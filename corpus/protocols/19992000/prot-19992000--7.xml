<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 19992000</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 19992000</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-19992000--7</head>
          <docDate when="1999-09-23">1999-09-23</docDate>
        </div>
      </front>
      <body>
        <div>
          <note>
            Det justerade protokollet beräknas utkomma om 3 veckor
          </note>
          <note>
            ---------------------------------------------------------------------
          </note>
          <note>
            1 § Aktuell debatt: Inslagen av privata alternativ i sjukvården
          </note>
          <note type="speaker">
            Anf. 1 LARS LEIJONBORG (fp):
          </note>
          <note>
            Fru talman! Sverige har många problem. För mycket nytänkande
            inom vården är inte ett av dem.
          </note>
          <note>
            Dagligen kommer krav på att regeringen ska agera, men ingen har
            krävt att regeringen ska ingripa mot privata inslag i sjukhusvården.
          </note>
          <note>
            Patienterna i centrum, säger vi från alla håll i högtidliga sammanhang.
            Men i den kommande lagstiftning som vi nu ska diskutera gäller
            inte det. Det spelar ingen roll om patienterna får bra vård och
            mänskligt bemötande. Det spelar ingen roll om personalen känner
            sig uppskattad och beslutsvägarna är korta, för nu gäller inte
            patienterna i centrum, utan principerna i centrum.
          </note>
          <note>
            Vi har begärt den här debatten för att försöka förmå socialministern
            att byta fokus. Patienterna är viktigast. Personalen är viktig.
            Principerna, särskilt de som verkar hämtade från ett SSU-program
            från 70-
          </note>
          <note>
            talet, då Lars Engqvist var ordförande där, är mindre viktiga.
          </note>
          <note>
            I Sverige har vi en solidariskt finansierad sjukvård. Det är
            en viktig princip. Den ska vi slå vakt om.
          </note>
          <note>
            En vårdgivare som låter vinstintresset gå ut över vårdkvaliteten
            riskerar för det första att hamna i tidningen och förlora alla
            sina patienter, för det andra att bli prickad av Socialstyrelsen
            och för det tredje att få sitt avtal med landstinget uppsagt.
            Kort sagt: Det går inte att bedriva vård med en krona i vinst
            om man inte ger patienterna en bra vård och personalen en bra
            arbetsmiljö; och om man lyckas med det, vilka har då gjort de
            stora vinsterna?
          </note>
          <note>
            Statsrådet har nu ett inlägg på tio minuter på sig.
          </note>
          <note>
            Använd de minuterna till att tala med patienten i centrum, till
            att välkomna nya grepp och driftformer och till att släppa det
            förilade förslaget med att hota privatvården!
          </note>
          <note>
            (Applåder)
          </note>
          <note type="speaker">
            Anf. 2 Socialminister LARS ENGQVIST (s):
          </note>
          <note>
            Fru talman! Den 5 augusti i år publicerades i USA
          </note>
          <note>
            en vetenskaplig studie som väckt stor uppmärksamhet i det amerikanska
            samhället och som lett till en eftertänksam debatt om villkoren
            för framtidens sjukvård.
          </note>
          <note>
            Studien publicerades i den internationellt mest ansedda medicinskt
            vetenskapliga tidskriften The New
          </note>
          <note>
            England Journal of Medicine och handlar om de ekonomiska effekterna
            av sjukhusvård som drivs med privata vinstintressen. Studien är
            den hittills mest omfattande utvärderingen av olika ägarformer
            och omfattar mer än 3 400 sjukhus.
          </note>
          <note>
            Forskarna, Elaine Silverman, Jonathan Skinner och Elliot Fischer,
            har studerat sjukvården i tre olika slags sjukhusområden för att
            kunna bedöma inte enbart de enskilda sjukhusens kostnader utan
            de samlade sjukvårdskostnaderna. De har således studerat områden
            där det enbart finns sjukhus som drivs med privata vinstintressen,
            områden där det enbart finns sjukhus som drivs utan privata vinstintressen
            och områden där det finns sjukhus av båda kategorierna, och de
            har jämfört kostnader och kvalitet vid tre tillfällen: 1989, 1992
            och 1995.
          </note>
          <note>
            Resultatet av studien är på samma gång sensationellt och tänkvärt.
            Sjukvårdskostnaderna per capita är väsentligt högre i de områden
            där alla sjukhus drivs med privata vinstintressen än i de områden
            där samtliga sjukhus drivs utan vinstintressen. Dessutom visar
            studien att kostnaderna ökat mest i de områden där sjukhusen övergått
            från att vara utan vinstintressen till att drivas med privat vinstintresse.
            Forskarna kan också konstatera att de högre kostnaderna inte följts
            av någon högre kvalitet, utan tvärtom. Höga kostnader har följts
            av sämre vård.
          </note>
          <note>
            I en redaktionell kommentar till den vetenskapliga avhandlingen
            skriver Steffie Woolhandler och David
          </note>
          <note>
            Himmelstein, båda forskare i USA, följande: Marknadens medicinska
            dogm att vinstintresse optimerar vården och minimerar kostnaderna
            tycks inte beröras av alla bevis som motsäger den. Under årtionden
            har studier visat att vinstdrivande sjukhus är 3-11 %
          </note>
          <note>
            dyrare än icke vinstdrivande sjukhus; ingen jämförande studie
            har visat att vinstdrivande sjukhus är billigare, skriver de.
            Och de fortsätter: De flesta tidigare studier har fokuserat på
            patientkostnaderna, men
          </note>
          <note>
            Silverman och hennes medarbetare ställer en bredare fråga: Påverkar
            sjukhusen som drivs med privata vinstintressen också vårdkostnaderna
            utanför sjukhusen? Deras noggranna studie visar att i områden
            där sjukhus med vinstintressen dominerar är kostnaderna högre,
            inte bara för sjukhusvården utan också för hemsjukvården och vård
            i annan form. Och så skriver de: Om samtliga sjukhus i USA hade
            drivits med privata vinstintressen skulle sjukvårdskostnaderna
            ha varit 23,4 miljarder dollar högre 1995 än om alla sjukhus drivits
            utan privata vinstintressen.
          </note>
          <note>
            I tidskriften drar man slutsatsen att sjukhusvård lämpar sig
            dåligt för marknaden. För det första, skriver man, är sjukhusen
            ofta naturliga monopol. För det andra är den informerade konsumentens
            medvetna val, som ju är den teoretiska förutsättningen för marknaden,
            en illusion i sjukhusvården. För det tredje är det varken patienten
            eller arbetsgivaren som står för merparten av vårdens kostnader;
            det gör samhället. Och man avslutar med följande kommentar: "Vår
            huvudinvändning mot privat vinstintresse i sjukhusvården är emellertid
            inte att det förspiller skattebetalarnas pengar, inte heller att
            det erbjuder en sämre kvalitet.
          </note>
          <note>
            Det allvarligaste problemet med den typen av vård är att den
            förkroppsligar ett nytt värderingssystem, som skär av rötterna
            till det gemensamma ansvaret och till den samaritiska traditionen,
            gör läkare och sjuksköterskor till verktyg för privata investerare
            och ser patienten som en handelsvara.
          </note>
          <note>
            I vårt samhälle finns det delar av livet som måste utvecklas
            bortom kommersen. Sjukvården är för värdefull, för intim och för
            lätt att manipulera för att kunna överlåtas till marknaden."
          </note>
          <note>
            Detta är, Lars Leijonborg, inget citat ur SSU:s handlingsprogram.
            Det är ett citat ur den mest ansedda vetenskapliga tidskriften
            på det här området från den 5 augusti 1999.
          </note>
          <note>
            Varför är de här erfarenheterna så viktiga för Sverige? Jo, till
            skillnad från många andra länder saknar
          </note>
          <note>
            Sverige regler för i vilka ägar- och driftsformer som den offentligt
            finansierade sjukvården ska bedrivas.
          </note>
          <note>
            Eftersom den offentligt drivna vården varit helt dominerande
            hittills har en sådan reglering inte ansetts nödvändig. När vi
            nu vill utveckla mångfalden, ge ökade möjligheter för anställda
            att bli entreprenörer och öppna för fler ideella, kooperativa
            eller privata företag i primärvården bör vi i Sverige i likhet
            med andra länder som präglas av mångfald i vården, såsom t.ex.
            Kanada och Holland, ange i vilka delar av sjukvården det privata
            vinstintresset inte får vara styrande.
          </note>
          <note>
            Regeringen anser inte att det finns skäl att särskilt reglera
            företagsformerna i den öppna sjukvården.
          </note>
          <note>
            Däremot behövs tydliga regler för sjukhusvården.
          </note>
          <note>
            Och motiven är de samma som redovisas i den amerikanska debatten:
            Ökade anspråk på sjukvården förutsätter att vi har kontroll på
            kostnaderna. Medborgarna finansierar solidariskt hela verksamheten,
            och landstingen är ansvariga för att det finns en sjukvårdsorganisation.
            Det är därför rimligt att resultaten av förbättringar och nya
            arbetsmetoder kommer verksamheten och medborgarna till del.
          </note>
          <note>
            Forskningen och utbildningen inom hälso- och sjukvården är naturligtvis
            ett samhällsansvar. Mycket av forskningen sker på våra sjukhus.
            Man kan inte bortse från att en kommersialisering av sjukhusen
            kan leda till att nya forskningsresultat och behandlingsmetoder
            blir privat egendom och inte kommer hela sjukvården till del.
            Sjukhusvård är till sin karaktär ingen marknad.
          </note>
          <note>
            Fru talman! Svensk hälso- och sjukvård har under
          </note>
          <note>
            1990-talet mött flera stora utmaningar. Den ekonomiska krisen
            i Sverige ledde till en kraftig ekonomisk press mot hela den offentliga
            verksamheten. Sjukvården utgjorde inget undantag. Besparingarna
            blev en stark kontrast till årtionden av tillväxt. Sedan 1990
          </note>
          <note>
            har personalstyrkan reducerats med 20 %, och antalet vårdplatser
            har halverats.
          </note>
          <note>
            Trots detta har det varit möjligt att upprätthålla den medicinska
            kvaliteten. De ekonomiska begränsningarna har således lett till
            en kraftig utveckling av nya arbetsmetoder, där fler behandlingar
            sker i öppenvård och dagverksamhet. Många slags operationer utförs
            i allt större antal nu än för tio år sedan. Alltfler får vård
            och behandling. Men medborgarnas efterfrågan stiger i takt med
            den medicinska utvecklingen.
          </note>
          <note>
            Därför växer köerna.
          </note>
          <note>
            Hälso- och sjukvården har vid sidan av kraven från ekonomin även
            berörts av stora organisatoriska förändringar. En del har varit
            mer befogade än andra.
          </note>
          <note>
            Det är lätt att förstå att läkare, sjuksköterskor, undersköterskor
            och andra som arbetar inom vården känner frustration och trötthet.
          </note>
          <note>
            Svensk hälso- och sjukvård håller trots svårigheterna generellt
            sett en mycket hög kvalitet. Inom vissa områden är Sverige fortfarande
            världsledande. Vi har också mycket väl utbildad personal.
          </note>
          <note>
            När det ekonomiska trycket nu lättar kan vi formulera djärva
            mål för nästa årtionde:
          </note>
          <note>
            · Vi ska återföra hela den svenska hälso- och sjukvården till
            ledande världsklass.
          </note>
          <note>
            · Vi ska skapa en patientfokuserad vård som erbjuder god tillgänglighet
            och högsta kvalitet till försvarbara kostnader.
          </note>
          <note>
            Det kräver ökade resurser, men det kräver också omprövning, nytänkande
            och modernisering.
          </note>
          <note>
            I budgetpropositionen föreslår regeringen att sjukvården tillförs
            9 miljarder kronor under en fyraårsperiod med start år 2001.
          </note>
          <note>
            Förslaget har sin grund i den överenskommelse som träffades mellan
            Socialdemokraterna och Centerpartiet i våras och som innebar att
            8 miljarder kronor ska föras över från försvarsanslaget till vården
            under en treårsperiod med början år 2002. De båda partierna var
            överens om att tre områden ska prioriteras, nämligen primärvården,
            äldreomsorgen och psykiatrin, samt att särskilda satsningar ska
            ske på personalutveckling och på att andelen privata, kooperativa
            och ideella vårdgivare ska öka inom primärvården.
          </note>
          <note>
            I budgetförhandlingarna har regeringen kommit överens med Vänsterpartiet
            och Miljöpartiet om att satsa ytterligare en miljard på vården
            från år 2001.
          </note>
          <note>
            Som ett led i förnyelsen av sjukvården har regeringen påbörjat
            arbetet med en nationell handlingsplan som ska presenteras för
            riksdagen under nästa år.
          </note>
          <note>
            Regeringens strävan är att handlingsplanen ska utarbetas i största
            möjliga samförstånd och kunna beslutas om med bred politisk majoritet.
          </note>
          <note>
            Det föreslagna resurstillskottet kommer att inordnas i det generella
            statsbidraget till kommuner och landsting. Avsikten är att staten
            ska träffa utvecklingsavtal med Landstingsförbundet och Kommunförbundet,
            där den närmare inriktningen läggs fast.
          </note>
          <note>
            Regeringens strävan är också att varje landsting ska göra egna
            utvecklingsprogram där de utifrån regionala förutsättningar preciserar
            primärvårdens uppdrag, utvecklar samarbetet inom äldreomsorgen
            med kommunerna och förbättrar den psykiska vården.
          </note>
          <note>
            Så, fru talman, utvecklar vi en modern sjukvård som kan leva
            upp till de grundläggande kraven på allemansrätten:
          </note>
          <note>
            · att det ingenstans i vården ska finnas skyltar där det står:
            "Privat område. Obehöriga äga ej tillträde",
          </note>
          <note>
            · att alla ska ha rätt till en god vård,
          </note>
          <note>
            · att vården ska vara gemensamt och solidariskt finansierad,
          </note>
          <note>
            · att vården ska bygga på ett gemensamt ansvarstagande och grundas
            på en demokratisk organisation.
          </note>
          <note>
            (Applåder)
          </note>
          <note type="speaker">
            Anf. 3 LARS LEIJONBORG (fp):
          </note>
          <note>
            Fru talman! Socialministerns inledning gjorde mig än mer bekymrad
            för det som nu är på gång.
          </note>
          <note>
            Den intellektuella grunden visar sig vara en forskningsrapport
            om amerikansk sjukvård, såvitt jag förstår. Men den är ju inte
            solidariskt finansierad! Där är det ju plånbokens tjocklek som
            avgör. Det är klart att man där får helt andra resultat vid utfallet
            än man får där själva utgångspunkten är att man lever i ett land
            där alla, oberoende av ekonomisk ställning, har rätt till en bra
            sjukvård. Det är ganska sorgligt att man hämtar inspiration från
            kritik av ett amerikanskt system. Vad jag vet finns det knappast
            någon viktig kraft i Sverige som vill ha ett amerikanskt system
            för sjukvårdens finansiering här.
          </note>
          <note>
            Jag är en flitig läsare av tidningen Kommun-
          </note>
          <note>
            Aktuellt. Där förekom för något år sedan ett reportage från en
            socialdemokratisk konferens för kommunalpolitiker. Där stod:
          </note>
          <note>
            "När Jörgen Andersson deklarerade sin motvilja mot privata entreprenörer
            inom vård och omsorg applåderades han livligt. Då hade Margot
            Wallström
          </note>
          <note>
            (utan applåder) just markerat en öppenhet för privata alternativ."
          </note>
          <note>
            Jag konfronterade Margot Wallström med detta citat några gånger
            före valet, och hon sade gång på gång: Nej, det där är ingen fara.
            Jag är vallokomotiv.
          </note>
          <note>
            Jag anger vad socialdemokraterna tycker.
          </note>
          <note>
            Men häromdagen kom Kommun-Aktuellt med ett nytt nummer. Där var
            rubriken "S-majoritet emot privat äldrevård".
          </note>
          <note>
            Det är förstås i detta perspektiv man måste se vad ni nu håller
            på med. Varje steg mot ökad öppenhet mot privata entreprenörer
            inom vården och på andra håll inom omsorgen har ni motarbetat.
            Så var det med lex Pysslingen. Jag kommer ihåg när Olof Palme
            redan på 70-talet talade om Kentucky fried children, och om hur
            barnomsorgen skulle bli en löpandeband-princip där barnen skulle
            fara illa. Nu har vi en betydande privat barnomsorg, som håller
            hög kvalitet.
          </note>
          <note>
            Ni har tvingats till reträtt, men ni har hela tiden satt käppar
            i hjulet. Så sent som häromdagen drev socialdemokrater i Stenungsund
            igenom ett nej till privat primärvård.
          </note>
          <note>
            När ni säger: Jo, vi är öppna för privata alternativ, men nu
            ska vi lagstifta mot dem inom sjukhusen! är ni inte trovärdiga.
            Detta är nämligen bara ännu ett inslag i en lång rad av attacker
            mot den privata vården.
          </note>
          <note>
            Varför är då detta så viktigt? Låt mig ta några exempel.
          </note>
          <note>
            För många år sedan startade här i Stockholm en privat verksamhet
            som hette Cityakuten. Det var innan vi fick en mer reglerad etableringsrätt
            på området. Lars Engqvist talar som om det inte skulle finnas
            regler för etableringar av sjukvård i Sverige. Ingenting kan vara
            felaktigare - det är ett mycket reglerat område. Men innan de
            s.k. Dagmarreglerna kom startade Cityakuten. Det fick en väldig
            påverkan på landstingens primärvård.
          </note>
          <note>
            Nu hyllar Lars Engqvist primärvården i Västmanland. Den ska bli
            förebilden för socialdemokraternas husläkarsatsning. Varför är
            husläkarvården i
          </note>
          <note>
            Västmanland bra? Jo, under den korta period i svensk historia
            då vi hade husläkarlagen, då läkare fick etablera privata allmänläkarmottagningar,
            fick etableringarna i Västmanland en sådan omfattning att ungefär
            halva husläkar- och familjeläkarvården nu är i privat regi. Nu
            hyllar Lars Engqvist detta som en förebild.
          </note>
          <note>
            Jag såg att t.o.m. det socialdemokratiskt dominerade Landstingsförbundet
            utdelade ett kvalitetspris härom sistens till det privata Bure
            som driver en klinik som heter Citykliniken i Lund. Man skriver
            att den kan vara en förebild för andra kliniker i Sverige.
          </note>
          <note>
            Ja visst! Det är ju just därför vi behöver nya grepp i vården.
            Det finns nämligen ett enormt behov av nytänkande.
          </note>
          <note>
            Jag antar att socialministern får ungefär samma vittnesbörd som
            jag från vårdens verklighet. Vårdköerna är långa och adderas till
            varandra. Det är kö till specialisten, kö till röntgen, kö till
            labb och kö till operation. Det är stress, bristande omvårdnad
            osv.
          </note>
          <note>
            Journaler kommer bort, och personalen känner sig pressad och
            är utbränd.
          </note>
          <note>
            Var man kommer hör man frågan: Var är de extra pengar som det
            talas om på TV?
          </note>
          <note>
            Resurser behövs, men ni har inte förstått att alla extra pengar
            försvinner i ett svart hål om man inte samtidigt gör något åt
            alla beslutshierarkier, all bristande samordning, alla brister
            när det gäller att ta vara på personalen och all toppstyrning.
            Det är där de privata alternativen kommer in. De har många gånger
            visat att det finns andra lösningar än landstingens.
          </note>
          <note>
            Det är därför de ska välkomnas, inte motarbetas. Det är därför
            det är så tragiskt att vi har en socialminister som ser som sin
            uppgift att lägga en död hand på förnyelsen av svensk sjukvård.
          </note>
          <note>
            (Applåder)
          </note>
          <note type="speaker">
            Anf. 4 CHRIS HEISTER (m):
          </note>
          <note>
            Fru talman! Det är alltid köer när Socialdemokraterna styr sjukvården.
            Enligt Socialstyrelsen står över
          </note>
          <note>
            100 000 människor i kö och väntar på vård. Många far oerhört
            illa i väntan på behandling och operation.
          </note>
          <note>
            Särskilt svårt är det för barnen och de gamla.
          </note>
          <note>
            Kommer ni ihåg att det var precis likadant i slutet på 80-talet?
            Köerna växte lavinartat då också, och människor dog t.o.m. i väntan
            på operation. Så kom valet 1991, och den borgerliga regeringen
            tillträdde.
          </note>
          <note>
            Vi införde en vårdgaranti. På många håll ändrades också organisationen
            i sjukvården så att patienter och personal fick större inflytande
            över vården, och landstingspolitikerna och landstingsbyråkraterna
            mindre. Förbättringarna i sjukvården kom väldigt snabbt. I mitt
            eget landsting, Stockholms läns landsting, gick vi från 30 000
            människor i kö till nästan inga köer alls på mindre än två år.
          </note>
          <note>
            Så här skrev Aftonbladet sommaren 1993: Vårdköer utan slut och
            korridorer överfulla med patienter.
          </note>
          <note>
            Det var bilden av svensk sjukvård i valrörelsen 1991.
          </note>
          <note>
            Nu är köerna nästan borta.
          </note>
          <note>
            Efter regeringsskiftet 1994 när Socialdemokraterna kom till makten
            dröjde det inte länge förrän man ställde till det för patienterna
            igen. Politiska beslut och byråkratiska regleringar styrde återigen
            vården i stället för personalen och patienterna. Nu är vi där
            igen, 100 000 sjuka i kö.
          </note>
          <note>
            Men det är inga köer till anställning i vården. När man söker
            personal i landstingen är det väldigt svårt att få folk. Man vill
            helt enkelt inte jobba i landstingen. Fler och fler söker sig
            t.o.m. bort därifrån. När landstingen nu söker personal vågar
            man inte skriva att landstingen är arbetsgivare. I stället säger
            man att
          </note>
          <note>
            Södersjukhuset söker 20 nya sjuksköterskor. Så långt har det
            gått att man inte ens vågar säga att det är landstingen som är
            arbetsgivare.
          </note>
          <note>
            Om vi ska klara sjukvården i Sverige måste vi se till att de
            som vill ta initiativ, de som vill vårda, också får chansen att
            göra detta.
          </note>
          <note>
            För några veckor sedan ställde vi moderater en fråga till svenska
            folket. Vi gjorde det med hjälp av opinionsinstitutet Skop. Vi
            frågade om svenska folket trodde att fler vill arbeta i vården
            om det finns både privata och offentliga arbetsgivare. Det visade
            sig att åtta av tio svenskar tror att fler vill arbeta i vården
            om det också finns privat sjukvård. Man tror att privata arbetsgivare
            skulle betyda bättre möjligheter för personalen att utvecklas.
            Man är också övertygad om att kvaliteten skulle bli bättre även
            i landstingssjukvården om det fanns mer privat sjukvård. Svenska
            folket tycker helt enkelt att det är bra med privat sjukvård och
            att det också är bra för landstingens sjukvård.
          </note>
          <note>
            I valet i höstas fick vi moderater, tillsammans med våra borgerliga
            bröder och systrar, ansvaret för vården i de delar av landet där
            det hade gått som längst, där svårigheterna var som störst och
            där kravet på förändringar också var väldigt stort, nämligen i
            Västra Götaland, i Skåne och i Stockholms län. Det handlar om
            nästa halva Sveriges befolkning. Beskedet från väljarna var entydigt:
            Sjukvården måste bli bättre. Vi vill slippa köa. Vi vill få vård
            när vi behöver den och med den kvalitet som vi själva avgör genom
            att vi själva kan välja bort dålig vård och söka oss till den
            goda vård vi behöver.
          </note>
          <note>
            Nu har vi i de borgerligt styrda landstingen påbörjat det mödosamma
            arbetet att förbättra sjukvården. Vi inför vårdgarantin igen och
            kortar köer. Alla människor har rätt att få vård i tid. Nu, efter
            bara ett år, kan man i Stockholms läns landsting se att köerna
            nästan är borta på de gamla vårdgarantiområdena. Vi öppnar för
            mångfald och valfrihet, ökar inflytandet för personalen och minskar
            landstingsbyråkratin. Vi ger utrymme för ökad flexibilitet, entreprenörskap
            och nya kanaler när det gäller efterfrågan på och utbud av vårdtjänster.
            Detta gör vi för att se till att varje krona som satsas på sjukvården
            används på allra bästa sätt.
          </note>
          <note>
            Vad gör då den socialdemokratiska regeringen?
          </note>
          <note>
            Deras sjukvårdspolitik kan sammanfattas i några få ord. Det är:
            Usch, fy, nej, stoppa, hindra och förbjud.
          </note>
          <note>
            I rädsla att förlora makten över sjukvården är de t.o.m. beredda
            att lagstifta mot sjukvård.
          </note>
          <note>
            Fru talman! Egentligen handlar det om att man är rädd för att
            den borgerliga politiken i landstingen ska lyckas och att vi ska
            få en sjukvård med framtidstro för personalen och valfrihet och
            trygghet för patienterna. Det är den snäva partitaktiken som styr
            Socialdemokraterna i denna fråga, inte omtanken om sjuka och gamla.
          </note>
          <note>
            Jag tycker att Lars Engqvist för en gångs skull skulle försöka
            bortse från den kortsiktiga partitaktiken och ta bort de socialistiska
            skygglapparna och i stället ansluta sig till oss som ser sjukvårdens
            problem och som försöker göra någonting åt dem. Jag och alla andra
            vill inte vara oroliga för att våra gamla föräldrar ska bli sjuka
            och hamna i en kö. Vi vill att de ska få vård när de behöver den
            och kunna välja den vård som passar dem bäst. Det vore bra om
            Lars
          </note>
          <note>
            Engqvist i den här debatten kunde lova att han inte ska lägga
            sin kraft på att förhindra sjukvård utan att han i stället ska
            ta vara på alla de goda krafter som vill vara med och utveckla
            den svenska sjukvården.
          </note>
          <note>
            (Applåder)
          </note>
          <note type="speaker">
            Anf. 5 INGRID BURMAN (v):
          </note>
          <note>
            Fru talman! Bakgrunden till dagens debatt är att ansvarigt statsråd
            för sjukvården har uttalat sig kritiskt mot den nu pågående privatiseringen.
            Själv tycker jag att det är bra att landets socialminister tar
            bladet från munnen i ett läge där den svenska sjukvården och den
            generella välfärden är hotade. Jag tycker att landets socialminister
            har tagit ansvar.
          </note>
          <note>
            Debatten om privatisering av svensk sjukvård kommer sig givetvis
            av att det finns reella problem i vården och av att starka kapitalintressen
            upptäckt att vården kan bli en intressant marknad att tjäna pengar
            på.
          </note>
          <note>
            Vi i Vänsterpartiet menar att sjukvården i huvudsak ska bedrivas
            i offentlig regi. Våra gemensamma pengar, skattepengarna, ska
            gå till sjukvård och omsorg och inte till vinster i privata fickor.
            Visst behöver vården omorganiseras, men de eventuella effektivitetsvinster
            som då uppstår ska återföras till sjukvården för att höja kvaliteten.
          </note>
          <note>
            Det finns stora problem med den långtgående privatisering som
            borgerligheten vurmar för. Privatiseringar påverkar på sikt prioriteringarna
            inom sjukvården. Vinstintresset tillåts påverka avgörandet om
            vilken vård patienten ska ha. Dessutom kommer resurser för den
            förebyggande vården och de långsiktiga åtgärderna i skymundan.
          </note>
          <note>
            Det blir också svårt att upprätthålla en kostnadskontroll. Alla
            erfarenheter visar att privata vårdsystem där sjukvården säljs
            på en marknad inte klarar av just kostnadskontrollen. Jag tycker
            att Lars Engqvist har visat det på ett väldigt bra sätt när han
            redovisade hur sjukvården ser ut i USA. Om man tittar på den privata
            sjukvårdens förlovade land, USA, visar det sig att där är sjukvårdens
            andel av BNP 14 % jämfört med Sveriges 7,6 %. Den högre kostnaden
            återspeglas inte i ett bättre hälsoläge i USA, tvärtom. Visserligen
            har valfriheten för de välbeställda ökat - det är de rika i USA
            som konsumerar sjukvård. Fattiga står i många fall utanför de
            privata sjukvårdssystemen.
          </note>
          <note>
            Det här är ett avskräckande exempel. I stället är det helt andra
            lösningar som krävs för att komma till rätta med sjukvårdens ohälsa.
            Under 90-talet har sjukvården rustats ned med stora personalminskningar
            som följd. Samtidigt har det reella behovet av vård ökat. Den
            utvecklingen har inte gått ihop. Sjukvården behöver utökade resurser.
            Det ska inom den offentliga driften finnas ett stort utrymme för
            mångfald. Låt oss pröva många olika driftsformer där personalens,
            patientens och medborgarnas inflytande stärks.
          </note>
          <note>
            Vi anser att det är tre inflytandenivåer som ska säkerställas
            i den sjukvård som ska utformas för att möta framtiden. Det handlar
            för det första om att personalen måste få utökat ansvar och inflytande.
          </note>
          <note>
            Lösningen ligger i att bryta ned organisationen och föra beslutande,
            inflytande och ansvar nedåt i organisationen.
          </note>
          <note>
            För det andra måste patienterna få utökat inflytande. Traditionellt
            kallas detta att stärka patientens rätt.
          </note>
          <note>
            Ett sätt är att föra ned befogenheter och ansvar i organisationen,
            så att den personal som patienten faktiskt möter också kan fatta
            beslut och informera.
          </note>
          <note>
            För det tredje måste medborgarna få ett större inflytande över
            sjukvårdens struktur. I den renodlat privatiserade modell som
            borgarna förespråkar är sjukvården en marknad, där patienterna
            är kunder som utövar inflytande genom att köpa sin sjukvård.
          </note>
          <note>
            De väljer helt enkelt med plånboken, som på alla andra marknader.
          </note>
          <note>
            Men i en solidarisk och offentlig modell, som vi förespråkar,
            är sjukvården en del av den offentliga infrastrukturen. Vi planerar
            och deltar i beslut om sjukvårdens utveckling även när vi inte
            är patienter.
          </note>
          <note>
            Begränsar man inflytandet till en marknad, där man enbart som
            patient har möjlighet att påverka vårdens utformning, undergräver
            man också principen om en god vård med lika villkor över hela
            landet.
          </note>
          <note>
            När det här är sagt vill jag påpeka att vi inte alltid delar
            Lars Engqvists uppfattning då han jämför sjukvården med den svenska
            allemansrätten. Vi menar att sjukvården inte kan begränsas på
            det sättet. Allemansrätt innebär enligt ordlistan vars och ens
            rätt att beträda annans mark. Vi menar att det inte räcker att
            ge människorna rätt att använda sig av sjukvården. Vi vill också
            ge människorna rätten att bestämma över sjukvården. Då räcker
            det inte med allemansrätt, utan då måste man också gemensamt äga
            sjukvården. Det är ägaren som bestämmer.
          </note>
          <note>
            Regeringen har i den budget som Vänsterpartiet medverkat till
            aviserat en nationell handlingsplan.
          </note>
          <note>
            Vänsterpartiet kommer att bidra aktivt i arbetet för att sjukvården
            ska, som vi hoppas, utformas just efter den här grundläggande
            principen. Driften ska huvudsakligen vara i offentlig regi, men
            de tre inflytandenivåerna ska säkras.
          </note>
          <note>
            Det innebär att vi vill bygga ut primärvården så att annan sjukvård
            kan avlastas. Vi vill satsa på äldreomsorg och psykiatri.
          </note>
          <note>
            (Applåder)
          </note>
          <note type="speaker">
            Anf. 6 ALF SVENSSON (kd):
          </note>
          <note>
            Fru talman! Jag tror att vi trots allt kan vara överens om en
            del påståenden. Jag tror exempelvis att vi kan vara överens om
            att patienten - och det är patienten som det handlar om - struntar
            i vilka som är huvudmän för vården. Vi borde också kunna vara
            överens om att vården inte fungerar överallt och i alla sammanhang
            så som vi önskar.
          </note>
          <note>
            Jag tror inte att Lars Engqvist är statsråd för att göra en personlig
            vinst. Jag tror inte heller att Lars
          </note>
          <note>
            Engqvist är statsråd därför att han drivs av någon hundraprocentig
            idealitet. Jag tror att han är statsråd därför att han vill uträtta
            någonting. Han har idéer om någonting, och han vill förverkliga
            sina idéer.
          </note>
          <note>
            Jag brukar ibland gå till ESO-rapporten Egenföretagande och manna
            från himlen - man måste kunna
          </note>
          <note>
            Moseböckerna för att kunna läsa Finansdepartementets rapporter.
            Där står det så här om drivkrafter för egenföretagande:
          </note>
          <note>
            "1. Självförverkligande. Individer med ett starkt behov av att
            själva definiera och lösa problem tenderar att föredra egenföretagande.
          </note>
          <note>
            2. Tro på den egna förmågan. Individer som tror på sin egen förmåga
            att påverka händelseutvecklingen tenderar att oftare bli egenföretagare.
          </note>
          <note>
            3. Riskattityd. Egenföretagare är oftare personer som inte skyr
            att ta risker."
          </note>
          <note>
            Detta har man kommit fram till på Finansdepartementet. Jag tror
            att vi måste våga släppa loss de här krafterna. Den här kreativiteten
            och det här engagemanget, som alldeles uppenbart finns också inom
            vårdsektorn - det är bevisligen så - får vi inte plombera eller
            sätta bommar för.
          </note>
          <note>
            Man kunde här gott göra en jämförelse med friskolorna. Jag minns
            väldigt väl när socialdemokraterna var tvärt emot friskolor. Dessa
            skulle skapa segregation och vara någonting för rikemansbarn,
            och de skulle bygga på vinstintressen. I dag är en socialdemokrat,
            Widar Andersson, ordförande för Sveriges friskolor. Han yttrade
            i Dagens Industri den 21 den här månaden under rubriken "Att gå
            med förlust är inget att sträva efter" följande:
          </note>
          <note>
            "Det blir ju inte på något sätt dyrare för skattebetalarna att
            finansiera skolor och sjukhus som genom god kvalitet och god ledning
            också kan uppvisa så pass goda siffror att vinster skapas."
          </note>
          <note>
            Jag tycker att Lars Engqvist skulle slå följe med denne progressive
            socialdemokrat och ta sig upp ur gamla urgröpta hjulspår. Jag
            tror inte att alla som är ute för att göra en insats, inte ens
            på vårdens område, som Tore Skogman sjunger sitter och räknar
            pengar:
          </note>
          <note>
            kronor en, kronor två osv. Det finns människor som har idéer
            som de njuter av och känner sig tillfredsställda av att förverkliga.
          </note>
          <note>
            Jag är inte så dum att jag inte vet att det finns de som vill
            profitera och att de finns i alla sammanhang.
          </note>
          <note>
            Det låter också oerhört i detta sammanhang - ska människor profitera
            på, dra nytta av och få vinster av medmänniskors sjukdomar och
            olycka? Nej, naturligtvis inte, men man kan lika väl ställa frågan
            så här, eftersom jag tycker att den första är ganska tokigt ställd:
          </note>
          <note>
            Kan det inte vara klokt att låta människor slippa lida, förtvivla
            i köer och kränkas av brist på resurser bara därför att pengar
            till vård och omsorg inte har hämtats från aktiemarknaden?
          </note>
          <note>
            Jag tänker här förresten på försäkringsbolagen, som tjänar sig
            rika på att människor eventuellt ska råka i olycka. Hur kan man
            få tjäna pengar på det?
          </note>
          <note>
            Blir det lagstiftning mot det också?
          </note>
          <note>
            Släpp alltså kreativitet och mångfald lösa! Jag tycker att Socialdepartementet
            och Socialstyrelsen närmast förklarar sig odugliga om man inte
            mäktar att ha kontroll på både kostnader och kvalitet. Det är
            kvaliteten för patienten som här är det centrala, och det är den
            som man ska klara att kontrollera.
          </note>
          <note>
            Det vore egentligen ganska dystert om det inte vore så att det
            kanske rent av är lättare att kontrollera det som produceras externt
            än att kontrollera sig själv som producent, såsom vi gör för närvarande.
            Jag tror att vi har så pass mycket kvalitet och kunskap och så
            många vakna politiker i Socialdepartementet, i landsting och på
            Socialstyrelsen att man kan hålla koll på om kvaliteten försämras
            och reagera då.
          </note>
          <note>
            Engqvist är ju då och då inne på det här tänkandet.
          </note>
          <note>
            Man har kunnat läsa om att han sagt att privatvården måste öka
            och att konkurrensen behöver stimuleras, men sedan ramlar han
            tillbaka igen.
          </note>
          <note>
            Jämförelser med USA kan man naturligtvis alltid göra. Men vi
            har ju privata sjukhus och vi har privata vårdgivare. Nu får Lars
            Engqvist tala om för oss om de missköter sig, och om det är något
            helt galet med den verksamhet som i dag sker i privat regi.
          </note>
          <note>
            Det vi ska vara överens om är att vården ska vara offentligt
            finansierad. Sedan ska vi använda kreativitet var den än dyker
            upp.
          </note>
          <note>
            (Applåder)
          </note>
          <note type="speaker">
            Anf. 7 KENNETH JOHANSSON (c):
          </note>
          <note>
            Fru talman! Sjukvården står inför en rad svårlösta problem. Fler
            är i behov av vård. Personalen jobbar oerhört hårt i en ofta byråkratisk
            och svårstyrd vårdorganisation.
          </note>
          <note>
            Den gamla tunga sjukvårdsorganisationen får allt svårare att
            anpassa sig till en föränderlig värld. Samtidigt har vi en mycket
            avancerad sjukvård; en mycket bra sådan. Vid olika vårdinrättningar
            gör man allt för att förbättra situationen för patienter och personal,
            men alla vet att organisationer behöver näring i form av nya idéer
            och inspiration utifrån.
          </note>
          <note>
            Behovet av hälso- och sjukvård kommer sannolikt att öka under
            många år. Samtidigt är det de offentliga resurserna som är begränsade.
            Många landsting, regioner och kommuner har problem med att få
            ekonomin att gå ihop. Sjukvården har dessutom på många håll svårt
            att rekrytera och behålla personal.
          </note>
          <note>
            För Centerpartiet är det självklart att vården och omsorgen ska
            ges efter behov och vara solidariskt och rättvist fördelad. Några
            försäkringslösningar ställer vi inte upp på.
          </note>
          <note>
            Däremot måste vi våga förnyelse. Det är helt nödvändigt. Mångfald,
            konkurrens och nya alternativ är några av de vägar som behöver
            prövas för att utveckla sjukvård och annan offentligt finansierad
            välfärd.
          </note>
          <note>
            Centerpartiet ger klart besked: Vi har tagit kamp för ökad mångfald.
            Vi måste släppa fram fler kooperativa och fler privata lösningar
            för att öka valmöjligheterna för patienterna och bidra till ökad
            kompetens och bättre löner för personalen.
          </note>
          <note>
            Socialdemokraterna har svårt med förnyelsen av offentlig sektor.
            Ibland sätts partiideologin före patientperspektivet.
          </note>
          <note>
            Centerpartiet har ju drivit fram en viss öppning, t.ex. vad gäller
            mångfald och primärvård. Det är vi glada för.
          </note>
          <note>
            Beträffande öppenheten för fler alternativ inom slutenvården
            verkar det på något sätt ha låst sig. Vi vill medverka till att
            öppna vägen för sjukvårdsansvariga att finna den lösning de anser
            vara bäst och effektivast för att kunna erbjuda en god hälso-
            och sjukvård.
          </note>
          <note>
            Jag vill ställa två frågor till socialministern.
          </note>
          <note>
            Vad är den principiella skillnaden mellan primärvård och slutenvård
            när det gäller möjligheten till fler alternativ?
          </note>
          <note>
            Känner inte socialministern, precis som jag, att den här debatten
            på något sätt motverkar entreprenörsandan? Vilka signaler ger
            den till de 500 regionanställda i Skåne som just nu går på starta-eget-kurs.
          </note>
          <note>
            Jag tycker att det är oroande.
          </note>
          <note>
            Fru talman! Centerpartiet anser att även sjukhus bör kunna drivas
            i privata bolag. Vinst är bättre än förlust oavsett vem som driver
            verksamheten.
          </note>
          <note>
            För Centerpartiet är det inte vem som driver verksamheten som
            är det viktigaste, utan att alla människor får tillgång till god
            hälso- och sjukvård. Det väsentliga är dock att de som beställer
            sjukvården också ställer krav på kvalitet, och tar reda på vad
            de får för pengarna. Patienterna vill ha bra hälso- och sjukvård.
            Då är det inte så intressant om den utförs i landstingets eller
            någon annans regi.
          </note>
          <note>
            För en decentralist som jag är det således lika lätt att uppmuntra
            ett bykooperativ i Dalarna som att ge ett professionellt och seriöst
            företag möjlighet att driva sjukhus i Stockholm. Dessutom är det
            enligt vår uppfattning de förtroendevalda i län och regioner som
            ska ha förtroendet att ta ansvar för bedömningar och beslut. Det
            är viktigt. Regering och riksdag ska hålla fingrarna borta.
          </note>
          <note>
            Förbättringar kräver även ekonomiska resurser.
          </note>
          <note>
            Därför har Centerpartiet gått i spetsen för att öka anslagen
            till landsting och kommuner. Pengarna från försvarsöverenskommelsen
            är det senaste initiativ som visar att det går att prioritera
            vård och omsorg om viljan finns.
          </note>
          <note>
            Genom centermiljarderna, sammanlagt 8 miljarder åren 2002 till
            2004, görs nu viktiga satsningar på primärvården till vård och
            omsorg om äldre, till hjälp för psykiskt sjuka och till att korta
            köerna och öka mångfalden.
          </note>
          <note>
            Vi är överens om att ökad mångfald ger bättre förutsättningar
            för ökad tillgänglighet och ökad valfrihet i vården. Vår överenskommelse
            förpliktar, socialministern.
          </note>
          <note>
            Låt oss visa öppenhet och förtroende för att regioner, landsting
            och kommuner har medborgarnas bästa för ögonen, att de ges möjligheter
            att forma sin organisation och sitt vårdutbud utifrån sina förutsättningar.
          </note>
          <note>
            Fru talman! Det blir bäst så.
          </note>
          <note>
            (Applåder)
          </note>
          <note type="speaker">
            Anf. 8 BIRGER SCHLAUG (mp):
          </note>
          <note>
            Fru talman! Alla som tittar och lyssnar!
          </note>
          <note>
            Om man får tro de borgerliga blir allt väldigt bra om man privatiserar
            hej vilt. Socialministern tar till en amerikansk utredning som
            är intressant och viktig, men kanske, trots allt, inte till 100
            % är relevant för svenska förhållanden. Men den är viktig.
          </note>
          <note>
            Den här debatten ska handla om privatisering av sjukvård och
            sjukhus. Aktuellt just nu är ju, om man ska vara retorisk, att
            en före detta chef inom bilindustrin vill ta över driften av S:t
            Görans sjukhus i
          </note>
          <note>
            Stockholm.
          </note>
          <note>
            Den fråga som uppkommer är om man kan likställa sjukhusvård med
            bilproduktion i den meningen att verksamheten ska vara vinstsyftande.
            Är det bra eller inte?
          </note>
          <note>
            Miljöpartiets uppfattning är väldigt tydlig. Sjukhus och sjukvård
            som bärs av en idé, som t.ex. Vidarkliniken i Järna, är ett utmärkt,
            för att inte säga nödvändigt, inslag i svensk sjukvård.
          </note>
          <note>
            Stiftelser som bärs av en idé och där inkomna vinster stannar
            i verksamheten är både nyttiga och nödvändiga som vårdgivare.
          </note>
          <note>
            Även olika kooperativa lösningar som bygger på delaktighet och
            deltagande kan naturligtvis ha en given och positiv plats i sjukvården.
          </note>
          <note>
            Nya idéer och moderna synsätt kan tillföras på alla möjliga sätt.
            Den gamla principen om uppdelning av sjukvården enligt organmetoden,
            ögon för sig, öron för sig osv., kanske inte är den mest optimala.
          </note>
          <note>
            Om privata alternativ vill driva en organisation mer utifrån
            symtom än organ är det bara tankeväckande och stimulerande.
          </note>
          <note>
            Frågan är ändå om det är rimligt att låta Zeneca,
          </note>
          <note>
            Sandoz eller något annat transnationellt företag driva sjukvård
            som en del av sin övriga börsverksamhet.
          </note>
          <note>
            Frågan är om vård ska drivas med maximal vinstavkastning som
            mål.
          </note>
          <note>
            Det är ju det som är målet för börsföretag. Aktieägare kräver
            avkastning. Det är spelreglerna på börsen. Ju större bolaget är
            och ju mindre anknytning, förståelse och känsla för verksamheten
            som anonyma ägare har desto mer inriktad blir naturligtvis verksamheten
            på en enda sak, nämligen förräntningen av pengar.
          </note>
          <note>
            Detta är i sig värt att analysera. Sjukvård är inte detsamma
            som att tillverka eller kränga bilar.
          </note>
          <note>
            Mångfald - javisst. Mycket mångfald. Men inte marknadens anarki.
            I de flesta länder finns spelregler vad gäller ägandeformer. Det
            är inte bara rimligt, utan nödvändigt att vi har det också i vårt
            land.
          </note>
          <note>
            Tokhögern kan väl vara nyliberal någon annanstans än här.
          </note>
          <note>
            Sjukvård kan inte underställas råa avkastningskrav som om Maria
            Johanssons höftled vore en styrled i nya Volvo S50.
          </note>
          <note>
            Sjukvård kan inte underställas börsens uppgång och fall eller
            spekulanters humör och kynne.
          </note>
          <note>
            Går Elof Johanssons metallverkstad som tillverkar plåtbitar till
            Saab i konkurs, är det ledsamt för de inblandade. Går ett barnsjukhus
            i konkurs får det helt andra följder.
          </note>
          <note>
            Vi i Miljöpartiet menar att det finns alla skäl på jorden att
            införa spelregler, klara och tydliga spelregler. Det har vi alla
            glädje av, de seriösa vårdgivarna, patienterna och skattebetalarna.
          </note>
          <note>
            Den marknadsanarkistiska tankevärld som främst
          </note>
          <note>
            Moderaterna och Folkpartiet, men även en del andra verkar det
            som, förespråkar i dag är och förblir väldigt intellektuellt grumlig.
            Det finns många frågetecken som måste rätas ut.
          </note>
          <note>
            Det behövs spelregler. Spelregler är bra om man ska värna mångfald,
            nytänkande, olika alternativ och för att hålla avarter borta.
            Är Folkpartiet t.ex. roat av att transnationella företag ska ta
            över sjukhus i Sverige? Bör man ha någon syn på det?
          </note>
          <note>
            Det är mer aktuellt än någonsin att nu införa spelregler, eftersom
            vi har en våg av nyliberalism och allmän hallelujastämning om
            att det är en "ny tid"
          </note>
          <note>
            som kräver privatiseringar. Nog har vi en ny tid, men det finns
            gamla värderingar kvar, t.ex. att om man satsar pengar vill man
            ha avkastning, förräntning av pengar. Det är lika aktuellt i den
            nya tiden som i den gamla tiden. Underställs vården krav på förräntning
            av pengar är vi illa ute. Naturligtvis är det så.
          </note>
          <note>
            Men det är lika illa med ett fyrkantigt socialistiskt tänkande,
            självklart.
          </note>
          <note>
            Frågorna är många. Hur fungerar det om sjukvården drivs av vinstkrav?
          </note>
          <note>
            Vad händer om aktieägarna känner att avkastningen är för låg?
            Vilka krav ställer ägarna, dvs.
          </note>
          <note>
            aktieägarna, på företagsledningen då? Om räntan i samhället är
            15 %, ska inte avkastningen också vara
          </note>
          <note>
            15 % då?
          </note>
          <note>
            Hur ska man se på rätten till den forskning som bedrivs på privata
            sjukhus? Hur ska den bekostas?
          </note>
          <note>
            Vilket intresse för friskvård och hälsa har ett företag som ska
            göra vinst på sjukdomar?
          </note>
          <note>
            De här frågorna måste ställas. Vi måste analysera svaren.
          </note>
          <note>
            Att privatiseringen nu är aktuell beror bl.a. på att regeringen,
            uppbackad av andra partier, har skurit ned hårt inom sjukvården.
            Man kunde ha skurit mycket mer på militären, slutat att köpa en
            mängd JAS-plan, ubåtar och vapen för drygt 20 miljarder kronor
            per år och i stället upprätthållit en god vård i Sverige, en ännu
            bättre vård än vi har i dag. Då hade vi sluppit den hallelujastämning
            som sprider sig och som går ut på att allting blir mycket bättre
            om det privatiseras.
          </note>
          <note>
            Spelregler är viktiga. Men jag tror också att ska man sälja ut
            sjukhus bör man göra som när man ändrar en grundlag i Sverige,
            två beslut med ett val emellan.
          </note>
          <note>
            Det behövs mångfald, det behövs alternativ, men framför allt
            behövs det varsamhet.
          </note>
          <note>
            (Applåder)
          </note>
          <note type="speaker">
            Anf. 9 Socialminister LARS ENGQVIST (s):
          </note>
          <note>
            Fru talman! Det var lite fascinerande att lyssna till
          </note>
          <note>
            Lars Leijonborg. Få politiker är så fast i slagorden och i sina
            egna föreställningar som den gamle FPU-
          </note>
          <note>
            ordföranden. Men, Lars Leijonborg, det behövs en smula mer intellektuell
            hållning till den här problemställningen.
          </note>
          <note>
            Den debatt som förs i USA just nu handlar faktiskt inte om några
            dogmer eller slagord. Det är en allvarlig diskussion, inte om
            finansieringsformerna, om Lars Leijonborg trodde det, utan om
            driftsformerna och ägarformerna. Den fråga som ställs nu är hur
            man förklarar att de områden där ägarformen är privata vinstintressen
            har högre kostnader för sjukvården och sämre kvalitet än de områden
            där sjukhusen drivs utan vinstintresse. Det har inte med finansieringen
            att göra, utan det har, precis som de skriver i sin kommentar,
            med själva ägarfrågan att göra och insikten att den slutna sjukvården
            lämpar sig dåligt för marknaden.
          </note>
          <note>
            En smula mer liberalt intellektuell hållning skulle vara bra
            från Folkpartiets sida. Folkpartiet kan behövas i den här diskussionen,
            skulle jag vilja säga, eftersom Folkpartiet tidigare faktiskt
            har varit månt om att inte bara resonera om att släppa marknaden
            fri över hela linjen.
          </note>
          <note>
            Sedan vill jag vända mig till Chris Heister. Det vore kul om
            Chris Heister läste lite annonser och inte bara pratade om dem.
            Jag ska läsa en annons från
          </note>
          <note>
            Västmanland.
          </note>
          <note>
            Familjeläkare, står det, ta chansen, kom till läkargruppen i
            Västerås! Landstinget Västmanland har tack vare ett bra samarbete
            med allmänläkarna, såväl privata entreprenörer som offentligt
            anställda, byggt upp en primärvård som framstår som en förebild
            för resten av landet.
          </note>
          <note>
            De fortsätter att berömma landstinget, och sedan säger man: Vi
            erbjuder dig ett stimulerande arbete i en miljö med positiv framtidstro.
          </note>
          <note>
            Det är Praktikertjänst som annonserar efter folk till sitt familjeläkarprogram.
            Här och var finns det alltså exempel på att man har lyckats. Västmanland
            är ett exempel som jag har pekat på och som jag menar skulle kunna
            vara en förebild för mycket av primärvårdens utveckling i övriga
            landet.
          </note>
          <note>
            Svensk sjukvård kännetecknas nämligen av en påtaglig obalans.
            Öppenvården är för liten. Vi har för få allmänläkare i förhållande
            till andra specialister. I
          </note>
          <note>
            en internationell jämförelse märks denna obalans alldeles tydligt.
          </note>
          <note>
            Bland OECD-länderna ligger Sverige i topp när det gäller läkartäthet,
            men långt ned när det gäller allmänläkartäthet. Därför är det
            hög tid för en grundläggande förnyelse av den svenska sjukvården.
            En viktig hörnsten i den nationella handlingsplan som vi nu börjar
            arbeta på ska vara förstärkning av primärvårdens och allmänmedicinens
            ställning.
          </note>
          <note>
            Inriktningen för all sjukvård är att den ska ske så nära hemmet
            som möjligt. Familjeläkaren ska fungera som patientens lots i
            sjukvården. Nya arbetsmetoder, ny teknik och förändrade sjukhusstrukturer
            kan underlätta denna utveckling.
          </note>
          <note>
            Allmänläkaren ska tydligare än i dag och tillsammans med distriktssköterskor,
            sjukgymnaster m.fl. ha ett helhetsansvar för befolkningens sjukvård
            och i verklig mening utgöra första linjens sjukvård. För att klara
            det måste en ökad utbildning och kompetensutveckling av allmänläkare
            ske samt en utökning av
          </note>
          <note>
            ST-tjänsterna inom allmänmedicin.
          </note>
          <note>
            Antalet allmänläkare per invånare måste öka.
          </note>
          <note>
            Målet för handlingsplanen bör vara 1 500 invånare per allmänläkare.
            I dag är siffran över 2 000.
          </note>
          <note>
            Mångfalden i produktionen bör också öka. Jag tycker att det är
            lite poänglöst att kritisera mig för att jag skulle önska en sorts
            begränsning när det gäller primärvården. Jag har i alla sammanhang
            talat om att vi gemensamt ska verka för att öka mångfalden i primärvården.
          </note>
          <note>
            Men just därför, och det är detta som är viktigt, är det angeläget
            för att vinna förtroende hos patienterna, men också hos medborgarna
            och personalen, att precis som man har gjort i många andra länder
            tala om vilka spelregler som ska gälla och i likhet med de amerikanska
            slutsatserna i undersökningen konstatera att delar av sjukvården,
            den slutna sjukvården på sjukhusen, bör hållas undan marknaden.
            Det är det debatten handlar om, att öppna för mångfald genom att
            formulera klara spelregler.
          </note>
          <note type="speaker">
            Anf. 10 LARS LEIJONBORG (fp):
          </note>
          <note>
            Fru talman! I den ena av Stockholms morgontidningar vädjar i
            dag ordföranden för Sveriges yngre läkares förening om mer förnyelse
            i vården. Hon talar emot att det ska vara lagstiftning mot privat
            sjukvård, tvärtom behövs det många nya grepp.
          </note>
          <note>
            I den andra morgontidningen säger Gudrun
          </note>
          <note>
            Schyman att hon gärna vill bli minister i den regering som nu
            sitter. Det kanske säger en del om det ideologiska klimat som
            präglar regeringen för närvarande.
          </note>
          <note>
            Ingrid Burman, liksom Lars Engqvist, vägrar ju helt att se den
            fullkomligt fundamentala skillnaden i vårdprinciper mellan en
            solidariskt finansierad vård, som vi har, och en individuellt
            finansierad, som finns i USA. Det slår naturligtvis igenom i hela
            systemet alldeles oberoende av produktionsformer. Man kan inte
            forska på driftens resultat utan att väga in den skillnaden i
            finansiering.
          </note>
          <note>
            Birger Schlaugs inlägg tillförde väl inte så mycket, men också
            han använde en svepande formulering:
          </note>
          <note>
            Vård som underställs vinstintresse är inte bra.
          </note>
          <note>
            Just där har vi problemet. Massor av vård i Sverige i dag bedrivs
            i aktiebolagsform, mängder av äldrevård, mängder av husläkarmottagningar,
            barnmorskemottagningar och mycket annat. Det är de som nu känner
            sig hotade. Privata sjukhus har vi knappt några. De kan räknas
            på ena handens fingrar.
          </note>
          <note>
            Men det finns ingen intellektuell gräns att dra.
          </note>
          <note>
            Vad är ett sjukhus i dag? För några år sedan kanske man kunde
            säga vad ett sjukhus var. Men en mycket stor del av kirurgin bedrivs
            i dag som dagkirurgi. Om en klinik med dagkirurgi samverkar med
            ett patienthotell får de båda vara privata, men om de går ihop
            får de inte vara privata.
          </note>
          <note>
            Ni klagade under den borgerliga tiden över att företag gick i
            konkurs. Företag går i konkurs när de inte går med vinst. Nu vill
            ni förbjuda vinst. Vad innebär det för alla de företag som i dag
            verkar på vårdområdet? Det finns ju mängder med underleverantörer
            -
          </note>
          <note>
            ska också de förbjudas att gå med vinst? Får ett landstingssjukhus
            inte använda en städfirma som entreprenör därför att städfirman
            eftersträvar vinst?
          </note>
          <note>
            Osv.
          </note>
          <note>
            Birger Schlaug kom in på detta med demokratisk legitimitet, och
            det är mycket intressant. Vi vann valet i Stockholmsregionen,
            i Västra Götaland och i
          </note>
          <note>
            Skåne, tillsammans med andra partier, på löften om att förnya
            vården. Nu hindras vi att fullfölja våra vallöften.
          </note>
          <note>
            Ni sade inte ett ord före valet om lagstiftning mot privata sjukhus.
            Jag vet det, därför att jag hade ett stort antal dueller med ert
            s.k. vallokomotiv Margot
          </note>
          <note>
            Wallström. Nu är hon på Sri Lanka, i Bryssel eller någonstans
            - jag vet inte riktigt. Hon fullföljde i varje fall inte det hon
            lovade i mängder av debatter med mig, nämligen att mångfald skulle
            vara linjen i den socialdemokratiska vårdpolitiken. Hon var lokomotiv,
            men hon hade inte vagnarna med sig. En av de vagnar som nu går
            i en annan riktning är Lars Engqvist. Det är ett svek mot det
            ni sade före valet och ett svek mot alla dem som är beroende av
            förnyelse av svensk sjukvård.
          </note>
          <note>
            (Applåder)
          </note>
          <note type="speaker">
            Anf. 11 CHRIS HEISTER (m):
          </note>
          <note>
            Fru talman! Jag börjar förstå nu att Lars Engqvist har lite problem
            med den här frågan, när han tar ett exempel från Västmanland och
            säger att man där minsann vågar säga i annonser att det är landstinget
            som söker personal. Men det är ju inte landstinget som söker personal,
            utan det är privata familjeläkare som på sina vårdcentraler vill
            ha sjuksköterskor, sjukvårdsbiträden och undersköterskor. Det
            är vad det handlar om. Det är detta problem som vi ser, dvs. att
            det är så svårt att rekrytera människor till vården när landstinget
            driver den. Låt mig ta ett exempel.
          </note>
          <note>
            I förrgår tog personalen över vårdcentralen i
          </note>
          <note>
            Upplands-Bro, vid vägen till Enköping. Det är en vårdcentral
            som har haft väldigt mycket problem, då det har varit svårt att
            rekrytera personal. Man har haft
          </note>
          <note>
            2-2 ½ läkare men behöver 4-4 ½. Läkare och andra har försvunnit
            från vårdcentralen. Nu tar personalen över i ett eget företag
            och driver det. Den som ledde verksamheten som landstingsanställd
            och som inte orkade arbeta kvar kommer nu tillbaka och är chef
            för vårdcentralen.
          </note>
          <note>
            Detta händer varje dag. Nu vill ni förhindra den utvecklingen.
            Men det gäller inte primärvården, och det är det som är så bisarrt.
            Lars Engqvist välkomnar privata initiativ i primärvården men vill
            stänga dörren för sjukhusvården. Vad han säger är att privata
            läkare och sjuksköterskor är bra om de arbetar i små hus men att
            de är en fara om de arbetar i stora hus. Det är nonsens. Det vet
            Lars Engqvist också.
          </note>
          <note>
            Sedan säger Lars Engqvist att det är akutsjukhusen det handlar
            om, att det är där som det är farligt med privata initiativ och
            att de därför ska förbjudas.
          </note>
          <note>
            Det innebär att man skulle få arbeta på dagen, när man opererar,
            men inte på natten, när akutsjukhuset är öppet. Det är också tramsigt.
          </note>
          <note>
            Det handlar om att Lars Engqvist inte vill förnya vården, och
            då vill han skrämmas och menar att människor inte känner igen
            sig i privat driven sjukhusvård. Han hoppas och tror att han på
            det sättet kan behålla den politiska makten över den svenska sjukvården,
            i stället för att ge utrymme för personal och patienter, så att
            man får vård i tid. Det är det som det handlar om.
          </note>
          <note>
            (Applåder)
          </note>
          <note type="speaker">
            Anf. 12 INGRID BURMAN (v):
          </note>
          <note>
            Fru talman! Nu har jag lyssnat på alla partiers programförklaringar
            när det gäller sjukvården. Jag har hört att vi är ganska eniga
            när det gäller beskrivningen att vi har en rad problem att reda
            ut. Jag har också hört att det finns en skiljelinje, genom att
            några av oss anser att pengarna som riktas till sjukvård ska gå
            till sjukvård medan andra tycker att vi kan dela upp dem så att
            en del går till sjukvård och en del går till vinster.
          </note>
          <note>
            Jag har också hört från den borgerliga sidan att incitamenten
            för att personalen ska kunna vara kreativ och initiativtagare
            heter vinster och pengar.
          </note>
          <note>
            Jag är ganska förvånad över bristen på tilltro till att den engagerade
            personalen skulle kunna utveckla formerna för sjukvården, bidra
            med sin kreativitet och ta ansvar inom ramen för en offentligt
            driven sjukvård. Jag tror att det finns andra incitament och andra
            drivkrafter än enbart vinster. Det är tråkigt att samtliga politiska
            partier bortser från det, i varje fall i den här debatten. Jag
            är helt övertygad om att dessa incitament finns och att det också
            är möjligt att skapa mångfald, där vi tar vara på de här krafterna
            i offentlig sektor.
          </note>
          <note>
            Slutligen är det helt nödvändigt att också skapa förutsättningar
            för rimliga löner i sjukvården. Ska vi klara av att rekrytera
            personal till sjukvården krävs det rimligare anställningsvillkor,
            och då är det bättre användning av pengarna att dela ut dem just
            som rimliga löner än att dela ut dem i form av vinster.
          </note>
          <note>
            (Applåder)
          </note>
          <note type="speaker">
            Anf. 13 ALF SVENSSON (kd):
          </note>
          <note>
            Fru talman! Jag skulle bara kort, med de två minuter som nu står
            mig till buds, vilja stryka under att när vi talar om privat verksamhet
            är det inte privatfinansiserad sådan. I väldigt många av de länder
            som räknas upp, som England, Kanada och Holland, finns en mängd
            privat sjukvård som är privatfinansierad.
          </note>
          <note>
            Jag tror att vi i det resonemanget måste våga ta med vad som
            händer om man inte låter privata initiativ bli finansierade med
            offentliga medel. Finns det då risk för att vi får privata sjukhus
            som finansieras privat?
          </note>
          <note>
            Jag undrar om det över huvud taget skulle te sig görligt att
            i så fall lagstifta mot en sådan verksamhet.
          </note>
          <note>
            Tyngdpunkten ligger på att det ska vara offentligt finansierat.
          </note>
          <note>
            Sedan sägs det att det behövs spelregler. Det låter precis som
            om vi som vill släppa in fler initiativ inte vill ha spelregler.
            Det är klart att det fordras spelregler, ordningsregler eller
            kvalitetsregler - vad vi nu vill kalla det. Det är också klart
            att det finns kostnadsregler.
          </note>
          <note>
            Det vore väl dåligt om myndigheter, politiker och allt vad vi
            kallar oss inte har någon möjlighet att hålla i detta. Vi vet
            ju i dag att vi som producenter blir involverade i det som sker
            och gärna också försvarar det, även om det finns kritik att ge.
            Sådana är vi ju.
          </note>
          <note>
            Det saknas faktiskt 20 000 sängplatser. Så mycket har det skurits
            ned. Den som tror att det bara går att hämta de platser som behövs
            från den offentliga sektorns medel må göra det och då förmena
            att ta in pengar utifrån. Det är oklokt mot patienten.
          </note>
          <note>
            (Applåder)
          </note>
          <note type="speaker">
            Anf. 14 KENNETH JOHANSSON (c):
          </note>
          <note>
            Fru talman! Jag ställde två frågor till socialministern. Den
            första frågan var: Vilka signaler ger den här debatten för entreprenörsandan?
            Jag fick inget svar.
          </note>
          <note>
            Mitt svar är att den ger fel signaler. Den andra frågan var:
            Vad är den principiella skillnaden mellan primärvård och slutenvård
            när det gäller möjligheterna till fler alternativ? Jag fick inget
            svar där heller. Jag och Centerpartiet ser ingen principiell skillnad.
          </note>
          <note>
            Vi lägger ut vårdcentraler på entreprenad i vissa län. Vi skriver
            avtal med företag om laboratorieverksamhet i t.ex. s-styrda Jämtland,
            vilket räddar verksamheten. Vi sluter avtal med företag om att
            driva t.ex. sjukhus i Göteborg. Det diskuteras avtal med företag
            om att driva S:t Göran i Stockholm i lokaler som hyrs av landstingets
            fastighetsbolag. Jag ser inte någon skillnad principiellt.
          </note>
          <note>
            Självfallet ska vi ha klara spelregler. Det är helt nödvändigt
            för att verksamheten ska fungera i ett offentligt system. Men
            debatten i dag är inte initierad av det skälet. Den är initierad
            därför att det föreligger ett hot om en lag för stopp av vård
            med vinstintresse.
          </note>
          <note>
            Det är dessutom en retroaktiv lagstiftning, vilket torde vara
            grundlagsvidrigt.
          </note>
          <note>
            Till sist, fru talman, vill vi från Centerpartiet värna hälso-
            och sjukvården och omsorgen. Då ska vi inte låsa möjligheterna
            för regioner, landsting och kommuner att hitta sina egna lösningar.
            I stället ska vi bejaka mångfalden, konkurrensen och nya alternativ.
          </note>
          <note>
            Vi måste våga förnyelse.
          </note>
          <note>
            Vi har möjligheter att öka tillgängligheten och mångfalden. Låt
            oss gemensamt ta till vara de möjligheterna. Upp till kamp för
            ökad mångfald, socialministern!
          </note>
          <note type="speaker">
            Anf. 15 BIRGER SCHLAUG (mp):
          </note>
          <note>
            Fru talman! Ingen på den borgerliga sidan vill ens försöka analysera
            de frågeställningar jag tog upp. Vad händer om vi har ett ränteläge
            i Sverige där avkastningskraven är 15-20 %? Vad händer med sjukhusvården
            när avkastningskraven ökar där också?
          </note>
          <note>
            Man måste väl åtminstone analysera frågorna? Vad händer med forskningen
            och rätten till den? Man måste väl ändå veta vad man håller på
            med och inte fastna i ideologiska resonemang som bygger på en
            väldigt nyliberal grund?
          </note>
          <note>
            Det är klart att det behövs spelregler även när det gäller ägande.
            Det är alldeles solklart. Vill Folkpartiet och Alf Svensson och
            andra att stora transnationella företag ska ta över den del av
            infrastrukturen som sjukhus utgör? Ja eller nej? Jag vill veta
            det. Om man inte vill det behövs det spelregler.
          </note>
          <note>
            Dessutom hör jag att de borgerliga partierna - inte minst Folkpartiet,
            som har dragit i gång denna debatt
          </note>
          <note>
            - talar om god vård och vikten av god vård. Alf
          </note>
          <note>
            Svensson är också expert på det. I stället för att satsa de pengar
            som finns i kommuner och landsting på god vård sänker ni skatten.
            När vi försöker föra över pengar till landsting och kommuner för
            att just höja kvaliteten i skolan, omsorgen och vården sänker
            ni i stället skatten. Så var det med det.
          </note>
          <note>
            Spelregler är viktiga. Regelverk för ägandeformer är nödvändiga.
          </note>
          <note>
            Varsamhet om demokratin är också nödvändig.
          </note>
          <note>
            Vill man sälja ut den del av infrastrukturen som sjukhus innebär
            måste det enligt vår uppfattning underställas två beslut i landstinget
            med val emellan.
          </note>
          <note>
            Jag tror att det är viktigt med spelregler och varsamhet. När
            vi till det lägger också mångfald har vi ett grönt koncept - ett
            bra koncept. Vi har inte ett rött dogmatiskt, och inte ett blått
            nyliberalt, utan just ett grönt koncept.
          </note>
          <note>
            (Applåder)
          </note>
          <note type="speaker">
            Anf. 16 Socialminister LARS ENGQVIST (s):
          </note>
          <note>
            Fru talman! Lars Leijonborg påstår att de borgerliga partierna
            vann valet i Stockholm, Västra Götaland och Skåne på ett program
            om att sälja ut sjukhusen. Jag har inte sett något sådant gemensamt
            program före valet. Jag skulle vilja fråga kristdemokraterna,
            som är alldeles speciellt intressanta ur denna synpunkt, om det
            fanns någon kristdemokrat som sade att S:t Göran skulle säljas
            till ett börsföretag.
          </note>
          <note>
            Fanns det någon som sade det före valet förra året?
          </note>
          <note type="speaker">
            Anf. 17 TALMANNEN:
          </note>
          <note>
            Får jag påpeka att det bara är Folkpartiet som har ytterligare
            talerätt.
          </note>
          <note type="speaker">
            Anf. 18 Socialminister LARS ENGQVIST (s):
          </note>
          <note>
            Fru talman! Förlåt! Då får jag fråga om Lars Leijonborg känner
            någon kristdemokrat som sade det före valet.
          </note>
          <note>
            Vad är ett sjukhus? frågar Lars Leijonborg. Det intressanta är
            att det hittills inte har ansetts behövas någon alldeles tydlig
            definition i den svenska hälsooch sjukvårdslagen. Även om man
            läser noggrant kommer man inte längre än att man ser att det sägs
            att sjukhusen ska svara för den slutna vården. Det är i och för
            sig en ganska god utgångspunkt när man diskuterar problemställningen.
            Det är sannolikt just i slutenvården som marknaden inte kan fungera.
            I öppenvården är det annorlunda. Det finns möjlighet till medvetna
            val. Det finns möjlighet att bygga upp en mångfald. När det gäller
            slutenvården fungerar det oftast som monopol, och därmed ställs
            det helt andra krav.
          </note>
          <note>
            I den lagstiftning som vi kommer att föreslå kommer vi också
            att precisera definitionen ytterligare. Det är nödvändigt. Vi
            kommer inte, som Kenneth
          </note>
          <note>
            Johansson har inbillat sig, att ha en retroaktiv lagstiftning.
            Men den lagstiftning som riksdagen beslutar om kommer naturligtvis
            att gälla för framtiden, och den kommer att påverka utvecklingen
            för sjukhusen i framtiden.
          </note>
          <note>
            Vi kan inte ingripa mot de förhandlingar som förs nu eller stoppa
            dem. Det är bara tidningarna som tror att man kan göra det. Vi
            har däremot sagt mycket tydligt att vi kommer att utarbeta ett
            förslag och ge möjlighet för riksdagsbehandling under nästa år.
          </note>
          <note>
            Så skulle jag ändå vilja upplysa om de alldeles grundläggande
            frågeställningarna. När man diskuterar i USA, som jag påpekade,
            handlar det om den grundläggande etiska och moraliska frågan om
            hur den sjukhusvård som står utanför marknaden ska bedrivas. De
            som kommenterar den undersökning som presenterades i augusti är
            oroliga över att man inte förstår att det finns delar av livet
            som måste hållas borta från kommersen och att sjukhusvården är
            för värdefull, för intim och för lätt att manipulera för att överlåtas
            till marknaden.
          </note>
          <note>
            Det är intressant att konstatera att kristdemokraterna, exempelvis,
            alldeles okritiskt säger att det inte är några problem om man
            överlåter detta till det privata. Vart har etiken och moralen
            tagit vägen? Vad är det för fel på tanken att sjukhusen ska drivas
            enbart utifrån det gemensamma ansvaret och den samaritiska traditionen?
          </note>
          <note>
            Var befinner sig Folkpartiet? Jag ska gärna upprepa den fråga
            som Birger Schlaug har ställt. Är det så att Folkpartiet kan acceptera
            att multinationella läkemedelsföretag driver svenska sjukhus?
            Om inte får vi gemensamt sätta oss ned och diskutera hur man ska
            reglera ägarfrågorna. Är sjukhus till salu till vem som helst?
          </note>
          <note type="speaker">
            Anf. 19 LARS LEIJONBORG (fp):
          </note>
          <note>
            Fru talman! Det finns mycket klara spelregler om hur svensk sjukvård
            ska bedrivas. Landstingen har enligt hälso- och sjukvårdslagen
            ansvaret för en god vård i sitt område. Om de med sitt politiska
            mandat vill köpa den vården från privata vårdgivare har de i dag
            den rätten. Socialstyrelsen svarar för tillsyn av all vårdverksamhet
            som bedrivs i detta land. Det finns spelregler, men det finns
            naturligtvis inget förbud mot vinstdrivande verksamheter, eftersom
            det har visat sig vara ett mycket värdefullt tillskott och en
            inspirationskälla i det totala vårdutbudet.
          </note>
          <note>
            Ingrid Burman talar om personalens löner - en mycket viktig aspekt.
            Pengarna ska gå till löner - inte till vinst. Då kan jag tala
            om för Ingrid Burman att det råkar vara så att den privatanställda
            personalen har bättre löner än den landstingsanställda personalen.
          </note>
          <note>
            Det kanske Ingrid Burman tycker är trolleri, men det är trots
            allt den statistik som jag har fått från fackförbunden på detta
            område.
          </note>
          <note>
            Vi behöver en utveckling av svensk vård därför att problemen
            på det området för närvarande är enorma. Vi ska vara tacksamma
            för att det finns exempel på förnyelse. Man behöver inte alls
            vara privatanställd för att ha arbetslust och vara kreativ, men
            erfarenheten visar att de hierarkiskt uppbyggda landstingen inte
            har varit tillräckligt duktiga på att släppa fram personalens
            kreativitet. Just därför behöver vi andra inslag. Just därför
            är detta hot om en död hand på förnyelsen ett så allvarligt hot
            mot svensk sjukvård i framtiden.
          </note>
          <note>
            (Applåder)
          </note>
          <note type="speaker">
            Anf. 20 Socialminister LARS ENGQVIST (s):
          </note>
          <note>
            Fru talman! Av alla de inlägg som jag lyssnade till gjorde Kenneth
            Johanssons inlägg mig förbryllad och en smula bekymrad.
          </note>
          <note>
            Jag vet att Centerpartiet i grunden har samma uppfattning som
            oss när det gäller behovet av att satsa på primärvården, att bygga
            ut psykiatrin och att öka den medicinska medverkan i äldreomsorgen.
            Jag vet att vi gemensamt har en hållning som innebär att vi ska
            satsa på förnyelse och mångfald i primärvården.
          </note>
          <note>
            Det är alldeles sant att Kenneth Johansson har påverkat mig i
            dessa stycken. Vi resonerade länge i våras om just den här hållningen.
            Och möjligtvis står jag för ett slags förnyelse också inom den
            socialdemokratiska traditionen. Jag tycker att det är viktigt
            att vi satsar på detta.
          </note>
          <note>
            Det som förbryllar mig är att Kenneth Johansson inte har förstått
            att det inte är en automatisk förbindelse mellan att göra en vårdcentral
            privat och att sälja ett stort sjukhus till ett multinationellt
            företag.
          </note>
          <note>
            Det är just bristen på insikt om att det finns en sådan gräns
            som gör mig bekymrad. Jag tycker att Centern ska fundera igenom
            sin hållning lite noggrannare.
          </note>
          <note>
            Det är viktigt att satsa på mångfald i primärvården och öppenvården.
            Men för att skapa trovärdighet när det gäller våra ambitioner
            på det området och för att ge rätt signaler till såväl personalen
            som patienterna och medborgarna måste vi också tala om att det
            finns områden som kommersen kommer att hållas utanför.
          </note>
          <note>
            Vi ska garantera trygghet i den framtida vården. Det är för att
            utveckla mångfalden, ge patienterna en bättre vård och för att
            se till att vi kan erbjuda den bästa sjukvården i världen som
            vi har inlett samarbetet.
          </note>
          <note>
            Tack!
          </note>
          <note>
            Överläggningen var härmed avslutad.
          </note>
          <note>
            2 § Justering av protokoll
          </note>
          <note>
            Justerades protokollet för den 16 september.
          </note>
          <note>
            3 § Avsägelser
          </note>
          <note>
            Talmannen meddelade att Olle Wästberg (fp) anhållit om att bli
            entledigad från uppdraget som riksdagsledamot fr.o.m. den 1 oktober
            1999.
          </note>
          <note>
            Kammaren biföll denna anhållan.
          </note>
          <note>
            Talmannen meddelade att Lars Tobisson (m) avsagt sig uppdragen
            som ledamot i riksdagens valberedning, som ledamot i riksdagens
            krigsdelegation och som ledamot i finansutskottet.
          </note>
          <note>
            Kammaren biföll dessa avsägelser.
          </note>
          <note>
            Talmannen meddelade att Carl Bildt (m) avsagt sig uppdragen som
            ledamot i Utrikesnämnden, som ledamot i riksdagens krigsdelegation
            och som suppleant i utrikesutskottet.
          </note>
          <note>
            Kammaren biföll dessa avsägelser.
          </note>
          <note>
            Talmannen meddelade att Bo Lundgren (m) avsagt sig uppdragen
            som ledamot i skatteutskottet och som suppleant i finansutskottet.
          </note>
          <note>
            Kammaren biföll dessa avsägelser.
          </note>
          <note>
            Talmannen meddelade att Gunnar Hökmark (m)
          </note>
          <note>
            avsagt sig uppdraget som ledamot i kulturutskottet.
          </note>
          <note>
            Kammaren biföll denna avsägelse.
          </note>
          <note>
            4 § Anmälan om kompletteringsval till vissa utskott, m.m.
          </note>
          <note>
            Talmannen meddelade att Moderata samlingspartiets riksdagsgrupp
            på grund av uppkomna vakanser anmält Per Unckel som ledamot i
            riksdagens valberedning efter Lars Tobisson, Bo Lundgren som ledamot
            i Utrikesnämnden efter Carl Bildt, Gunnar Hökmark som ledamot
            i riksdagens krigsdelegation efter
          </note>
          <note>
            Carl Bildt och som ledamot i finansutskottet efter
          </note>
          <note>
            Lars Tobisson, Inger René som ledamot i riksdagens krigsdelegation
            efter Lars Tobisson, Catharina Hagen som ledamot i skatteutskottet
            efter Bo Lundgren, Roy
          </note>
          <note>
            Hansson som ledamot i kulturutskottet efter Gunnar
          </note>
          <note>
            Hökmark, Lars Tobisson som suppleant i finansutskottet efter
            Bo Lundgren och som suppleant i utrikesutskottet efter Carl Bildt
            samt Margareta Cederfelt som suppleant i skatteutskottet efter
            Catharina Hagen.
          </note>
          <note>
            Talmannen förklarade valda till
          </note>
          <note>
            ledamot i riksdagens valberedning
          </note>
          <note>
            Per Unckel (m)
          </note>
          <note>
            ledamot i Utrikesnämnden
          </note>
          <note>
            Bo Lundgren (m)
          </note>
          <note>
            ledamöter i riksdagens krigsdelegation
          </note>
          <note>
            Gunnar Hökmark (m)
          </note>
          <note>
            Inger René (m)
          </note>
          <note>
            ledamot i finansutskottet
          </note>
          <note>
            Gunnar Hökmark (m)
          </note>
          <note>
            ledamot i skatteutskottet
          </note>
          <note>
            Catharina Hagen (m)
          </note>
          <note>
            ledamot i kulturutskottet
          </note>
          <note>
            Roy Hansson (m)
          </note>
          <note>
            suppleant i finansutskottet
          </note>
          <note>
            Lars Tobisson (m)
          </note>
          <note>
            suppleant i skatteutskottet
          </note>
          <note>
            Margareta Cederfelt (m)
          </note>
          <note>
            suppleant i utrikesutskottet
          </note>
          <note>
            Lars Tobisson (m)
          </note>
          <note>
            5 § Anmälan om företrädare i talmanskonferensen
          </note>
          <note>
            Med stöd av 1 kap. 7 § och 7 kap. 12 § första stycket riksdagsordningen
            hade Moderata samlingspartiets partigrupp till talmannen anmält
            Per Unckel som partiets företrädare i talmanskonferensen och
          </note>
          <note>
            Beatrice Ask som suppleant.
          </note>
          <note>
            Talmannen förklarade Per Unckel (m) utsedd till partiets företrädare
            och Beatrice Ask (m) till suppleant i talmanskonferensen för tiden
            till dess nästa riksmöte börjar.
          </note>
          <note>
            6 § Anmälan om inkomna faktapromemorior om förslag från Europeiska
            kommissionen
          </note>
          <note>
            Talmannen anmälde att följande faktapromemorior om förslag från
            Europeiska kommissionen inkommit och delats ut till kammarens
            ledamöter:
          </note>
          <note>
            Gemensam strategi för modernisering av social trygghet KOM (99)
            347
          </note>
          <note>
            Mot ett Europa för alla åldrar KOM (99) 221
          </note>
          <note>
            7 § Hänvisning av ärenden till utskott
          </note>
          <note>
            Föredrogs och hänvisades
          </note>
          <note>
            Proposition
          </note>
          <note>
            1999/2000:4 till socialförsäkringsutskottet
          </note>
          <note>
            Motioner
          </note>
          <note>
            1999/2000:K1 och K2 till konstitutionsutskottet
          </note>
          <note>
            1999/2000:L1-L6 till lagutskottet
          </note>
          <note>
            1999/2000:Ju1 till justitieutskottet
          </note>
          <note>
            1999/2000:K3-K12 till konstitutionsutskottet
          </note>
          <note>
            Ajournering
          </note>
          <note>
            Kammaren beslutade kl. 13.26 att ajournera förhandlingarna till
            kl. 13.30 då utbildningsminister
          </note>
          <note>
            Thomas Östros skulle lämna information om ett reformerat studiestödssystem.
          </note>
          <note>
            Återupptagna förhandlingar
          </note>
          <note>
            Förhandlingarna återupptogs kl. 13.30.
          </note>
          <note>
            8 § Information från regeringen om ett reformerat studiestödssystem
          </note>
          <note type="speaker">
            Anf. 21 Utbildningsminister THOMAS ÖSTROS (s):
          </note>
          <note>
            Fru talman! Det är med stor glädje som jag nu inför riksdagen
            utnyttjar möjligheten att presentera regeringens förslag till
            ett reformerat studiestödssystem. Förslaget bygger i sina huvuddrag
            på de tankar som fördes fram i bred politisk samsyn av den parlamentariska
            studiestödskommittén redan 1996. Genom det framgångsrika ekonomiska
            saneringsarbete som genomförts har vi nu nått de ekonomiska förutsättningar
            som gör det möjligt att genomgripande reformera studiestödet.
            Förslaget innebär att vi lever upp till löftet i regeringsförklaringen:
            "Studenternas ekonomiska situation ska förbättras genom att studiestödet
            reformeras."
          </note>
          <note>
            Regeringens förslag har utarbetats i uppskattad samverkan med
            Vänsterpartiet och Miljöpartiet.
          </note>
          <note>
            Studiestödet i form av bidrag och lån är en viktig del av utbildningspolitiken
            och ska också bidra till att förverkliga målen för utbildningspolitiken.
            Studiestödet ska verka rekryterande och därmed bidra till ett
            högt deltagande i utbildningen. Det ska ha en utjämnande verkan
            mellan individer och grupper i befolkningen och därmed bidra till
            ökad social rättvisa.
          </note>
          <note>
            Sammantaget kommer förslagen i propositionen att tillföra studiemedelstagarna
            ca 4,1 miljarder kronor.
          </note>
          <note>
            En mycket stor förändring är att bidragsdelen i studiemedlen
            nu blir pensionsgrundande. Det innebär en merkostnad för staten
            på ca 1,8 miljarder kronor.
          </note>
          <note>
            Varför är det då nödvändigt att reformera studiestödssystemet?
          </note>
          <note>
            Vi behöver ett enklare studiestödssystem. Dagens system är alldeles
            för splittrat. Det finns studiemedel, särskilt vuxenstudiestöd
            och särskilt vuxenstudiestöd för arbetslösa. Olika villkor i olika
            delar av systemet gör att det blir svåröverblickbart för den enskilde
            studerande.
          </note>
          <note>
            Vi behöver ett generösare studiemedelssystem för att locka och
            rekrytera fler till att gå vidare i utbildning.
          </note>
          <note>
            Vi behöver ge mer frihet till de enskilda studerande att själva
            bestämma över möjligheten att arbeta vid sidan av utan att drabbas
            av nedtrappningar tidigt i det skedet.
          </note>
          <note>
            Vi behöver också strama upp återbetalningsdelen.
          </note>
          <note>
            Vi har i dag ett system som inte längre betraktas som ett lån,
            eftersom mycket stora avskrivningar väntar vid pensionsåldern.
          </note>
          <note>
            Totalbeloppet i studiemedelssystemet, som i dag är 7 098 kr per
            månad under normalt cirka nio månader, kommer i framtiden att
            gälla för alla studerande.
          </note>
          <note>
            Stödet ska bestå av bidrag och lån. Det bedöms som tillräckligt
            för att täcka rimliga levnadsomkostnader.
          </note>
          <note>
            För grundskole- och gymnasiestudier införs en prioriterad bidragsnivå
            om 82 % av totalbeloppet, dvs. ett bidrag på 5 820 kr och ett
            lån på 1 278 kr per studiemånad för dem som är över 25 år. Ett
            begränsat antal personer, inledningsvis ca 70 000 per år, kommer
            att kunna få del av denna mycket höga bidragsnivå.
          </note>
          <note>
            Förändringen innebär kraftiga förbättringar för vuxenstuderande
            med låg tidigare inkomst. För vuxenstuderande vars ersättningsnivå
            i a-kassan är över ca 12 000 kr per månad innebär förslaget ett
            lägre totalbelopp. Det kan kompenseras med ett s.k.
          </note>
          <note>
            tilläggslån. Studerande över 25 år ges möjlighet att under vissa
            förutsättningar få ett tilläggslån om högst
          </note>
          <note>
            1 600 kr per månad i max tre år. De får därmed ett totalbelopp
            som motsvarar högsta dagpenning i akassan efter skatt.
          </note>
          <note>
            För högskolestudier samt för andra eftergymnasiala studier och
            självfallet även för studier på grundskole- och gymnasienivå införs
            en ny generell bidragsnivå på 34,5 % av totalbeloppet, dvs. ett
            bidrag på 2 449 kr och ett lån på 4 649 kr. Det är en rejäl höjning
            från dagens knappa 28 %.
          </note>
          <note>
            Fribeloppet, dvs. den inkomst man får ha under ett år utan att
            studiemedlen reduceras, som i dag är
          </note>
          <note>
            54 000 kr per år, höjs kraftigt till 91 000 kr per år.
          </note>
          <note>
            Vid inkomster över detta belopp reduceras studiemedlen i likhet
            med i dag med 50 % av överskjutande belopp. Detta ökar de studerandes
            möjligheter att förstärka sin ekonomi genom arbetsinkomster utan
            att studiemedlen reduceras. Studiemedlen ska räcka till utan att
            man arbetar vid sidan av, men vi vet att många studerande vill
            ha en ökad handlingsfrihet och själva bestämma i vilken utsträckning
            de jobbar vid sidan av.
          </note>
          <note>
            Återbetalningsreglerna för studielånet stramas upp. Lånet ska
            i princip betalas tillbaka fullt ut under i allmänhet en 25-årsperiod.
            Årsbeloppen vid återbetalningen kommer att vara ungefär lika stora,
            dvs. ett annuitetsliknande system, men något lägre i början av
            återbetalningsperioden.
          </note>
          <note>
            Systemet blir mer förutsägbart för den enskilde.
          </note>
          <note>
            Eftersom återbetalningen kopplas till skuldens storlek förbättras
            möjligheten att redan under studietiden ta ansvar för och planera
            sitt skuldåtagande. En snabbare återbetalning gör också att de
            sammantagna kostnaderna för den enskilde blir lägre. En förbättrad
            studieplanering leder också till mer effektiva studier och en
            bättre genomströmning i utbildningssystemet.
          </note>
          <note>
            För att förhindra att återbetalningskraven blir för höga ett
            enskilt år införs också trygghetsregler kopplade till låntagarens
            inkomst. En låntagare ska fram t.o.m. det år då låntagaren fyller
            49 år efter ansökan kunna få nedsättning av årsbeloppet, så att
            det inte utgör mer än 5 % av inkomsten. Efter 50 års ålder kan
            nedsättningen erhållas så att årsbeloppet inte uppgår till mer
            än 7 % av inkomsten. I åldrarna 50-67 år tas även viss hänsyn
            till förmögenhet. Det sker genom att en andel av förmögenheten
            exklusive bostaden läggs till inkomsten och därmed ingår i beräkningsunderlaget
            när återbetalningsbeloppet ska fastställas. Vid 67
          </note>
          <note>
            års ålder avskrivs den skuld som resterar.
          </note>
          <note>
            Utformningen av trygghetsreglerna som utgår från den enskildes
            faktiska betalningsförmåga förväntas ge den effekten att studerande
            inte ska uppleva återbetalningen så betungande att de avstår från
            studier.
          </note>
          <note>
            Det är angeläget för att bidra till en jämnare social rekrytering
            till studier. Systemet med trygghetsregler innebär att studielån
            även i fortsättningen är väsentligt mycket förmånligare för den
            enskilde än vanliga banklån.
          </note>
          <note>
            Studier på högskolenivå kan pågå 240 veckor, dvs. 12 terminer
            eller motsvarande sex års studier. På gymnasial nivå kan de pågå
            120 veckor, dvs. tre år.
          </note>
          <note>
            På grundskolenivå gäller högst 80 veckor, dvs. två år.
          </note>
          <note>
            För den som behöver extra färdighetsträning i läsning och skrivning
            gäller högst 100 veckor, dvs. två och ett halvt år. För den som
            redan har någon form av grundskolekompetens eller motsvarande
            finns möjlighet att läsa på den nivån ytterligare högst 40 veckor,
            ett år.
          </note>
          <note>
            Även i fortsättningen kommer det att bli möjligt att få avskrivning
            av lån för kompetensgivande studier på grundskole- och gymnasienivå
            om man fortsätter att studera på högskola eller annan eftergymnasial
            utbildning.
          </note>
          <note>
            Avskrivning ska kunna ske med en sjättedel av lånet för varje
            godkända 40 poäng som ingår i en examen. Man kan få avskrivning
            med upp till halva lånebeloppet.
          </note>
          <note>
            Studiebidrag ska få lämnas t.o.m. det kalenderår då den studerande
            fyller 50 år. Det ska dock vara möjligt att i vissa fall bevilja
            bidrag även för den som fyllt 50 år om det finns särskilda skäl.
            Det kan t.ex.
          </note>
          <note>
            vara fråga om stöd under en kortare tid för en utifrån arbetsmarknadsbehov
            yrkesinriktad utbildning.
          </note>
          <note>
            För rätt till studielån kommer det maximala antalet veckor, låneterminer,
            att begränsas successivt fr.o.m. 41 års ålder. Den som är 50 år
            ska kunna låna till upp till ett års studier.
          </note>
          <note>
            Ca 480 000 studerande kommer att få det generella bidraget på
            34,5 %. Av dem finns ca 110 000
          </note>
          <note>
            inom vuxenutbildningen. Det högre bidraget på 82 %
          </note>
          <note>
            beräknas drygt 70 000 personer kunna få.
          </note>
          <note>
            Det mycket uppskattade särskilda utbildningsbidraget, UBS, ingår
            som ni alla vet som en del i kunskapslyftet. UBS kommer att finnas
            kvar under kunskapslyftsperioden vid sidan av det samordnade studiestöd
            som föreslås införas. Riksdagen kommer att i särskild ordning
            kunna ta ställning till det fortsatta användandet av UBS.
          </note>
          <note>
            Regeringen föreslår att det nya studiestödssystemet införs den
            1 juli 2001. Pensionsrätt för studiemedel kommer att tillgodoräknas
            ända från den 1 januari
          </note>
          <note>
            1995.
          </note>
          <note>
            De som återbetalar studielån enligt dagens system har rätt att
            fortsätta sin återbetalning i det systemet.
          </note>
          <note>
            Beslut i ärenden om tilldelning eller återkrav av studiestöd
            ska i framtiden kunna överklagas. En särskild överklagandenämnd
            kommer att inrättas. Beslut i ärenden om återbetalning av studielån
            ska som hittills få överklagas till allmän förvaltningsdomstol.
          </note>
          <note>
            Studiestödsadministrationen ska även i fortsättningen vara en
            statlig myndighetsuppgift och handhas av Centrala studiestödsnämnden.
          </note>
          <note>
            Fru talman! Jag är övertygad om att det studiestödssystem som
            regeringen i dag har beslutat om och som överlämnas på måndag
            till riksdagen kommer att ge förbättrade möjligheter att förverkliga
            målen för utbildningspolitiken.
          </note>
          <note>
            Jag har också glädjen att meddela att regeringen på måndag även
            överlämnar propositionen Personskadeskydd för studenter. Det förbättrade
            personskadeskyddet avses ske genom att det tecknas en för högskolorna
            gemensam personskadeförsäkring som börjar gälla den 1 juli 2000.
            Därmed föreslås också denna gamla och viktiga fråga få en bra
            och tillfredsställande lösning.
          </note>
          <note>
            Fru talman! Det nya studiestödssystemet blir ett viktigt verktyg
            i utbildningspolitiken för att förverkliga idén om ett lärande
            samhälle.
          </note>
          <note type="speaker">
            Anf. 22 CARINA HÄGG (s):
          </note>
          <note>
            Fru talman! Jag kan identifiera väldigt många positiva svar på
            de frågor som jag har mött när jag talat med studerande. Därför
            är det tillfredsställande att höra statsrådet Östros beskrivning
            av den kommande propositionen.
          </note>
          <note>
            Utöver huvuddragen skulle jag vilja ställa ett par kompletterande
            frågor som inte blev berörda i föredragningen. Det gäller en fråga
            som kanske är mindre men som ändå är principiellt viktig, nämligen
            att EU-
          </note>
          <note>
            anställda som bor i Sverige inte behöver betala av på sina studielån.
            Över huvud taget gäller det att ha en balans mellan dem som efter
            studierna väljer att verka i Sverige och dem som väljer att göra
            sin arbetsinsats i ett annat land. Det är viktigt att man från
            båda gruppernas sida känner att man omfattas av ett återbetalningssystem
            som är rättvist.
          </note>
          <note type="speaker">
            Anf. 23 Utbildningsminister THOMAS ÖSTROS (s):
          </note>
          <note>
            Fru talman! När det gäller vissa typer av anställda ber jag att
            få återkomma med besked, gärna i form av ett skriftligt svar på
            en fråga från Carina Hägg.
          </note>
          <note>
            När det gäller själva huvudprincipen delar jag helt åsikten att
            det är bra om människor rör på sig och även bor utomlands under
            korta eller långa perioder.
          </note>
          <note>
            Men ett återbetalningssystem ska förstås gälla även för dem som
            väljer att bo utomlands, och det är utgångspunkten i den här propositionen.
          </note>
          <note type="speaker">
            Anf. 24 CARINA HÄGG (s):
          </note>
          <note>
            Fru talman! Jag ställde frågan därför att jag har sökt efter
            information om detta i det tidigare systemet, men det har inte
            funnits statistiskt underlag för att få grepp om den här frågan.
            Det är ju, precis som statsrådet säger, väldigt ofta en önskvärd
            utveckling att man rör sig över gränserna, men i och med detta
            uppstår det naturligtvis effekter som vi dels borde ha grepp över,
            dels borde ha någon strategi för att möta.
          </note>
          <note>
            Att det här är ett växande problem hör man när man möter studenter
            och dem som nyligen har lämnat sina studier.
          </note>
          <note type="speaker">
            Anf. 25 Utbildningsminister THOMAS ÖSTROS (s):
          </note>
          <note>
            Fru talman! Just detta att stimulera inte minst unga människor
            att ge sig ut i omvärlden är en väldigt viktig del av utbildningspolitiken.
            Det tolkas ibland som att det skulle vara ett nederlag för Sverige.
            Jag tycker att det är en stor framgång för Sverige att så många
            beger sig utomlands. Vi har i dag 30 000 studenter per år som
            med studiemedel pluggar utomlands. Detta är väldigt generöst också
            i det nya systemet, med likartade regler.
          </note>
          <note>
            Sedan är det klart att om man efter avslutade studier väljer
            att arbeta utomlands ska motsvarande principer gälla som för dem
            som arbetar hemma. Det ska vara utgångspunkten.
          </note>
          <note type="speaker">
            Anf. 26 ULF NILSSON (fp):
          </note>
          <note>
            Fru talman! Jag noterar med stor tillfredsställelse att regeringen
            föreslår att höja fribeloppet. Det är ju en viktig princip att
            det ska löna sig att arbeta även för studenter. Jag undrar om
            det i propositionen finns någon strategi för att på sikt helt
            avskaffa fribeloppsgränsen, vilket jag tycker skulle vara önskvärt.
          </note>
          <note>
            När det gäller a-kassan uppfattade jag av utbildningsministerns
            genomgång att man skulle få särskilt förmånliga studiemedel kopplat
            till a-kassepoäng.
          </note>
          <note>
            Detta tycker jag är en orättvisa. Systemet med UBS i dag är en
            orättvisa, eftersom människor som inte alls har en fot inne på
            arbetsmarknaden och är under 25 år får sämre studiemedel än människor
            som redan har kommit in på arbetsmarknaden.
          </note>
          <note>
            Avslutningsvis undrar jag om det finns någon öppning för att
            pröva möjligheten med alternativa studiemedelssystem inom ett
            statligt regelverk, alltså helt enkelt privata banker osv. som
            inom ett system skulle kunna erbjuda ett alternativ så att den
            studerande kan välja mellan olika typer av studiemedelserbjudanden.
          </note>
          <note type="speaker">
            Anf. 27 Utbildningsminister THOMAS ÖSTROS (s):
          </note>
          <note>
            Fru talman! Vi höjer fribeloppet mycket kraftigt.
          </note>
          <note>
            Det innebär i princip att alla studenter om de så vill kan jobba
            hela sommaren och sedan utöver detta tjäna runt 5 000 kr i månaden
            på extrajobb. Det är ett väldigt generöst system. Skulle vi avskaffa
            fribeloppet helt skulle vi få andra grupper in i studiemedelssystemet,
            människor som kanske jobbar heltid och studerar för nöjes skull
            vid sidan av men som ändå skulle få mycket kraftiga bidrag från
            statens sida. Det är vi inte intresserade av. Vi vill öka friheten
            och handlingsutrymmet för studerande att själva bestämma över
            hur de studerar och om de vill arbeta vid sidan av. Det uppnår
            vi med detta system.
          </note>
          <note>
            Studiemedlet kommer inte att vara kopplat till akassan. Det är
            precis tvärtom: Vi inför ett gemensamt, reformerat system, lika
            för alla, och sedan finns det för vuxenstuderande en möjlighet
            till ett tilläggslån för att, om man har fått ökade kostnader,
            faktiskt kunna hantera sin ekonomi när man studerar.
          </note>
          <note>
            Det är uteslutet att involvera privata banker i vårt studiemedelssystem.
            Detta är en viktig del av den generella välfärdspolitiken. Här
            har alla rätt till studiemedel, det administreras offentligt och
            det hålls ihop som ett offentligt system. Det är en väldigt viktig
            del av utbildningspolitiken, och det är för min del uteslutet
            med privata lösningar.
          </note>
          <note type="speaker">
            Anf. 28 ULF NILSSON (fp):
          </note>
          <note>
            Fru talman! Jag nöjer mig med att gå in på den sista frågan.
            Jag kan inte riktigt se varför en öppning för nya lösningar, som
            också skulle öka valfriheten för studenterna, skulle vara ett
            hot om det fungerade inom ett fungerande statligt regelverk och
            system.
          </note>
          <note type="speaker">
            Anf. 29 Utbildningsminister THOMAS ÖSTROS (s):
          </note>
          <note>
            Fru talman! Det är naturligtvis fullt möjligt för var och en
            av Sveriges medborgare att ställa sig i bankkön och fråga om man
            kan få lån till sina studier. Jag vågar garantera att den behandling
            de allra flesta då får från bankens sida inte skulle vara särskilt
            förmånlig. Det krävs ett statligt system där staten står för en
            rejäl bidragsandel, ett system som tar hänsyn till människors
            betalningsförmåga, som kan reducera betalningen under perioder
            då man har det tufft och också kan erbjuda en avskrivningsmöjlighet
            när man går i pension. Det tycker jag är en offentlig uppgift,
            och den bör inte regleras av privata banker.
          </note>
          <note type="speaker">
            Anf. 30 YVONNE ANDERSSON (kd):
          </note>
          <note>
            Fru talman! Det känns bra att statsrådet Östros nu möter de studerandes
            behov av en tryggare studiesituation. Vi välkomnar den här propositionen.
          </note>
          <note>
            En fråga som gör sig gällande men som inte togs upp i den här
            informationen är de studenter som är föräldrar. De har en försörjningsbörda,
            många av dem har en lång studietid och det är just under den period
            när vi fullgör våra reproduktiva uppgifter i samhället som vi
            också är studenter och forskare på våra universitet och högskolor.
          </note>
          <note>
            Har ni resonerat kring ett eventuellt barntillägg?
          </note>
          <note>
            På min tid fick man möjlighet till barntillägg, och det gjorde
            studier möjliga för mig. Därför är jag mycket intresserad av hur
            det blir för dagens studenter.
          </note>
          <note type="speaker">
            Anf. 31 Utbildningsminister THOMAS ÖSTROS (s):
          </note>
          <note>
            Fru talman! I det föreslagna systemet finns inget särskilt barntillägg.
            Däremot finns de extra studielånen, som naturligtvis kommer att
            komma en del av barnfamiljerna till godo - de som har behov av
            att ta extra lån för att komma upp i totalbelopp.
          </note>
          <note>
            Samtidigt är ju familjepolitiken en av de högst prioriterade
            delarna av regeringens samlade politik.
          </note>
          <note>
            Vi har bakom oss en höjning av föräldraförsäkringen och barnbidragen.
            Vi har framför oss två stegs höjning av barnbidragen. Vi har också
            framför oss en diskussion om kraftigt sänkta taxor i barnomsorgen,
            vilket naturligtvis skulle ge en förälder som studerar ett ordentligt
            stöd för den privata ekonomin. Familjepolitiken prioriteras alltså,
            och den här frågan bör också ingå som en del i familjepolitiken.
            Studiemedelssystemet bör inte ha den typen av inslag; det är en
            linje vi har haft under ett antal år och som jag tror är mycket
            bra på lång sikt.
          </note>
          <note type="speaker">
            Anf. 32 YVONNE ANDERSSON (kd):
          </note>
          <note>
            Fru talman! Jag tackar för svaret men vill ändå beröra ytterligare
            en punkt när det gäller tryggheten för studenter. Det gäller den
            stora bostadsbrist som har rått och råder och som förhindrar många
            från att ha en trygg studiesocial situation. Har ni beaktat någonting
            kring detta i studiestödspropositionen?
          </note>
          <note type="speaker">
            Anf. 33 Utbildningsminister THOMAS ÖSTROS (s):
          </note>
          <note>
            Fru talman! Nej, i studiestödspropositionen ingår inte bostadspolitiken.
            Däremot är det naturligtvis så att de kommuner som mycket gärna
            vill ha en utbyggd högskola och agerar för det på många olika
            sätt har ett mycket stort ansvar i att nu se till att planera
            för att öka antalet bostäder på våra högskoleorter.
          </note>
          <note>
            Därför har regeringen i budgetpropositionen också gett mycket
            långsiktiga signaler när det gäller antalet platser i högskolan
            under de tre kommande åren, vilket gör att det finns goda planeringsmöjligheter.
          </note>
          <note>
            Att det inte har byggts tidigare kan man förstå.
          </note>
          <note>
            Sverige har ju varit vid den ekonomiska ruinens brant och haft
            skyhöga räntor. Men om det inte byggs nu är det svårare att förstå,
            och det är ett stort ansvar som ligger på kommunerna.
          </note>
          <note type="speaker">
            Anf. 34 SOFIA JONSSON (c):
          </note>
          <note>
            Fru talman! Det har varit intressant att lyssna till utbildningsministern
            angående regeringens nya förslag. Vi är flera partier i kammaren
            som under speciellt det gångna året har engagerat oss i frågan
            och kommit med förslag och idéer om hur vi kan förbättra studenternas
            roll i Sverige och då speciellt ekonomiskt.
          </note>
          <note>
            Centerpartiet har tagit del i den utbyggnad som har skett av
            högskolor och universitet, och nu ser vi det som extra viktigt
            att stärka kvaliteten och studenternas roll. Från denna utgångspunkt
            har det varit intressant att läsa detta förslag men också lite
            ledsamt. Ibland kan man fundera lite på hur vi ska nå upp till
            de stora mål som både regeringen och utbildningsministern har
            satt upp för tryggheten för studenter och som också vi har diskuterat.
          </note>
          <note>
            Om man tittar på den sociala snedrekryteringen undrar jag hur
            utbildningsministern ser på vikten av att minska den. Tror utbildningsministern
            att man med den lilla ökning som nu sker av det generella bidraget
            kan minska den sociala snedrekryteringen?
          </note>
          <note>
            Min sista fråga är: Kan man se, utbildningsministern, att det
            här är ett första steg till en hälften-hälften-princip för det
            generella bidraget?
          </note>
          <note type="speaker">
            Anf. 35 Utbildningsminister THOMAS ÖSTROS (s):
          </note>
          <note>
            Fru talman! Kampen mot social snedrekrytering är en ström som
            finns inom hela Utbildningsdepartementets arbete. Det är en oerhört
            viktig fråga för
          </note>
          <note>
            Sverige som ett rättvist samhälle men också när det gäller långsiktig
            tillväxtpolitik. Vi måste kunna stimulera och förmå alla våra
            studiebegåvningar att söka sig vidare i vårt studiesystem, eftersom
            det gynnar oss alla att människor lockas till fortsatta studier.
          </note>
          <note>
            Den här studiestödspropositionen kommer att ge ett verksamt bidrag
            till detta. En rejäl höjning av fribeloppet, en rejäl höjning
            av bidragsdelen och mycket trygga och säkra regler på lång sikt
            gör att trappsteget minskar.
          </note>
          <note>
            En annan mycket viktig del är ju utbyggnaden av högskolan. Det
            är ingen tvekan om att en sådan ger den allra största möjligheten
            att knäcka social snedrekrytering och särskilt när vi bygger ut
            högskolan över hela landet. Det är därför som jag med ganska stor
            sorg faktiskt ser att Centern har övergett den politiken. Den
            påbörjade vi tillsammans. Men nu säger
          </note>
          <note>
            Centern att man år 2001 och 2002 vill använda pengarna till annat
            och inte vill bygga ut högskolan. Det är ett hot mot kampen mot
            social snedrekrytering och för mig faktiskt obegripligt när vi
            har börjat så fint tillsammans.
          </note>
          <note>
            Studiebidraget höjs rejält. Centern vill minska totalbeloppet,
            det som man får i handen. Det är också ett sätt att höja bidragens
            andel av det som man får i handen. Men jag tror inte att studenterna
            själva uppskattar det. Det blir svårare att leva på den inkomst
            man har.
          </note>
          <note type="speaker">
            Anf. 36 SOFIA JONSSON (c):
          </note>
          <note>
            Fru talman! Jag vet inte om Thomas Östros nu ska stå och diskutera
            Centerpartiets siffror inför höstens budget, eftersom vi själva
            nu håller på att ta fram dem.
          </note>
          <note>
            När det gäller högskoleplatserna tycker Centerpartiet fortfarande
            att det är oerhört viktigt att utbilda många människor och att
            ge många människor chansen till utbildning. Men framför allt måste
            man ju se till att möjligheten finns, att de som har lägst inkomster
            och att de som inte kommer från studievana miljöer får chansen
            till den högre utbildningen.
          </note>
          <note>
            Thomas Östros svarade inte riktigt på min fråga om det finns
            en tanke hos honom i Utbildningsdepartementet att höja den bidragsdel
            som man nu så smått har höjt. Finns det en möjlighet att man höjer
            den och kommer fram till ett 50-50-system, och finns det då möjlighet
            för de studenter som har det sämst att bedriva högre studier?
          </note>
          <note type="speaker">
            Anf. 37 Utbildningsminister THOMAS ÖSTROS (s):
          </note>
          <note>
            Fru talman! Regeringen avsätter 4,1 miljarder kronor i en reformering
            av studiestödssystemet. Det är något unikt, och det är en mycket
            fin och viktig reform.
          </note>
          <note>
            Förslag om ett 50-50-system har funnits länge i debatten. Jag
            ska med stor nyfikenhet se om Centern lägger fram ett förslag
            om ett 50-50-system. Jag gissar att det kommer att kosta drygt
            4 miljarder kronor till. Hur ska ni finansiera detta? En regering
            med ansvar för statsfinanserna som samtidigt vill prioritera utbildningspolitiken
            och en fortsatt utbyggnad av den, vilket är oerhört viktigt för
            att vi ska kunna förmå våra studiebegåvningar från hem där det
            inte finns någon studietradition att ta steget att börja plugga,
            men också ett rejält och generöst studiemedelssystem med en större
            bidragsandel, med större fribelopp och med trygghet inför framtiden
            är som jag ser det en mycket viktig del i kampen mot social snedrekrytering.
            Sedan får vi se vad Centern förmår och orkar ta fram.
          </note>
          <note type="speaker">
            Anf. 38 KENT HÄRSTEDT (s):
          </note>
          <note>
            Fru talman! Detta är naturligtvis en mycket välkommen reformering
            av studiestödssystemet. Att bidragsdelen ökar och blir pensionsgrundande,
            att fribeloppet höjs kraftigt och att utbildningsministern flaggar
            för att också personskadeskyddet ska införas är naturligtvis positiva
            nyheter som är välkomna för landets studenter.
          </note>
          <note>
            Även där det tidigare har funnits farhågor i fråga om stödet
            för utlandsstudier finner jag med tillfredsställelse att detta
            stöd finns kvar. För min egen del önskar jag ju att det kommer
            att stärkas och utvecklas i framtiden. Det tror jag kommer att
            krävas.
          </note>
          <note>
            Jag har tre frågor till utbildningsministern. Jag börjar med
            den som kanske är enklast att besvara, och den handlar om fribeloppet.
            Såsom jag har uppfattat det tidigare har det varit uppdelat halvårsvis.
            Kommer det nya systemet att räknas på helår? Det har ju betydelse,
            eftersom sommarlovet varar huvudsakligen fr.o.m. juli och framåt.
          </note>
          <note>
            De andra två frågorna befinner sig kanske i ett gränsland, och
            jag vet inte om utbildningsministern kan svara på dem och ska
            svara på dem.
          </note>
          <note>
            Den ena är hur regeringen ser på den ekonomiska situationen för
            de studenter som inte får arbete under sommaren. Det är naturligtvis
            välkommet för dem som får det.
          </note>
          <note>
            Den sista frågan gäller de studenter som har avslutat sina studier.
            För dem har det såvitt jag förstår funnits ett resebidrag för
            att de ska kunna söka jobb på annan ort. Men såvitt jag förstår
            har detta nu avskaffats. Om detta är en fråga för utbildningsministern
            skulle jag vilja ha svar på den.
          </note>
          <note type="speaker">
            Anf. 39 Utbildningsminister THOMAS ÖSTROS (s):
          </note>
          <note>
            Fru talman! Jag tror att jag när det gäller utlandsstudier har
            precis samma åsikt som Kent Härstedt.
          </note>
          <note>
            Det är väldigt viktigt att vi har ett system som stimulerar våra
            unga att ge sig av utomlands för att skaffa sig kulturell erfarenhet
            och personkontakter. Och i de allra flesta fall kommer dessa människor
            hem till
          </note>
          <note>
            Sverige igen, och vi har då alla stor nytta av detta. Vi ska
            därför ha kvar ett generöst stöd för detta.
          </note>
          <note>
            Fribeloppet kommer även i fortsättningen att räknas halvårsvis.
            Och det är framför allt administrativa skäl som ligger bakom detta.
            Nu blir det ju så rejält tilltaget att jag bedömer att det är
            få om ens någon som kommer att uppleva detta som ett problem framöver.
          </note>
          <note>
            Arbete under sommaren har varit en stor och viktig fråga, inte
            minst under krisåren när det har varit nästan omöjligt för många
            att få ett sommarjobb, eftersom vi har haft en så usel arbetsmarknad.
            Därmed har studenterna hamnat i en svår ekonomisk situation.
          </note>
          <note>
            Jag ska vara rak och säga att vi aldrig kommer att ha råd att
            ha ett studiemedelssystem som ger studiemedel under tre månader
            då man inte studerar. Det kommer aldrig att förverkligas. Däremot
            ser vi nu att arbetsmarknaden förbättras radikalt även på sommarjobbssidan.
            Och med det utökade fribeloppet ökar handlingsfriheten att försörja
            sig själv under sommaren. Det är bra och viktigt. Dessutom erbjuder
            en del universitet sommarkurser och möjlighet att läsa under sommaren.
            Jag läste att Uppsala universitets rektors reaktion på den fortsatta
            utbyggnaden av högskolan var just den att man återigen skulle
            se över möjligheterna att ge sommarkurser, och det är klart att
            det är intressant för många.
          </note>
          <note>
            Till syvende och sist är det naturligtvis på det sättet att det
            ytterst är kommunen som alltid svarar för att människor faktiskt
            kan leva ett drägligt liv.
          </note>
          <note>
            Frågan om resebidrag ber jag att få återkomma till. Jag kan inte
            besvara den på en gång.
          </note>
          <note type="speaker">
            Anf. 40 KENT HÄRSTEDT (s):
          </note>
          <note>
            Fru talman! Jag tackar för dessa svar, och jag vill bara skicka
            med utbildningsministern att jag tror att det är angeläget att
            man försöker uppmuntra en inriktning mot att det finns en kapacitet
            för ett ökat antal studerande på sommaren. Jag vet nämligen att
            det är väldigt många studenter som önskar använda en del eller
            större delen av sommaren till att studera i en snabbare takt.
          </note>
          <note type="speaker">
            Anf. 41 Utbildningsminister THOMAS ÖSTROS (s):
          </note>
          <note>
            Fru talman! Jag tar med mig Kent Härstedts uppmaning i det fortsatta
            arbetet och tackar för att riksdagen har visat denna uppmärksamhet.
          </note>
          <note>
            Överläggningen var härmed avslutad.
          </note>
          <note>
            9 § Anmälan om interpellationer
          </note>
          <note>
            Anmäldes att följande interpellationer framställts
          </note>
          <note>
            den 22 september
          </note>
          <note>
            1999/2000:12 av Yvonne Andersson (kd) till statsrådet Ingegerd
            Wärnersson
          </note>
          <note>
            Praktiska ämnen i skolan
          </note>
          <note>
            1999/2000:13 av Yvonne Andersson (kd) till statsrådet Ingegerd
            Wärnersson
          </note>
          <note>
            Kärnämnen i skolan
          </note>
          <note>
            1999/2000:14 av Sten Tolgfors (m) till statsrådet
          </note>
          <note>
            Ingegerd Wärnersson
          </note>
          <note>
            Barn med multifunktionshinder
          </note>
          <note>
            den 23 september
          </note>
          <note>
            1999/2000:15 av Yvonne Andersson (kd) till kulturminister Marita
            Ulvskog
          </note>
          <note>
            Hantverket
          </note>
          <note>
            1999/2000:16 av Per Westerberg (m) till näringsminister Björn
            Rosengren
          </note>
          <note>
            Offentliga myndigheters upphandling av telefonitjänster
          </note>
          <note>
            1999/2000:17 av Per Westerberg (m) till näringsminister Björn
            Rosengren
          </note>
          <note>
            Fusionen mellan Telia och Telenor
          </note>
          <note>
            Interpellationerna redovisas i bilaga som fogas till riksdagens
            snabbprotokoll tisdagen den 28 september.
          </note>
          <note>
            10 § Anmälan om frågor för skriftliga svar
          </note>
          <note>
            Anmäldes att följande frågor för skriftliga svar framställts
          </note>
          <note>
            den 21 september
          </note>
          <note>
            1999/2000:14 av andre vice talman Eva Zetterberg
          </note>
          <note>
            (v) till statsrådet Maj-Inger Klingvall
          </note>
          <note>
            Katastrofen i Angola
          </note>
          <note>
            1999/2000:15 av Eva Flyborg (fp) till utbildningsminister Thomas
            Östros
          </note>
          <note>
            Chalmers Tekniska Högskola
          </note>
          <note>
            1999/2000:16 av Desirée Pethrus Engström (kd) till socialminister
            Lars Engqvist
          </note>
          <note>
            Omställningskravet på RFV:s sjukhus i Nynäshamn och Tranås
          </note>
          <note>
            1999/2000:17 av Cristina Husmark Pehrsson (m) till näringsminister
            Björn Rosengren
          </note>
          <note>
            Arbetsmarknadsåtgärder för unga arbetshandikappade
          </note>
          <note>
            1999/2000:18 av Karin Falkmer (m) till statsrådet
          </note>
          <note>
            Mona Sahlin
          </note>
          <note>
            De mindre bryggerierna
          </note>
          <note>
            1999/2000:19 av Sylvia Lindgren (s) till socialminister Lars
            Engqvist
          </note>
          <note>
            Personer med övervikt
          </note>
          <note>
            den 22 september
          </note>
          <note>
            1999/2000:20 av Barbro Westerholm (fp) till statsrådet Maj-Inger
            Klingvall
          </note>
          <note>
            Asylsökande, homosexuella iranier
          </note>
          <note>
            den 23 september
          </note>
          <note>
            1999/2000:21 av Birger Schlaug (mp) till miljöminister Kjell
            Larsson
          </note>
          <note>
            Gränsöverskridande luftföroreningar
          </note>
          <note>
            1999/2000:22 av Desirée Pethrus Engström (kd) till näringsminister
            Björn Rosengren
          </note>
          <note>
            Jämställdhetsperspektivet vid tillsättning av poster i statliga
            företag
          </note>
          <note>
            1999/2000:23 av Johan Pehrson (fp) till utrikesminister Anna
            Lindh
          </note>
          <note>
            Katastrofen på Taiwan
          </note>
          <note>
            Frågorna redovisas i bilaga som fogas till riksdagens snabbprotokoll
            tisdagen den 28 september.
          </note>
          <note>
            11 § Anmälan om skriftliga svar på frågor
          </note>
          <note>
            Anmäldes att skriftliga svar på följande frågor inkommit
          </note>
          <note>
            den 22 september
          </note>
          <note>
            1998/99:902 av Sten Tolgfors (m) till socialminister
          </note>
          <note>
            Lars Engqvist
          </note>
          <note>
            Stoppa utnyttjandet av kvinnor
          </note>
          <note>
            1998/99:905 av Jan Backman (m) till näringsminister
          </note>
          <note>
            Björn Rosengren
          </note>
          <note>
            Utbyggnaden av Europaväg 4
          </note>
          <note>
            1998/99:906 av Karin Pilsäter (fp) till näringsminister Björn
            Rosengren
          </note>
          <note>
            Handläggningstiden hos PRV
          </note>
          <note>
            1998/99:907 av Sonia Karlsson (s) till näringsminister Björn
            Rosengren
          </note>
          <note>
            Teknisk kompetens
          </note>
          <note>
            1999/2000:2 av Gudrun Lindvall (mp) till näringsministern Björn
            Rosengren
          </note>
          <note>
            Telefonkatalogen
          </note>
          <note>
            1999/2000:3 av Johnny Gylling (kd) till näringsminister Björn
            Rosengren
          </note>
          <note>
            Väginspektioner
          </note>
          <note>
            den 23 september
          </note>
          <note>
            1998/99:880 av Tuve Skånberg (kd) till finansminister Bosse Ringholm
          </note>
          <note>
            Skattehöjning för våtsnus
          </note>
          <note>
            1998/99:898 av Johan Pehrson (fp) till justitieminister Laila
            Freivalds
          </note>
          <note>
            Brottsoffermyndighetens utbetalningar
          </note>
          <note>
            1998/99:909 av Ewa Larsson (mp) till justitieminister
          </note>
          <note>
            Laila Freivalds
          </note>
          <note>
            Internet och prostitution
          </note>
          <note>
            1999/2000:4 av Amanda Agestav (kd) till statsrådet
          </note>
          <note>
            Ingegerd Wärnersson
          </note>
          <note>
            Multihandikappades förutsättningar
          </note>
          <note>
            1999/2000:5 av Claes Stockhaus (v) till statsrådet
          </note>
          <note>
            Maj-Inger Klingvall
          </note>
          <note>
            Premiepensionsmyndighetens tidtabell
          </note>
          <note>
            1999/2000:6 av Inger René (m) till statsrådet Ingegerd Wärnersson
          </note>
          <note>
            Ekeskolan
          </note>
          <note>
            Svaren redovisas i bilaga som fogas till riksdagens snabbprotokoll
            tisdagen den 28 september.
          </note>
          <note>
            12 § Kammaren åtskildes kl. 13.59.
          </note>
          <note>
            Förhandlingarna leddes av talmannen.
          </note>
        </div>
      </body>
    </text>
  </TEI>
</teiCorpus>
