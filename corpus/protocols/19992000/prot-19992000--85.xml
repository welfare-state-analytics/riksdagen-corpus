<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 19992000</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 19992000</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-19992000--85</head>
          <docDate when="2000-03-24 00:00:00">2000-03-24 00:00:00</docDate>
        </div>
      </front>
      <body>
        <div>
          <note>
            Det justerade protokollet beräknas utkomma om 3 veckor
          </note>
          <note>
            ------------------------------------------------------------------
          </note>
          <note>
            1 § Meddelande om information från regeringen
          </note>
          <note>
            Tredje vice talmannen meddelade att tisdagen den 28 mars kl.
            14.00 skulle miljöminister Kjell Larsson lämna information om
            de lokala investeringsprogrammen - sammantagen effekt av beslutsomgång
            1998, 1999 och 2000, att torsdagen den 30 mars omkring kl. 15.00
          </note>
          <note>
            skulle försvarsminister Björn von Sydow lämna information beträffande
            ubåtsfrågan och att onsdagen den 5 april kl. 9.00 skulle statsminister
            Göran Persson lämna information om EU-
          </note>
          <note>
            toppmötet i Lissabon.
          </note>
          <note>
            2 § Hänvisning av ärende till utskott
          </note>
          <note>
            Föredrogs och hänvisades
          </note>
          <note>
            Motion
          </note>
          <note>
            1999/2000:Fi10 till finansutskottet
          </note>
          <note>
            3 § Vissa energipolitiska frågor
          </note>
          <note>
            Föredrogs näringsutskottets betänkande 1999/2000:NU15
          </note>
          <note>
            Vissa energipolitiska frågor.
          </note>
          <note type="speaker">
            Anf. 1 OLA KARLSSON (m):
          </note>
          <note>
            Fru talman! Så är det dags för årets motionsslakt på det energipolitiska
            området. Det är lätt att summera denna motionshantering: avslag,
            avslag, avslag.
          </note>
          <note>
            Majoriteten sitter fast i 1997 års energipolitiska beslut utan
            att våga se på de omvärldsförändringar som sker, utan att våga
            se avregleringens effekter, utan att våga se de ytterligare utsläpp
            som sker och utan att våga se effekterna på svensk industri, för
            svenska hushåll och för svensk miljö.
          </note>
          <note>
            Ett annat sätt att uttrycka det, fru talman, är att säga "120
            kilo i sekunden". Så går takten när vi åter tar steget in i det
            fossilbränsleberoende samhället. Med
          </note>
          <note>
            120 kilo i sekunden ökar utsläppen av koldioxid sedan Barsebäck
            1 stängdes. På den avreglerade och sammankopplade nordeuropeiska
            elmarknaden ersätts kärnkraft definitionsmässigt med fossilkraft.
            Det är kolkondens som står för den allra största delen.
          </note>
          <note>
            120 kilo i sekunden ökar utsläppen med, och därmed belastningen
            inte bara på Sveriges miljö utan också på den globala miljön.
            Det känns lite märkligt och konstigt att vi nu åter tar stegen
            in i fossilsamhället, när debatten de senaste 20 åren - kanske
            t.o.m.
          </note>
          <note>
            de senaste 30 åren - har handlat om hur vi ska ta stegen bort
            från fossilberoendet. Vi kan nu konstatera att vi i praktiken
            går tillbaks in i fossilberoendet.
          </note>
          <note>
            På den avreglerade och sammankopplade elmarknaden kan vi konstatera
            att marknadspriserna på råkraft har sjunkit kraftigt. Vi får en
            ungefärligen likartad prisnivå över hela Nordeuropa. De fördelar
            som svensk industri möjligen hade tidigare av god tillgång på
            billig el håller nu på att ersättas med ungefär samma priser som
            för övrig nordeuropeisk elintensiv industri.
          </note>
          <note>
            I och med de allt lägre råkraftspriserna kan vi i
          </note>
          <note>
            Sverige i praktiken enbart ägna oss åt att stänga av svensk kraftproduktion
            och säkra svenska kärnkraftverk, om man nu vill det från majoritetens
            håll. Vi kan inte tvinga fram ny produktion. Vi kan knappt med
            de kraftpriser vi har motivera någon att bygga nya anläggningar.
            De biobränsleeldade kraftvärmeverk som skulle ersätta delar av
            Barsebäck 1 och 2
          </note>
          <note>
            lyser med sin frånvaro. Vindkraften är marginell.
          </note>
          <note>
            Andra tillskott är också marginella. De alternativ som återstår
            är i praktiken import av tysk, dansk, polsk och rysk kolkraft
            eller rysk kärnkraft.
          </note>
          <note>
            Det finns också skäl att med viss beklagan konstatera att den
            folkomröstning som ägde rum för 20 år sedan nu i praktiken är
            kastad på historiens sophög.
          </note>
          <note>
            Inför folkomröstningen talades det om att den svenska kärnkraften
            skulle användas så länge det var möjligt i avvaktan på att förnybara
            energikällor blir tillgängliga och av hänsyn till behovet av elektrisk
            kraft för att upprätthålla sysselsättning och välfärd.
          </note>
          <note>
            Vi ser i dag att de alternativa - de förnybara -
          </note>
          <note>
            energikällorna i realiteten inte är tillgängliga. Ändå väljer
            majoriteten att avveckla våra säkra, miljövänliga och relativt
            billiga kärnkraftverk.
          </note>
          <note>
            Effekten blir osäkerhet för den elintensiva industrin och osäkerhet
            för de hundratusentals människor som runtom i vårt land jobbar
            i den elintensiva industrin. Det kan möjligen sägas vara ett uttryck
            för det socialdemokratiska kretsloppstänkandet att vi först ska
            försämra villkoren för industrin och sysselsättningen i stora
            delar av vårt land, för att därefter kompensera genom regionalpolitiska
            åtgärder. Det är inte rätt kretslopp. Det är fel på alla tänkbara
            sätt.
          </note>
          <note>
            Vi kan också konstatera att den energipolitik som majoriteten
            driver innebär en gigantisk kapitalförstöring. Vi stänger säkra
            svenska kärnkraftverk. Vi kommer att betala mycket stora belopp
            för det. 8,3
          </note>
          <note>
            miljarder redovisas i regeringens proposition. Omställningsprogrammet
            kostar ytterligare 9 miljarder.
          </note>
          <note>
            Sedan köper det helstatliga bolaget Vattenfall in andelar i tysk
            och finsk kärnkraft för över 7 ½ miljarder kronor.
          </note>
          <note>
            Det är, fru talman, en vanvettig energipolitik. Det är kapitalförstöring,
            och det skadar Sverige som industrination. Det skadar villkoren
            för alla dem som jobbar i elintensiv industri.
          </note>
          <note>
            Fru talman! Om vi ska summera, kortfattat, den svenska energipolitiken
            kan vi konstatera att det inte är miljöskäl som leder till avvecklingen
            av kärnkraft.
          </note>
          <note>
            Verkligheten visar att alternativet är fossilkraft med ökade
            utsläpp som följd. Det är inte arbetsmarknadsskäl som driver majoritetens
            energipolitik. Vi ser att verkligheten är förlorade jobb på många
            arbetsplatser runtom i vårt land.
          </note>
          <note>
            Det är inte säkerhetsskäl som driver majoritetens energipolitik
            när vi ser att den tidigare energiministern glatt köper in andelar
            i tysk och finsk kärnkraft.
          </note>
          <note>
            Det är alltså inte kärnkraften det är fel på. Vi kan konstatera
            att det handlar om den politiska makten.
          </note>
          <note>
            Energipolitiken har reducerats till det verktyg som gör det möjligt
            för socialdemokratiska statsråd att sitta kvar på sina taburetter.
            För det offrar man miljö, jobb och ett otal miljarder av skattebetalarnas
            pengar.
          </note>
          <note>
            Jag tycker att det skulle vara lite genant för Nils-
          </note>
          <note>
            Göran Holmqvist, som är majoritetstalesman i det här fallet,
            att veta att alla hans gamla medlemmar i Metall är beroende av
            en förnuftig energipolitik som innebär att vi fortsätter att använda
            de säkra svenska kraftproduktionstillgångar som vi har för att
            säkra de här jobben. Ändå kommer han att fortsätta att tala för
            en avveckling av dessa svenska kärnkraftverk.
          </note>
          <note>
            Fru talman! Jag yrkar bifall till reservation 1 och konstaterar
            i ännu en debatt om energipolitiken att kapitalförstöring och
            välfärdsförluster är resultatet av majoritetens energipolitik.
          </note>
          <note type="speaker">
            Anf. 2 INGER STRÖMBOM (kd):
          </note>
          <note>
            Fru talman! Vi kristdemokrater står naturligtvis bakom samtliga
            våra reservationer, men jag vill begränsa mig till att yrka bifall
            till reservation nr 2.
          </note>
          <note>
            Sveriges energiförsörjning ska tryggas genom en långsiktig och
            medveten energipolitik med fasta spelregler där inhemska förnybara
            energikällor och bränslen ska utgöra en växande bas. Målet ska
            vara ett ekologiskt uthålligt energisystem där användningen av
            fossila bränslen har minskat dramatiskt och kärnkraften kan fasas
            ut utan drastiska prisförändringar, risk för elbrist och därmed
            ytterligare påfrestningar för välfärd och sysselsättning. Kristdemokraternas
            mål är, kort sagt, ett ekologiskt uthålligt energisystem där den
            negativa påverkan på hälsa, klimat, ekonomi och miljö är så liten
            som möjligt.
          </note>
          <note>
            Det här är inget orealistiskt mål. Det är ett mål som jag tycker
            att också regeringen borde kunna ansluta sig till. Men regeringens
            energipolitik tycks finnas i två versioner. Det är en politik
            som man säger sig driva och en politik som man faktiskt driver.
          </note>
          <note>
            Näringsministern sade t.ex. i en interpellationsdebatt här i
            kammaren nyligen att det är regeringens fasta föresats att aldrig
            hamna i ett läge där en planerad kärnkraftsavveckling leder till
            oacceptabla effekter för sysselsättning, välfärd och miljö. Det
            är alltså den politik som man säger sig driva.
          </note>
          <note>
            Nu vet vi att stängningen av Barsebäck 1 innebar en försämring
            av elförsörjningen, ekonomin och inte minst miljön. Stängningsbeslutet
            föregicks, som bekant, inte av någon som helst miljökonsekvensanalys,
            och energiförsörjningen räddades tack vare en mild vinter och
            genom import av i huvudsak dansk kolkraft. Ungefär 1 700 kg svavel,
            860 kg kväveoxider och 560 000 kg koldioxid släpps ut varje timme
            med försurning, hälsoproblem och kraftigt ökad risk för klimatförändring
            som följd. Detta är den energipolitik som regeringen bedriver
            i verkligheten.
          </note>
          <note>
            Vi kristdemokrater anser att den här medvetna miljöförstöringen
            absolut inte kan accepteras. Vi kan inte förstå hur en ansvarig
            minister och ansvariga partier kan förringa en sådan miljöförstöring.
          </note>
          <note>
            I går, fru talman, var det precis 20 år sedan vi hade folkomröstning
            om kärnkraften. Då var mina två döttrar fem respektive tre år
            gamla. De begrep förstås inte då vad sådana begrepp som energi,
            kärnkraft, folkomröstning, miljö och politik betyder. I dag är
            de vuxna, förnuftiga och ansvarstagande kvinnor. De är skattebetalare,
            och det är de som förväntas genomföra och ta konsekvenserna av
            de beslut som fattades för
          </note>
          <note>
            20 år sedan. Det är ett avvecklingsbeslut som sett med dagens
            vuxna ögon är mycket svårt att förstå.
          </note>
          <note>
            Det har hänt så mycket, och det har kommit fram så mycket ny
            kunskap. Teknikutvecklingen har tagit dramatiska språng, och miljöfrågornas
            betydelse har verkligen satts i fokus. Och den totala energikonsumtionen
            i vårt land ser inte ut att minska utan snarare öka.
          </note>
          <note>
            Sedan folkomröstningen 1980 har åtskilliga miljarder kronor av
            skattebetalarnas pengar satsats på forskning och utveckling av
            ny energiteknik. Det är bra. Stora framsteg har gjorts, men jag
            vill mena att det inte tillnärmelsevis är i den omfattning som
            vi hoppades för 20 år sedan.
          </note>
          <note>
            Fru talman! Vi menar att energipolitiken måste bli mer verklighetsanpassad.
            Om inte regeringen och dess stödpartier vrider om inriktningen
            på energipolitiken och ser hur det ser ut i verkligheten i dag
            är vi inte främmande för att energipolitiken kan bli föremål för
            en ny folkomröstning. Det borde ju vara en självklar utgångspunkt
            i dag, när vi vet hur verkligheten ser ut, att vi utformar energipolitiken
            just efter dagens verklighet, dagens kunskap och dagens teknik.
          </note>
          <note>
            Fru talman! Jag yrkar alltså bifall till reservation
          </note>
          <note>
            2.
          </note>
          <note type="speaker">
            Anf. 3 EVA FLYBORG (fp):
          </note>
          <note>
            Fru talman! Folkpartiet anser att 1997 års energipolitiska beslut
            bör återkallas. I stället bör riksdagen skyndsamt anta nya energipolitiska
            riktlinjer. Sverige ska dra nytta av de resurser som står till
            vårt förfogande.
          </note>
          <note>
            De energipolitiska riktlinjer som antogs 1997 skadar Sverige
            som industrination. Särskilt allvarligt är beslutet om att genomföra
            den här förtida avvecklingen av kärnkraften. Det innebär en kapitalförstöring
            som saknar motstycke och som kommer att medföra välfärdsförluster
            på sikt. Miljön skadas, och det blir svårare att bekämpa arbetslösheten.
            Mot den här bakgrunden anser vi att beslutet att stänga Barsebäck
            1 ska rivas upp, så att kärnkraftverket kan drivas vidare så länge
            som reaktorerna uppfyller gällande miljö- och säkerhetskrav. Dessutom
            måste lagen om kärnkraftens avveckling, som faktiskt kränker väsentliga
            rättsgrunder, upphävas.
          </note>
          <note>
            Vi anser att växthusgasernas klimatpåverkan är särskilt oroande
            i det här fallet. Enligt vår mening saknar regeringen en samlad
            klimatpolitisk linje, varför det finns mycket starka skäl för
            att genomföra en bred miljökonsekvensanalys av en kärnkraftsavveckling
            i Sverige. Regeringen bör därför snarast tillsätta en miljökonsekvensutredning
            som bl.a. redovisar konsekvensen av ett ökat beroende av el från
            t.ex. danska kol- och oljebaserade elproduktionsenheter.
          </note>
          <note>
            Fru talman! Vad det här kan innebära i siffror är ganska lätt
            att ta reda på. Varje timma ger den ökade användningen av dansk
            kolkraft t.ex. 1 700 kg svavel,
          </note>
          <note>
            860 kg kväveoxider och 560 000 kg koldioxid i ökade utsläpp.
          </note>
          <note>
            Fru talman! Folkomröstningen om kärnkraften i
          </note>
          <note>
            Sverige genomfördes den 23 mars 1980, dvs. för i dagarna faktiskt
            20 år sedan. Under den här tjugoårsperioden har avsevärda tekniska
            framsteg gjorts inom många områden, inklusive energiområdet. Samtidigt
            har man vunnit en ökad insikt om olika energikällors miljöeffekter,
            t.ex. i frågan om utsläppen av koldioxid. Till detta kommer att
            både väljargrupper och t.ex.
          </note>
          <note>
            riksdagens sammansättning har förändrats sedan folkomröstningen
            genomfördes. De drygt 2,1 miljoner väljare som har tillkommit
            sedan 1980 har inte fått uttala sig i kärnkraftsfrågan. Jag själv
            är t.ex. en av dem. Av dagens aktiva riksdagsledamöter och ersättare
            satt bara 16 i riksdagen vid tiden för folkomröstningen.
          </note>
          <note>
            Kärnkraftstekniken har också varit föremål för en snabb utveckling,
            inte minst på säkerhetsområdet. I
          </note>
          <note>
            diskussionen inför folkomröstningen fanns det heller inga reservationer
            för att nya tekniska innovationer kan förändra såväl säkerhets-
            som miljöaspekter av kärnkraftsanvändningen.
          </note>
          <note>
            Ett beslut grundat på 1980 års tekniska utvecklingsnivå skulle
            alltså gälla också framdeles - och för all framtid, kanske. Men
            man måste då ställa sig frågan: Hur lång tid är rimligt? Är 20
            år rimligt för att följa en folkomröstnings beslut? Är 30 år rimligt?
            Är
          </note>
          <note>
            40 år rimligt? Eller var ska vi dra gränsen? Vi anser att det
            är dags att dra gränsen nu. Det är orimligt att dagens, men också
            morgondagens, energipolitik ska styras utifrån 1980 års folkomröstning
            och de förhållanden som då var kända.
          </note>
          <note>
            Utformningen av energipolitiken måste självfallet påverkas av
            de nya omständigheter som har tillkommit sedan vi hade folkomröstningen.
            T.ex. har energifrågornas globala karaktär, inte minst genom växthuseffekten,
            blivit allt tydligare. Likaså har bedömningen av de svenska kärnkraftsreaktorernas
            tekniska livslängd förändrats väsentligt jämfört med vad man trodde
            då, för 25 år sedan. Den svenska elmarknaden har också avreglerats,
            och elkunderna har därigenom fått större makt att påverka de produkter
            och tjänster som erbjuds.
          </note>
          <note>
            Dessutom är det ju orimligt att dagens väljarkår inte ska kunna
            påverka energipolitiken utan att denna nästan dogmatiskt ska styras
            av en folkomröstning som ligger 20 år tillbaka i tiden.
          </note>
          <note>
            Enligt vår mening måste en ny energipolitik utformas utifrån
            nu kända förhållanden och utifrån uppfattningen hos dagens väljargrupper.
            För energipolitiken måste det långsiktiga målet vara att energisystemet
            successivt ställs om till ett ekologiskt hållbart energisystem.
            För detta krävs det långsiktigt hållbara ramar och villkor för
            den successiva omställningen, miljöanpassningen och förnyelsen
            av energiproduktionen.
          </note>
          <note>
            Omställningen av energiproduktionen måste också utformas så att
            den bidrar till att öka sysselsättningen och främja välståndet.
            För att detta ska vara möjligt finner vi att beslutet om avvecklingen
            av
          </note>
          <note>
            Barsebäcksreaktorerna måste upphävas. En förtida avveckling,
            vilket vi anser att det är tal om, riskerar att få allvarliga
            konsekvenser för miljön, för vår ekonomi och för el- och värmeförsörjningen,
            bl.a. i Sydsverige. Kärnkraftsreaktorerna ska inte avvecklas genom
            årtalsbestämda politiska beslut utan då de inte längre uppfyller
            gällande säkerhets- och miljökrav.
          </note>
          <note>
            Beslut om den nya energipolitiken både kan och ska, tycker vi,
            fattas av riksdagen. Om det emellertid visar sig omöjligt att
            nå en bred enighet i riksdagen om detta bör frågan om en ny folkomröstning
            aktualiseras. Det är inte det bästa sättet, men i valet mellan
            att dagens energipolitik finns kvar och att ha en ny folkomröstning
            föredrar vi givetvis en folkomröstning i frågan.
          </note>
          <note>
            Fru talman! Folkpartiet anser att riksdagen måste upphäva den
            bestämmelse i kärntekniklagen 6 § som förbjuder vissa typer av
            kärnteknisk forskning, det s.k. tankeförbudet. Det handlar egentligen
            om att förhindra att kvalificerade svenska kärntekniker och forskare
            står bredvid och passivt betraktar en utveckling som kan leda
            till resultat av stort intresse även för vårt land. Vi har farhågor
            för att tankeförbudsparagrafen kan få skadliga effekter genom
            att försvåra forskning kring effektivare utnyttjande av kärnbränsle,
            minimering av avfallsmängden, transmutation av befintligt kärnavfall
            m.m.
          </note>
          <note>
            Det är naturligtvis i dag omöjligt att veta hur forskningen inom
            kärnteknikområdet kommer att utveckla sig sett på några decenniers
            sikt. Men den omständigheten att principiell kritik mot tankeförbudet
            numera framförs helt oberoende av själva inställningen till kärnkraftens
            utnyttjande i Sverige borde tala för att bestämmelsen blir föremål
            för omprövning. Vi anser därför att regeringen bör återkomma till
            riksdagen med förslag om upphävande av den aktuella bestämmelsen
            i kärntekniklagen.
          </note>
          <note>
            Fru talman! Vi kan inse, så här två år efteråt, att
          </note>
          <note>
            Göran Perssons glada utrop på valnatten 1998 - Vi fortsätter
            regera! - har medfört ett mycket högt pris för miljön.
          </note>
          <note>
            Med detta yrkar jag bifall till reservation 2. Vi står givetvis
            bakom alla andra reservationer som vi finns med på men yrkar bifall
            bara till reservation 2.
          </note>
          <note type="speaker">
            Anf. 4 INGEGERD SAARINEN (mp):
          </note>
          <note>
            Fru talman! Den 23 mars, i går, var det 20 år sedan kärnkraftsomröstningen.
            På den tiden talade alla om avveckling, t.o.m. moderaterna. Men
            det var förstås ingen som trodde på dem, säkert allra minst de
            själva.
          </note>
          <note>
            När det blev troligt att folket i omröstningen skulle välja en
            avveckling av kärnkraften bildades
          </note>
          <note>
            Linje 2. Linje 2 sade sig vilja avveckla med förnuft, vilket
            märkligt nog betydde att bygga ytterligare sex reaktorer och sedan
            börja avveckla. Socialdemokrater och folkpartister gick samman
            om detta häpnadsväckande förslag.
          </note>
          <note>
            De löften som gavs på Linje 2:s valsedel känns socialdemokrater
            och folkpartister inte längre vid.
          </note>
          <note>
            Dessa löften glömdes faktiskt lika fort som de gavs.
          </note>
          <note>
            Energihushållningen bedrevs inte kraftfullt och stimulerades
            inte ytterligare. Åtgärder vidtogs inte för att förhindra direktverkande
            elvärme i ny permanentbebyggelse. Forskning om och utveckling
            av nya energikällor forcerades inte. Alternativen utvecklades
            inte, trots löften.
          </note>
          <note>
            I stället blev det elrea och elslöseri. De byggde fast oss i
            kärnkraftssamhället. Det tycktes vara oändligt långt till år 2010.
          </note>
          <note>
            Precis som de otroliga datateknikerna nyligen inte förstod att
            det någonsin kunde bli nytt århundrade förstod inte socialdemokrater
            och folkpartister att det någonsin kunde bli år 2010. Inte heller
            förstod de att det inte skulle gå att lägga ned tolv reaktorer
            på en gång år 2010, utan hela tiden har all planerad och sansad
            avveckling av Folkpartiet och Moderaterna, och även av Socialdemokraterna,
            benämnts "förtida"
          </note>
          <note>
            avveckling. Förljugenheten har varit total och kväljande.
          </note>
          <note>
            Som en reaktion på bl.a. denna bedrövliga politiska uppvisning
            uppstod ett nytt politiskt parti i Sverige för första gången på
            mycket lång tid.
          </note>
          <note>
            Miljöpartiet gläds trots allt över att avvecklingen av kärnkraften
            nu äntligen, efter 20 år, har kommit i gång. Men vi konstaterar
            att regeringens energipolitik inte är en politik för omställning
            av energisystemet utan en politik som, i bästa fall, kan leda
            till en avveckling av två kärnreaktorer.
          </note>
          <note>
            Miljöpartiets energipolitik innebär en omställning av energisystemet
            till elproduktion med förnybara energislag och en slutgiltig avveckling
            av kärnkraften år 2010. Vi vill att omställningen av energisystemet
            och kärnkraftsavvecklingen i första hand ska åstadkommas med hjälp
            av ekonomiska styrmedel som bl.a. medför att kärnkraften måste
            betala sina egna kostnader. Det som behövs är en planerad och
            långsiktig skatteväxling så att alla energislag, inklusive kärnkraften,
            får bära sina miljökostnader fullt ut. Vi anser också att kärnkraftens
            risker successivt ska överföras till reaktorägarna. Kärnkraften
            ska bära de fulla marknadsekonomiska försäkringskostnaderna för
            de risker en stor kärnkraftsolycka är förknippad med. När kärnkraften
            på detta sätt får betala sina verkliga kostnader kommer det att
            leda till att alltfler kärnkraftverk blir olönsamma och stängs
            av sina ägare.
          </note>
          <note>
            I likhet med majoriteten bakom dagens betänkande anser vi inte
            att det behövs någon ny folkomröstning om kärnkraften. Kärnkraften
            har inte blivit mindre farlig sedan omröstningen, och inga andra
            väsentliga förändringar har heller skett. Därför ska avvecklingsbeslutet
            ligga fast. Vi har dock andra utgångspunkter för vårt nej, bl.a.
            att vi anser att kärnkraften ska vara avvecklad till år 2010.
            Därför har vi en motivreservation när det gäller frågan om ny
            folkomröstning.
          </note>
          <note>
            Till kärntekniklagen. I den svenska kärntekniklagen uttrycks
            riksdagens säkerhetstänkande så här:
          </note>
          <note>
            Kärnteknisk verksamhet ska bedrivas på ett sådant sätt att kraven
            på säkerhet tillgodoses. Med detta delegeras säkerhetsarbetet
            till regeringen och de tekniska myndigheterna SKI och SSI.
          </note>
          <note>
            De svenska kärnkraftverken har under lång tid kontinuerligt drabbats
            av säkerhetsincidenter. Det gäller speciellt de äldre reaktorerna.
            Miljöpartiet ifrågasätter om säkerhetskravet i kärntekniklagen
            i praktiken är uppfyllt. Vi vill att säkerhetskraven ska tas på
            djupaste allvar. Därav reservationen om säkerheten. Vi vill att
            säkerhetskraven ska preciseras i kärntekniklagen.
          </note>
          <note>
            När det gäller vindkraft är utskottets ställningstagande att
            man ska vänta på resultatet av den arbetsgrupp som ser över frågorna.
            Det resultatet ska vara klart under våren.
          </note>
          <note>
            Men av det jag har sett av arbetsgruppens arbete är det som kommer
            från den knappast tillräckligt. Vi kommer sedan de har lagt fram
            sina förslag ändå inte att ha ett mål för vindkraftsutbyggnaden.
            Vi kommer inte att ha en plan för en landsomfattande vindkartering.
            Vi kommer inte att ha något avgörande vad gäller riksintresset
            för vindkraften. Vi kommer inte heller att ha löst frågorna om
            förstärkning av elnäten.
          </note>
          <note>
            Därför anser jag att ett uttalande från riksdagen behövs i den
            här frågan om vi ska komma framåt med någon rimlig fart.
          </note>
          <note>
            Jag står bakom våra reservationer, men för tids vinnande yrkar
            jag bifall enbart till reservationerna 3
          </note>
          <note>
            och 9.
          </note>
          <note type="speaker">
            Anf. 5 EVA FLYBORG (fp) replik:
          </note>
          <note>
            Fru talman! Jag börjar med att korrigera mig själv.
          </note>
          <note>
            Jag avsåg i mitt tidigare inlägg att yrka bifall till reservation
            nr 4, inte nr 2, under mom. 2 och inget annat.
          </note>
          <note>
            Men jag har en fråga till Ingegerd Saarinen. Hon säger här att
            hon gläds åt att avvecklingen äntligen har kommit i gång. Gläds
            hon också åt ett ökat beroende av kol, olja och utländsk kärnkraft?
          </note>
          <note type="speaker">
            Anf. 6 INGEGERD SAARINEN (mp) replik:
          </note>
          <note>
            Fru talman! Jag lyssnar med intresse till mina borgerliga kolleger
            i utskottet när de försöker skylla kolanvändning och det som händer
            på den avreglerade elmarknaden på att vi har avvecklat en reaktor
            i
          </note>
          <note>
            Barsebäck. Men jag har svårt att tro att ni själva tror på det
            ni säger. De här sakerna har ju inte med varandra att göra.
          </note>
          <note>
            Det är den avreglerade elmarknaden som gör att vi får in billig,
            smutsig kraft från olika håll. Det är inte avvecklingen av Barsebäck.
          </note>
          <note type="speaker">
            Anf. 7 EVA FLYBORG (fp) replik:
          </note>
          <note>
            Fru talman! Om vi inte hade avvecklat Barsebäck hade vi inte
            behövt den ökade importen av den här smutsiga elen, som Miljöpartiet
            erkänner att den är.
          </note>
          <note>
            Nästa fråga, eftersom jag egentligen inte får svar på den första:
            Hur länge anser Miljöpartiet att ett folkomröstningsresultat ska
            gälla? Är det 20 år, som t.ex. det här? Är det 30 år eller är
            det kanske 100 år?
          </note>
          <note>
            Jag skulle gärna vilja ha en liten fingervisning om hur länge
            ett sådant här resultat egentligen ska gälla.
          </note>
          <note type="speaker">
            Anf. 8 INGEGERD SAARINEN (mp) replik:
          </note>
          <note>
            Fru talman! Jag tycker att det är viktigt att man ser på vad
            det är man har röstat om i folkomröstningen. Om saker ändras på
            väsentliga vis, så att de inte är likadana som när man röstade,
            finns det anledning att rösta igen. Om fakta kvarstår sedan omröstningen
            finns det inte anledning att rösta igen.
          </note>
          <note type="speaker">
            Anf. 9 INGER STRÖMBOM (kd) replik:
          </note>
          <note>
            Fru talman! Ingegerd Saarinen sade att kärnkraften slutgiltigt
            bör vara avvecklad till år 2010. Man vill alltså strypa kärnkraften
            genom ekonomiska styrmedel.
          </note>
          <note>
            Samtidigt sade Ingegerd Saarinen att samtliga energislag ska
            bära sina kostnader.
          </note>
          <note>
            Då undrar jag: Hur går den ekvationen ihop? Innebär inte det
            att Miljöpartiet ställer upp dörren på vid gavel för fossilgasen,
            som faktiskt är ganska billig?
          </note>
          <note type="speaker">
            Anf. 10 INGEGERD SAARINEN (mp) replik:
          </note>
          <note>
            Fru talman! Fossilgasen skulle bli billig jämfört med kol och
            jämfört med kärnkraft. Däremot måste vi faktiskt forcera utvecklandet
            av hållbara energislag, till vilka fossilgasen inte hör. Vi måste
            äntligen komma i gång med detta. Och när vi har fått fram hållbara
            energislag är inte heller fossilgasen ekonomisk.
          </note>
          <note type="speaker">
            Anf. 11 INGER STRÖMBOM (kd) replik:
          </note>
          <note>
            Fru talman! Jag anser att Ingegerd Saarinen tar ekonomin lite
            lättvindigt. Som vi ser i dag är bioenergin, som även jag vill
            utveckla vidare, tyvärr ganska dyr, medan gasen är billig. Ser
            inte Ingegerd Saarinen att det kommer att bli svårt att få fram
            tillräckligt mycket bioenergi till rimliga kostnader för att man
            ska kunna hålla gasen ute? Ser inte Ingegerd Saarinen ett hot
            i detta, när hon nu snabbavvecklar kärnkraften?
          </note>
          <note type="speaker">
            Anf. 12 INGEGERD SAARINEN (mp) replik:
          </note>
          <note>
            Fru talman! Sade Inger Strömbom "när vi nu snabbavvecklar kärnkraften"?
            Jag blir helt häpen. Är det verkligen det vi gör när vi ställer
            av en reaktor efter 20 års funderande? Jag glömmer nästan vad
          </note>
          <note>
            Inger Strömbom frågade om. Det var någonting om ekonomin och
            förnyelsebara bränslen.
          </note>
          <note>
            Vid kärnkraftsomröstningen kom alla partier egentligen överens
            om att det skulle forskas och att det skulle utvecklas förnybara
            bränslen. Ingenting av detta blev verklighet, eftersom det som
            kom i Sverige var elrea. Det fanns ingen som kunde utveckla någonting
            hållbart under de förhållandena.
          </note>
          <note>
            Nu hoppas jag att vi, både i Sverige och i andra länder, kan
            komma överens om regler som gör att det blir möjligt att äntligen
            få fram förnybara energislag.
          </note>
          <note>
            Det ser ju ut att åtminstone på det här området hända saker.
          </note>
          <note type="speaker">
            Anf. 13 OLA KARLSSON (m) replik:
          </note>
          <note>
            Fru talman! Det är väldigt intressant att höra
          </note>
          <note>
            Ingegerd Saarinen prata om den förljugenhet som hon säger sig
            ha upplevt från andra partier när det gäller energipolitiken.
            Mot den bakgrunden skulle jag vilja ställa några frågor till Miljöpartiets
            företrädare, när hon nu säger att kärnkraften ska avvecklas till
            2010.
          </note>
          <note>
            Det innebär att halva den svenska elproduktionsförmågan skulle
            tas bort, dvs. lika mycket el som används av den svenska industrin.
          </note>
          <note>
            Då vill jag fråga: Är det skogsindustrin ni ska avveckla, är
            det kemiindustrin, är det gruvorna eller stålet? Eller är det
            alla de miljontals småhus som värms med el som ska tvingas byta
            uppvärmningsform fram till 2010?
          </note>
          <note>
            Vilka styrmedel vill Miljöpartiet använda? Ska man avveckla den
            avreglerade elmarknaden? Ska man bryta upp den sammankopplade
            elmarknaden?
          </note>
          <note>
            Med dagens verklighet är det ju så att stänger vi svenska kärnkraftverk
            ersätts de med import utifrån, framför allt av kolkraft och gaskraft.
            Med dagens siffror vad gäller utbyggnad av biobränslen, vindkraft
            och annat finns det inte någon som helst möjlighet att ersätta
            70 terawattimmar kärnkraftsel med biobränsle, vindkraft, solkraft
            eller något annat, förutom med gas eller kol, fram till 2010.
          </note>
          <note>
            Vad är det som gäller för Ingegerd Saarinen om inte hon också
            vill ha samma stämpel som hon ger andra?
          </note>
          <note type="speaker">
            Anf. 14 INGEGERD SAARINEN (mp) replik:
          </note>
          <note>
            Fru talman! I motsats till Ola Karlsson har jag en viss tilltro
            till att både vi i Sverige och våra europeiska vänner, som vi
            nu är hopkopplade med i union, så småningom när talgdanken slår
            oss alla inser att vi inte kan bära oss åt precis hur som helst.
            Jag tror faktiskt, även om det ser lite motigt ut nu, att vi kommer
            att få rimliga regler runtom i Europa och i våra angränsande länder
            över huvud taget som gör att vi främjar de energislag som är rimliga
            ur miljösynpunkt.
          </note>
          <note>
            Dessutom tror jag att vi kommer att kunna komma väldigt långt
            med energisparande om vi lägger manken till på det området. Det
            är bara det att vi inte har brytt oss, eftersom vi har haft elrea.
            Ni kanske har lagt märke till att Norge, som alltid har haft överskott
            på elkraft, fick elrea detta år. Sedan dess är de tvungna att
            bygga in sig ännu mer i gas. Vi måste se till att vi inte rear
            elen. Vi måste se till att den har sitt rätta pris för miljön,
            annars kommer vi aldrig vidare.
          </note>
          <note type="speaker">
            Anf. 15 OLA KARLSSON (m) replik:
          </note>
          <note>
            Fru talman! Det är lätt att skylla på det som har varit och säga
            att vi har haft elrea och därför har det inte hänt så mycket.
            Men nu står vi i dag i Sveriges riksdag och debatterar den energipolitik
            som ska föras framöver. Miljöpartiet säger att kärnkraften ska
            vara avvecklad till 2010. Den svarar för Sveriges halva elförsörjning.
          </note>
          <note>
            Visst går det att tala om att spara, men vad är det vi ska spara
            på? Ge oss ett besked! Är det skogsindustrin som ska spara? Är
            det stålindustrin? Är det kemiindustrin? Är det gruvorna? Är det
            de som ska slå igen när enligt Miljöpartiets förslag Sveriges
            halva elförsörjning tas bort?
          </note>
          <note>
            Vi kan ställa frågan: Vad är rätt elpris för Miljöpartiet och
            Ingegerd Saarinen? Ge oss besked! Använd inte bara de vackra orden
            om besparingar och nya alternativ. Statens energimyndighet har
            visat vad miljarderna i subventioner till alternativa energikällor
            faktiskt ger i nytillskott. Det är inga mängder. Det tar tid.
            Hur ska Miljöpartiet lösa detta till 2010 utan att framstå som
            förljugna?
          </note>
          <note type="speaker">
            Anf. 16 INGEGERD SAARINEN (mp) replik:
          </note>
          <note>
            Fru talman! Alla de industrier som Ola Karlsson nämnde måste
            arbeta hårt med energibesparingar och använda nya energikällor.
            Detta kommer också för dem, i den värld som vi bygger för i morgon,
            att innebära konkurrensfördelar. De har kommit en liten bit i
            förväg jämfört med dem som har struntat i frågorna.
          </note>
          <note>
            Det kommer att vara bra för dem att de har varit tvungna att
            fokusera på dessa saker.
          </note>
          <note>
            Jag har inte för avsikt att slå igen industrier, däremot anser
            jag att det är viktigt att industrierna bygger för framtiden och
            inte för gårdagen.
          </note>
          <note>
            Sedan var det frågan om miljarderna som har investerats på förnybara
            energikällor. Det har varit 250
          </note>
          <note>
            miljoner i år. Siffran var lite hög.
          </note>
          <note type="speaker">
            Anf. 17 NILS-GÖRAN HOLMQVIST (s):
          </note>
          <note>
            Fru talman! Vi behandlar näringsutskottets betänkande NU15 Vissa
            energipolitiska frågor. I betänkandet behandlas 21 motioner från
            den allmänna motionstiden. Frågorna spänner från trygg energiförsörjning
            till kärntekniklagen m.fl. områden.
          </note>
          <note>
            Fru talman! Riksdagen beslutade i juni 1997 om ett nytt energipolitiskt
            program för att åstadkomma en omställning av energisystem, 1996/97:NU12.
            I beslutet sägs att den svenska energipolitikens mål är att på
            kort och lång sikt trygga tillgången på energi med omvärldens
            konkurrenskraftiga villkor. Energipolitiken ska skapa villkoren
            för en effektiv energianvändning och en kostnadseffektiv svensk
            energiförsörjning med låg negativ påverkan på hälsa, miljö, klimat
            samt underlätta omställning till ett ekologiskt hållbart samhälle.
            Landets elförsörjning ska tryggas genom ett energisystem som grundas
            på varaktiga, helst inhemska och förnybara energikällor. Stränga
            krav ska ställas på säkerhet, omsorg om hälsa och miljö vid användning
            och utveckling av all energiteknik.
          </note>
          <note>
            Svensk industri och samhällslivet i övrigt ska tillförsäkras
            el till internationella konkurrenskraftiga priser. Stabila förutsättningar
            ska skapas för ett konkurrenskraftigt näringsliv liksom för en
            förnyelse och utveckling av den svenska industrin.
          </note>
          <note>
            Riksdagen har beslutat att två kärnkraftsreaktorer ska ställas
            av. Bortfallet av el ska kompenseras genom alternativ energianvändning,
            konvertering från elvärme, hushållning med el samt tillförsel
            av el från andra energikällor. Vi har stängt en kärnkraftsreaktor
            under hösten 1999. Den andra reaktorn ska enligt riktlinjerna
            för energipolitiken ställas av före den 1
          </note>
          <note>
            juli 2001. Stängning av den andra reaktorn är villkorad. Ett
            villkor är att bortfallet av elproduktion från
          </note>
          <note>
            Barsebäck 2 ska kompenseras genom tillförsel av ny elproduktion
            och minskad användning av el.
          </note>
          <note>
            Fru talman! Det långsiktiga åtgärdsprogrammet inom ramen för
            1997 års energipolitiska program omfattar insatser för forskning,
            utveckling och demonstration av ny energiteknik. Målet är att
            under de närmaste 10-15 åren kraftigt öka el- och värmeproduktionen
            från förnybara energikällor och utveckla kommersiellt lönsam teknik
            för energieffektivisering.
          </note>
          <note>
            De energipolitiska riktlinjerna innebär att ett visst investeringsbidrag
            kommer att ges under en femårsperiod för att stimulera en fortsatt
            utbyggnad av ekologiskt uthållig elproduktion.
          </note>
          <note>
            Fru talman! Regeringen har i budgetpropositionen
          </note>
          <note>
            2000 redovisat för första årets energipolitiska program. Näringsdepartementet
            har nyligen initierat en ny utvärdering av det energipolitiska
            programmet som då avser åren 1998 och 1999. Utvärderingen ska
            belysa programmet i sin helhet och innehålla en fördjupad studie
            av de åtgärder som syftar till att kompensera för bortfallet av
            el vid eventuell stängning av den andra reaktorn i Barsebäcksverket.
          </note>
          <note>
            Fru talman! Moderater, kristdemokrater och folkpartister tar
            upp frågan kring 6 § i kärntekniklagen.
          </note>
          <note>
            Utskottet har, som redovisats i betänkandet, behandlat den aktuella
            bestämmelsen i kärntekniklagen vid ett flertal tillfällen. Utskottets
            majoritet vidhåller sin uppfattning att det saknas skäl för riksdagen
            att ompröva förbudet i kärntekniklagen mot vissa förberedande
            åtgärder och hänvisa till vad utskottet anförde i förra årets
            energibetänkande.
          </note>
          <note>
            Fru talman! Jag vill avslutningsvis yrka bifall till hemställan
            i näringsutskottets betänkande
          </note>
          <note>
            1999/2000:NU15 Vissa energipolitiska frågor samt yrka avslag
            på samtliga reservationer.
          </note>
          <note type="speaker">
            Anf. 18 OLA KARLSSON (m) replik:
          </note>
          <note>
            Fru talman! Framtidens energiförsörjning handlar till mycket
            stor del om var produktionen ska ske.
          </note>
          <note>
            Statens energimyndighet har tagit fram ett antal scenarier där
            man pekar på att det är troligt att energianvändningen och elanvändningen
            beräknas öka med
          </note>
          <note>
            0,5 % per år. Den största ökningen räknar man med ska ske i industrin
            och den totala elanvändningen brutto öka med 0,7 % per år från
            146 TWh 1997.
          </note>
          <note>
            Man menar att det ökade behovet av el antas kräva ökad krafttillförsel
            på 6,2 TWh. Då konstaterar man att valet kan därför stå mellan
            att uppföra nya elproduktionsanläggningar i Sverige eller att
            importera el från kontinenten.
          </note>
          <note>
            Låt oss då titta på vad 1997 års energipolitiska beslut innebar.
            Man sade i propositionen att genom stängningen av två reaktorer
            och genom det långsiktiga programmet skapas förutsättningar för
            att nya konkurrenskraftiga elproduktionsalternativ successivt
            ska kunna föras in i det svenska energisystemet. På det sättet
            kan den fortsatta omställningen till ett ekologiskt uthålligt
            samhälle genomföras till rimliga kostnader.
          </note>
          <note>
            Det finns anledning att ställa frågan som i katekesen: Vad är
            det? Vad är det för nya konkurrenskraftiga elproduktionsalternativ
            som bidrar till det ekologiskt uthålliga samhället som vi nu kan
            förutse kommer in i det svenska energisystemet?
          </note>
          <note type="speaker">
            Anf. 19 NILS-GÖRAN HOLMQVIST (s) replik:
          </note>
          <note>
            Fru talman! De förnybara energikällor som ska tillföras är vindkraft,
            den småskaliga vattenkraften och de biobränsleeldade verken. Det
            är dem vi diskuterar, och vi ser på hur vi kan stimulera att fler
            investerar i vindkraften och i den småskaliga vattenkraftsförsörjningen.
            Det är de områden vi nu jobbar med. Där har regeringen en utredning.
            Den tittar på hur de som vill satsa ska få ersättning så att de
            kan klara sina investeringar. Den arbetsgruppen ska lägga fram
            ett förslag under våren.
          </note>
          <note type="speaker">
            Anf. 20 OLA KARLSSON (m) replik:
          </note>
          <note>
            Fru talman! Med all respekt för det seriösa i det här arbetet
            kan det väl ändå inte vara så att Nils-
          </note>
          <note>
            Göran Holmqvist och departementet på allvar tror att vindkraft,
            småskalig vattenkraft och biobränslebaserad kraftvärme ska svara
            för ersättningen av Barsebäck och dessutom täcka det tillkommande
            kraftbehovet? STEM beräknar att vindkraften år 2010 ska kunna
            producera två terawattimmar, och det är i och för sig en gigantisk
            utbyggnad jämfört med dagens behov.
          </note>
          <note>
            Vi har visserligen sett ansökningar om bidrag för att bygga biobränslebaserade
            kraftvärmeverk, men det är ytterligt få som faktiskt byggs till
            dagens elpriser. Elpriserna täcker inte ens kostnaderna för biobränslena,
            alltså för den flis som vi stoppar in i anläggningarna. Likadant
            är det med den småskaliga vattenkraften. Det är alltså mycket
            små volymer vi talar om som är möjliga att tillföra energisystemet
            på det sättet.
          </note>
          <note>
            Bedömer Nils-Göran Holmqvist det som möjligt att med dagens situation
            på den avreglerade, sammankopplade elmarknaden få in några volymer
            biobränslebaserad kraftvärme att tala om? Är det med dagens priser
            realistiskt att tro att Barsebäck kan ersättas med de här alternativen?
          </note>
          <note type="speaker">
            Anf. 21 NILS-GÖRAN HOLMQVIST (s) replik:
          </note>
          <note>
            Fru talman! Den bedömning som arbetsgruppen gör - och den gör
            även den referensgrupp som vi, regeringen och även våra samarbetspartier
            jobbar med - är att vi ser möjligheter att på sikt få den energi
            som vi behöver för att stänga den andra reaktorn. Det är det vi
            ser i dag.
          </note>
          <note>
            Det arbete som nu görs på de här områdena har vi ju ännu inte
            sett effekterna av. Det är bara ett enda år som vi har kunnat
            göra en utvärdering av, nämligen
          </note>
          <note>
            1997. Nu säger vi också i betänkandet att man ska göra en ny
            utredning av 1998/99, där man också har tillsatt ett antal konsulter
            som ska titta närmare på hur det ser ut i dag.
          </note>
          <note>
            Tekniken står ju inte stilla, och de här personerna jobbar ju
            hela tiden för att hitta möjligheter att säkerställa det energibehov
            vi har i Sverige.
          </note>
          <note type="speaker">
            Anf. 22 INGER STRÖMBOM (kd) replik:
          </note>
          <note>
            Fru talman! Nils-Göran Holmqvist gjorde en sammanfattning av
            innehållet i omställningsprogrammet. Bl.a. påminde han om att
            energiproduktionen ska ha låg inverkan på hälsa, miljö och klimat.
          </note>
          <note>
            Då vill jag fråga: Är Nils-Göran Holmqvist och Socialdemokraterna
            verkligen nöjda och stolta över den energipolitik som ni driver?
          </note>
          <note>
            Är ni stolta över att det statligt ägda Vattenfall t.ex. satsar
            på kolkraft och kärnkraft på andra sidan nationsgränsen? Är ni
            stolta över den ökade miljöförstöring som stängningen av Barsebäck
            1 förorsakar?
          </note>
          <note>
            Tycker Nils-Göran Holmqvist att detta verkligen stämmer med innehållet
            i det energipolitiska beslutet?
          </note>
          <note type="speaker">
            Anf. 23 NILS-GÖRAN HOLMQVIST (s) replik:
          </note>
          <note>
            Fru talman! Som svar på frågan om Vattenfall vill jag säga att
            Vattenfall är ett aktiebolag, och regeringen och riksdagen har
            ingen möjlighet att styra dess beslut om vad man vill satsa på
            i sin verksamhet.
          </note>
          <note>
            Självklart ska man satsa sina pengar där man också kan få tillbaka
            investeringarna.
          </note>
          <note>
            När det gäller vår energipolitik vill jag svara:
          </note>
          <note>
            Visst finns det revor i vår energipolitik - det är jag den förste
            att erkänna. Men den energipolitik vi har lagt fast - att vi ska
            stänga kärnkraftverk i den omfattning som vi kan nyskapa och tillföra
            ny energi -
          </note>
          <note>
            tycker jag är bra. Jag är inte alls orolig för de konsekvenser
            som Inger Strömbom pekar på.
          </note>
          <note>
            Sedan kan man alltid ha uppfattningen att vi borde göra lite
            mera på energiområdet och när det gäller den miljöförstöring som
            Inger Strömbom pekar på, utsläppen från de verk som finns i Danmark.
            Men det har ingenting att göra med vår stängning av Barsebäck
            - de utsläppen fanns där tidigare också.
          </note>
          <note type="speaker">
            Anf. 24 INGER STRÖMBOM (kd) replik:
          </note>
          <note>
            Fru talman! Jag vill säga än en gång att Vattenfall ju är helstatligt,
            även om det är ett aktiebolag. Det innebär att det är staten som
            äger Vattenfall, och staten representeras i detta fall av regeringen.
            Visst katten har regeringen insyn och möjligheter att påverka
            vad som händer i Vattenfall!
          </note>
          <note>
            Jag är glad för att Nils-Göran Holmqvist i varje fall vidgår
            att vi har en förfärlig miljöpåverkan som effekt av Barsebäck
            1. Men samtidigt blir jag förvånad när han säger att utsläppen
            i Danmark inte har någonting med Barsebäck att göra. Vi vet ju
            alla att de danska kolkraftsföreträdarna gnuggade händerna när
            regeringen lade fram förslaget om stängning av
          </note>
          <note>
            Barsebäck 1 här i Sverige. De har ökat sin produktion. Och ökar
            man produktionen i kolkraftverken så ökar ju utsläppen - det måste
            väl också Nils-Göran
          </note>
          <note>
            Holmqvist förstå. Så enkelt som Socialdemokraterna försöker göra
            det och som nyligen också Miljöpartiet försökte göra det när det
            gäller utsläppen från Danmark är det alltså inte. Vi måste se
            verkligheten som den är!
          </note>
          <note>
            Jag skulle önska att Socialdemokraterna lyssnade mer på LO i
            frågan om energin. I LO-tidningen driver man ju starkt att kärnkraften
            bör behållas ett tag till.
          </note>
          <note>
            Man skriver t.o.m. att det inte kan uteslutas att den bästa lösningen
            är att ersätta uttjänta reaktorer med moderna kärnkraftverk. Jag
            frågar då Nils-Göran
          </note>
          <note>
            Holmqvist: Varför lyssnar ni inte på LO den här gången?
          </note>
          <note type="speaker">
            Anf. 25 NILS-GÖRAN HOLMQVIST (s) replik:
          </note>
          <note>
            Fru talman! Vi lyssnar på LO i alla frågor. Men socialdemokratiska
            partiet går inte i LO:s ledband.
          </note>
          <note>
            Självklart lyssnar vi på LO i alla frågor, och vi väger också
            in LO:s synpunkter i våra värderingar och våra uppfattningar -
            självklart är det på det sättet.
          </note>
          <note>
            I den här frågan har vi en annan uppfattning än
          </note>
          <note>
            LO-ledningen. Det här är nämligen inte generellt för hela LO-kollektivet.
            Det finns många organisationer i
          </note>
          <note>
            LO som har en annan uppfattning än LO-ledningen har. Jag ser
            därför inte det här som något stort bekymmer.
          </note>
          <note type="speaker">
            Anf. 26 EVA FLYBORG (fp) replik:
          </note>
          <note>
            Fru talman! Nils-Göran Holmqvist uttalade bl.a.
          </note>
          <note>
            en oerhört sympatisk mening. Han sade: Det finns revor i vår
            energipolitik. Fru talman! Jag kan verkligen med glädje instämma
            i detta uttalande.
          </note>
          <note>
            Den följande meningen var: Tekniken står ju inte stilla. Även
            det uttalandet skulle jag hemskt gärna vilja instämma i.
          </note>
          <note>
            Med utgångspunkt från dessa uttalanden har jag några frågor.
            Tycker Nils-Göran Holmqvist verkligen att det är rimligt att utgångspunkten
            för hela den svenska energipolitiken är ett tjugo år gammalt beslut?
            Är det verkligen rimligt? Som Nils-Göran
          </note>
          <note>
            Holmqvist själv sade och jag instämde i - tekniken står ju inte
            stilla. Är det också rimligt att över två miljoner väljare inte
            får lova att säga sitt i den här frågan? Är det verkligen rimligt?
          </note>
          <note type="speaker">
            Anf. 27 NILS-GÖRAN HOLMQVIST (s) replik:
          </note>
          <note>
            Fru talman! När det gäller kärnkraftsomröstningen och hur många
            år det ska gå innan man säger att resultatet inte ska gälla vill
            jag säga följande till Eva
          </note>
          <note>
            Flyborg. Då vi gjorde vår överenskommelse med
          </note>
          <note>
            Centerpartiet 1997 var det inte bara folkomröstningen som låg
            till grund för vårt ställningstagande. Eva
          </note>
          <note>
            Flyborg vet mycket väl att vi har haft en energikommission som
            har jobbat med energifrågorna. Den säger i sin rapport, som säkert
            Eva Flyborg också har läst, att det är fullt möjligt att stänga
            av ett antal kärnkraftverk utan att detta påverkar den svenska
            elbalansen. Till detta kommer det som har hänt i omvärlden med
            bl.a. Harrisburg, Ignalina i Litauen och den oro som finns hos
            människor för en eventuell kärnkraftsolycka. Detta har varit vårt
            utgångsläge för att säga att vi nu ska ställa av kärnkraftverk
            i Sverige.
          </note>
          <note>
            Det är underlaget för vårt beslut.
          </note>
          <note type="speaker">
            Anf. 28 EVA FLYBORG (fp) replik:
          </note>
          <note>
            Fru talman! Just det, men det är tydligt att den politiskt beslutade
            stängningen av Barsebäck har lett till en ökad elimport, i huvudsak
            av kol- och oljebaserad sådan. Det skulle varje timme ge ökade
            utsläpp av t.ex. 1 700 kilo svavel, 860 kilo kväveoxider och
          </note>
          <note>
            560 000 kilo koldioxid.
          </note>
          <note>
            Då är min fråga till Nils-Göran Holmqvist: Hur mycket mer utsläpp
            ska vi ha innan man anser att priset för avställningen blir för
            högt?
          </note>
          <note type="speaker">
            Anf. 29 NILS-GÖRAN HOLMQVIST (s) replik:
          </note>
          <note>
            Fru talman! Jag kan inte här i dag säga vilken nivå det ska vara
            för att vi ska ompröva ett beslut kring kärnkraftsavstängningen.
            Vårt beslut om att stänga kärnkraftverk i Sverige och den nu ökande
            produktionen av kolkraft i Danmark vill jag påstå inte har något
            med varandra att göra.
          </note>
          <note>
            Fortfarande har vi kapacitet i vårt energisystem.
          </note>
          <note>
            På Oskarshamnsverket går reaktorerna på reducerad fart i dag
            på grund av att man inte får sälja så mycket el som man kan producera.
            Det är det som händer i dag.
          </note>
          <note>
            Det var ett enda tillfälle i år, en vecka, som det var besvärligheter
            med energitillförseln i södra Sverige.
          </note>
          <note>
            Det är klart att det var ett bekymmer. Därför har vi gett Svenska
            Kraftnät i uppdrag att se till hur man kan överföra mer el till
            södra Sverige. Det är också en kommission, sydsverigekommissionen,
            som ska titta närmare på hur man i sydsverige kan få den el som
            man behöver. I kommissionens rapport, som kommer att lämnas i
            april månad, kan vi se hur vi kan stärka eltillförseln till södra
            Sverige.
          </note>
          <note type="speaker">
            Anf. 30 LENNART BEIJER (v):
          </note>
          <note>
            Fru talman! Det här energibetänkandet innehåller som synes en
            del gamla, kända ståndpunkter. Det framgår att Moderaterna och
            Kristdemokraterna och även Folkpartiet vill riva upp energiuppgörelsen
            från
          </note>
          <note>
            1997 och återstarta Barsebäck 1. Miljöpartiet är å andra sidan
            inte nöjt med avvecklingstakten och vill därför använda ekonomiska
            styrmedel som avvecklar samtliga reaktorer senast år 2010. Båda
            dessa ståndpunkter är ju inte bara gamla, de ligger i dag helt
            utanför den aktuella spelplanen.
          </note>
          <note>
            Sydkraft, staten och Vattenfall har kommit överens om hur avvecklingen
            av de båda Barsebäcksreaktorerna ska gå till. Och jag vågar påstå
            att man vid
          </note>
          <note>
            Sydkraft inte vore särskilt road av ett bifall till de motioner
            som här föreslår återstart av Barsebäck 1.
          </note>
          <note>
            Moderater och kristdemokrater borde ju veta att energibranschens
            aktörer i dag är ganska överens om tagen för att åstadkomma en
            radikal omställning av energisystemet.
          </note>
          <note>
            Avvecklingen av kärnkraftsreaktorer kommer att fortsätta, hur
            fort är svårt att säga i dag. Utfasningen av olja och kol kommer
            att vara en prioriterad uppgift, och elanvändningen kommer att
            effektiviseras.
          </note>
          <note>
            För att ytterligare få fart på den här utvecklingen är det naturligtvis
            viktigt att få till stånd ett modernt energiskattesystem som gynnar
            biobränslen men också kraftvärmen. Dessutom är det säkerligen
            mycket viktigt att påverka nordiska grannar och EU
          </note>
          <note>
            till harmonisering av energiskatter.
          </note>
          <note>
            Miljöpartiet fortsätter att stå utanför den reella energidiskussionen
            genom att driva kravet om avveckling senast år 2010. Likaså vill
            man använda ekonomiska styrmedel för att utan politiska beslut
            avveckla flera reaktorer.
          </note>
          <note>
            Det är visserligen så här, fru talman, som politik fungerar,
            att partier krampaktigt håller fast vid sina gamla ståndpunkter
            trots att förutsättningarna förändrats i grunden. Det är naturligtvis
            synd, men så är det ofta. Jag tror inte att heller mitt parti
            är oskyldigt i olika sammanhang. Men just i det här fallet är
            det synd att vi efter alla dessa år inte har nått en samsyn om
            nödvändigheten av energiomställningen. Det skulle naturligtvis
            kunna påverka utvecklingen väldigt positivt.
          </note>
          <note>
            I reservation 4 pläderar moderater, kristdemokrater och folkpartister
            för en ny folkomröstning om kärnkraft och energiomställning. Om
            detta är ett utslag av verklighetsflykt eller ren desperation
            är väldigt svårt att veta. I reservationen säger man: "Om det
            emellertid visar sig omöjligt att nå bred enighet om detta synsätt
            bör frågan om en ny folkomröstning aktualiseras." Vad menas egentligen?
            Det finns ju faktiskt - och det är ju det som Ola Karlsson klagar
            på - en bred enighet om energipolitiken i den här riksdagen. Att
            folkomröstningar ska användas med viss försiktighet, tror jag
            att samtliga dessa partier brukar säga då och då. Det är ju framför
            allt när situationen är sådan att partierna är splittrade som
            den här utvägen ska användas.
          </note>
          <note>
            I energifrågorna finns det i dag ingen splittring i respektive
            partier. Socialdemokrater, centerpartister, vänsterpartister och
            även miljöpartister vill på olika sätt fortsätta energiomställningen.
            Moderater, folkpartister och kristdemokrater vill åtminstone i
            debatten avbryta omställningen.
          </note>
          <note>
            Ståndpunkterna är solklara: Det behövs alltså ingen folkomröstning
            i det här fallet. Det är en alldeles utomordentlig fråga för riksdagen
            att agera i.
          </note>
          <note>
            Fru talman! Det svenska energisystemet har på några förändrats
            radikalt. Den nordiska elmarknaden har vuxit fram och vidgas nu
            till övriga Europa, vilket starkt påverkar utvecklingen. Det slopade
            kravet på timmätning för hushållsabonnenter har ökat marknadsdynamiken.
            Den fortsatta avregleringen i länderna utanför Norden och det
            alltmer internationella ägandet av energibolag har ytterligare
            minskat logiken i att se Sverige som en isolerad ö eller ett slutet
            energisystem.
          </note>
          <note>
            Vänsterpartiet har i en motion till det här betänkandet velat
            betona vikten av att Sverige i den nya situationen bedriver en
            mer offensiv och aktiv politik för att åstadkomma lika villkor
            inom produktion, distribution och handel med el. Detta gäller
            Norden,
          </note>
          <note>
            Östersjöområdet - ja, naturligtvis hela EU-området.
          </note>
          <note>
            Utskottet noterar att ett sådant arbete pågår bl.a. inom ramen
            för Nordiska ministerrådet.
          </note>
          <note>
            Fru talman! Den av riksdagen beslutade energiomställningen har
            kommit i gång på ett bra sätt, måste man nog säga. Den goda tillgången
            på el har pressat elpriserna, och detta är naturligtvis kortsiktigt
            till fördel för konsumenterna. Men det utgör också ett problem
            vad gäller möjligheten till nyinvestering i elproduktion. Enligt
            uppgift drivs exempelvis Oskarshamn 3 i dag till bara halva sin
            effekt.
          </note>
          <note>
            Det blir alltså alltmer uppenbart att beslutet om att ställa
            om det svenska energisystemet har varit riktigt.
          </note>
          <note>
            Det är en långsiktig process som fordrar uthållighet av det politiska
            systemet. Omställningen är nödvändig för att få ett konkurrenskraftigt
            näringsliv och en förnyelse och utveckling av den svenska industrin.
          </note>
          <note>
            Därför, fru talman, vill jag yrka bifall till utskottets hemställan
            och avslag på samtliga motioner.
          </note>
          <note type="speaker">
            Anf. 31 OLA KARLSSON (m) replik:
          </note>
          <note>
            Fru talman! Lennart Beijer inledde med att konstatera att många
            av ståndpunkterna som redovisas i betänkandet är gamla och kända
            och antydde därmed att de per definition skulle vara felaktiga.
            Det är möjligt att det är så i det parti som Lennart Beijer representerar;
            att gamla ståndpunkter ofta är felaktiga. Så är det däremot inte
            i Moderaterna. Vi tycker att om de gamla ståndpunkterna fortfarande
            är riktiga, ska vi fortsätta att använda dem.
          </note>
          <note>
            Sedan sade Lennart Beijer att Sydkraft sannolikt inte skulle
            vara roade om våra förslag gick igenom.
          </note>
          <note>
            Jag kan försäkra Lennart Beijer att det inte är förlustelser
            hos Sydkraft som är drivkraften för den moderata energipolitiken.
            Vi ser det snarare så att det är de som jobbar i elintensiv industri
            - och människor i miljontals hushåll som drabbas av höjda kostnader
            till följd av Vänsterns och regeringens energipolitik -
          </note>
          <note>
            som har anledning att vara oroade i dag och som borde vara nöjda
            med de moderata förslagen.
          </note>
          <note>
            Det är ändå intressant att lyssna till Lennart Beijer, för han
            är en av de mer hederliga energidebattörer vi har här i riksdagen.
            Det är intressant att konstatera att han talar om utfasning av
            olja och kol, om att gynna dels biobränsle, dels kraftvärme och
            om att avveckla kärnkraften. Låt mig parafrasera Hansson de
          </note>
          <note>
            Wolfe United, som sjöng Var kommer barnen in?, och i stället
            fråga: När kommer gasen in, om Lennart
          </note>
          <note>
            Beijer får avgöra, i det svenska energisystemet?
          </note>
          <note type="speaker">
            Anf. 32 LENNART BEIJER (v) replik:
          </note>
          <note>
            Fru talman! Jag menar nog inte att välkända ståndpunkter behöver
            vara så felaktiga i och för sig.
          </note>
          <note>
            Jag har full respekt för att partierna står kvar vid sina gamla
            ståndpunkter. Jag bara konstaterar att ibland känns det som att
            det skulle vara väldigt skönt om man kunde säga att nu har vi
            kommit så här långt, och nu försöker vi tillsammans se till att
            ställa om energin i Sverige. Det skulle naturligtvis vara en styrka,
            men jag begär inte det. Det är naturligtvis att gå alldeles för
            långt.
          </note>
          <note>
            Jag är också mycket rädd om den elintensiva industrins möjligheter
            att fortsätta verka, och jag tycker att vi gång på gång har sagt
            väldigt tydligt att den hänsynen också fortsättningsvis kommer
            att tas. Det är jätteviktigt för Sverige att den här industrin
            kan fortsätta verka.
          </note>
          <note>
            När det gäller eluppvärmda hus är det väl snarare så att väldigt
            många av dem som i dag sitter i sådana välkomnar och vill att
            vi går fortare fram med att söka lösningar så att de kan gå ifrån
            detta och komma in i exempelvis fjärrvärmesystemen.
          </note>
          <note>
            Sedan gäller det utfasning av olja, kol och kärnkraft och frågan
            som Ola ställer: När kommer gasen in? Vi vet alla att den diskussionen
            pågår. Gasen finns faktiskt redan i Sverige. Vi har ett system
            mellan Malmö och Göteborg som kan ta emot ca 30 terawattimmar
            naturgas. Det utnyttjas i dag bara kanske till knappt hälften.
            Det är väl också så att kunde man styra naturgasen till områden
            med mycket industri skulle det också vara acceptabelt. Men än
            så länge är jag inte villig att acceptera fritt fram för naturgasen
            i
          </note>
          <note>
            Sverige.
          </note>
          <note type="speaker">
            Anf. 33 OLA KARLSSON (m) replik:
          </note>
          <note>
            Fru talman! Som jag sade tidigare är det intressant att lyssna
            till Lennart Beijer. Han vågar i alla fall erkänna effekterna
            av den egna energipolitiken. Vill man värna den elintensiva industrin,
            vill man inte slå ut den, vill man inte ha alltför höga kostnader
            för dem som har elvärme i sina villor och radhus och vill man
            fasa ut olja, kol och kärnkraft så är det nästan per definition
            antingen import utifrån eller naturgas, fossilgas, som är alternativet.
          </note>
          <note>
            Då säger Lennart Beijer att det inte ska släppas fritt fram,
            inte just nu. Men ser Lennart Beijer något alternativ till gasen
            om man vill avveckla kärnkraften? Lennart Beijer sitter ju med
            och följer omställningsarbetet och kan konstatera att vindkraften
            inte kommer att tillföra några stora mängder terawattimmar. Biobränsleeldade
            kraftvärmeverk har man sökt bidrag för att bygga, men det är på
            mycket få ställen som vi har fått nya anläggningar. Småskalig
            vattenkraft finns det också ett antal ansökningar om, men det
            är mycket få som bygger. Det är också mycket svårt med dagens
            bidragssystem att räkna hem den typen av nyanläggningar.
          </note>
          <note>
            Ser Lennart Beijer något alternativ i realiteten till antingen
            ökad import eller ökad användning av gas?
          </note>
          <note type="speaker">
            Anf. 34 LENNART BEIJER (v) replik:
          </note>
          <note>
            Fru talman! Som vi redan tidigare konstaterat i dag ser vi alla
            ett problem med de låga elpriserna. Vi kan vara glada för dem,
            men det är ett problem att det inte kommer till någon ny elproduktion.
            Det är t.o.m.
          </note>
          <note>
            så besvärligt att inte ens de äldre, alltså de sedan flera år
            gående, kärnkraftsreaktorerna anses lönsamma att driva fullt ut.
            Det är klart att det skapar en viss situation, ett visst problem.
          </note>
          <note>
            Jag tror att alternativet till ökad gasintroduktion faktiskt
            är att klara av detta med minskad elanvändning och effektivisering.
            Vi har den här intressanta diskussionen om att vi i Sverige använder
            nästan dubbelt så mycket el per komponent som produceras i industrin
            än vad man gör ute i Europa. Det är klart att vi inte bara gör
            det för att vi tycker att det är roligt att använda el, utan det
            beror på att det har varit ganska låga priser. Det beror också
            på att vi inte har prioriterat den uppgiften.
          </note>
          <note>
            Det är nästan avgörande för svensk industris fortlevnad att man
            kommer ned på samma elanvändning som konkurrenterna har. Då skulle
            vi naturligtvis lösa många av de här problemen. Effektivisering
            och minskad användning är med andra ord kanske de viktiga åtgärderna.
          </note>
          <note type="speaker">
            Anf. 35 INGER STRÖMBOM (kd) replik:
          </note>
          <note>
            Fru talman! Lennart Beijer kommenterade i sitt anförande vad
            de andra partierna vill. Men jag måste fråga: Vad vill Vänstern
            egentligen? Visserligen sade
          </note>
          <note>
            Lennart Beijer att det krävs en radikal omställning av energisystemet
            och en utfasning av olja och kol - och naturligtvis kärnkraft.
            Men tillvägagångssättet för detta menade Lennart Beijer var att
            vi skapar ett modernt energiskattesystem. Jag skulle vilja att
            Lennart
          </note>
          <note>
            Beijer utvecklar hur ett skattesystem ska vara utformat som ska
            kunna ge oss en garanterad elproduktion till rimliga priser för
            industri och hushåll samtidigt som Vänstern fasar ut oljan, kolet
            och kärnkraften.
          </note>
          <note>
            Hur ska vi betala detta? Hur mycket skatt vill Vänstern ha?
          </note>
          <note type="speaker">
            Anf. 36 LENNART BEIJER (v) replik:
          </note>
          <note>
            Fru talman! Vad vill Vänstern egentligen? Det är naturligtvis
            1997 års energiöverenskommelse som gäller för oss. I den ingår
            helt enkelt att påbörja en omställning där man sakta men säkert,
            som det ofta är på energisidan, får bort olja, kol och kärnkraft.
            Det är alldeles uppenbart att man då också måste ha ett energiskattesystem
            som drar åt det hållet. Det vi vill gynna i Sverige, nämligen
            biobränslen, ska naturligtvis ha en speciell ställning medan man
            därefter beskattar de olika energislagen i förhållande till hur
            mycket de ställer till det för miljön.
          </note>
          <note>
            Det finns ett antal sådana förslag som säkert också
          </note>
          <note>
            Inger Strömbom har sett. Vi får väl se, och vi får väl hoppas
            att ett sådant system kommer på bordet så snart som möjligt.
          </note>
          <note type="speaker">
            Anf. 37 INGER STRÖMBOM (kd) replik:
          </note>
          <note>
            Fru talman! Vi vill ju alla ställa om energisystemet. Det är
            ingen tvekan om det. Men det gäller att vara realistisk. Eftersom
            Vänstern angav ett modernt energiskattesystem som nästan den enda
            lösningen när det gäller hur vi ska få i gång den här omställningen
            blev jag inte riktigt klok på svaret. Visst finns det många olika
            förslag. Jag har sett massor av olika förslag vifta förbi. En
            del kommer från Regeringskansliet, en del kommer från berörda
            energiorganisationer. Men jag undrar: Har Vänstern något skatteförslag?
            I så fall tycker jag att det dags att börja presentera detta.
            Annars är jag rädd att Vänsterns tal om omställning bara blir
            tomma ord - om man inte har något konkret att komma med.
          </note>
          <note type="speaker">
            Anf. 38 LENNART BEIJER (v) replik:
          </note>
          <note>
            Fru talman! Jag förstår inte Inger Strömbom. Det är väl ganska
            självklart att Vänsterpartiet står bakom
          </note>
          <note>
            1997 års energiöverenskommelse. Nu har vi ett läge med, får vi
            väl säga, alldeles för låga elpriser. Då handlar det dels om den
            biten, dels om energiskattesystemet, att det verkligen drar åt
            rätt håll och inte missgynnar exempelvis kraftvärme. Men jag tror
            också att det är viktigt att vi får en harmonisering av skatter
            gentemot vår omgivning - hela Europaområdet med andra ord. De
            åtgärderna kan jag inte tänka mig att ens Inger Strömbom tycker
            är felaktiga.
          </note>
          <note type="speaker">
            Anf. 39 EVA FLYBORG (fp) replik:
          </note>
          <note>
            Fru talman! Lennart Beijer har flera gånger sagt att Vänsterpartiet
            bygger sin energipolitik på 1997 års energiöverenskommelse. Det
            har vi förstått. Men det är också sant att den i sin tur i allt
            väsentligt bygger på 1980 års folkomröstning om kärnkraft.
          </note>
          <note>
            Lennart Beijer sade också att det finns en samsyn i den här frågan.
            Ja, det gör det - i riksdagen finns det en majoritet för detta.
            Men jag vill hävda att det inte speglar svenska folkets åsikter.
            Det speglar inte åsikterna hos de 2,1 miljoner nya väljare som
            inte har fått säga sitt i den här frågan, och jag är en av dem.
          </note>
          <note>
            Har man ingen förståelse för att det händer oerhört många saker
            på 20 år? Nils-Göran Holmqvist sade t.ex. att tekniken ju inte
            står stilla. Som en jämförelse kan jag nämna att t.ex. 80 % av
            allt det som bolaget Ericsson i dag säljer över huvud taget inte
            fanns för 18 månader sedan. Så snabbt går tekniken framåt på många
            områden. Finns det ingen förståelse hos Vänsterpartiet för att
            det faktiskt har hänt otroligt många saker? Det är inte samma
            sak att 1997 års energipolitiska överenskommelse faktiskt i allt
            väsentligt är lika med 1980 års folkomröstningsresultat och att
            det inte borde gälla för en energiöverenskommelse i dag och för
            morgondagens beslut.
          </note>
          <note type="speaker">
            Anf. 40 LENNART BEIJER (v) replik:
          </note>
          <note>
            Fru talman! Jag har stor förståelse för att det har hänt mycket
            under de senaste 20 åren, och jag försöker faktiskt undvika att
            försöka bygga upp mitt energipolitiska resonemang på 1980 års
            folkomröstning.
          </note>
          <note>
            Men vi har ett riksdagsbeslut från 1997, och det är lite svårt
            att säga att det på något sätt är osäkert vad det beslutet innebär.
            Det finns en ganska ordentlig riksdagsmajoritet som står bakom
            detta beslut.
          </note>
          <note>
            Det är naturligtvis alltid så att det från tid till annan kan
            vara olika opinioner ute i samhället. Det vet vi alla. Det kan
            gälla olika frågor. Men om riksdagen kan fatta beslut, om riksdagens
            partier har klara uppfattningar i frågan, då är det att misshushålla
            med folkomröstningar att försöka föreslå sådana.
          </note>
          <note type="speaker">
            Anf. 41 EVA FLYBORG (fp) replik:
          </note>
          <note>
            Fru talman! Min poäng är naturligtvis att folkets vilja i dag
            egentligen inte alls speglar vad riksdagsmajoriteten beslutade.
            Och det bygger i allt väsentligt på 1980 års folkomröstningsresultat,
            och därom tvekar väl egentligen ingen.
          </note>
          <note>
            En annan fråga som jag egentligen inte får något svar på är:
            Hur många år ska ett folkomröstningsresultat gälla för t.ex. energipolitiken?
            Nu har det gått
          </note>
          <note>
            20 år sedan vi hade folkomröstningen 1980. Är 30 år lämpligt?
            Kan man då säga att man bryter sig loss från den gamla omröstningen
            och fattar ett självständigt beslut? Är 40 år lämpligt, eller
            är 100 år lämpligt? Det är naturligtvis svårt att svara på. Men
            en fingervisning kanske man ändå skulle kunna få från
          </note>
          <note>
            Vänsterpartiets företrädare.
          </note>
          <note type="speaker">
            Anf. 42 LENNART BEIJER (v) replik:
          </note>
          <note>
            Fru talman! Till att börja med kan jag säga att jag tycker att
            100 år är en för lång tid. Sedan vet jag att det finns folkomröstningar
            från senare datum i frågor där opinionen antagligen tycker någonting
            annat. Det blir väldigt knepigt om man ska följa opinionerna så
            fort som de ändrar sig i stället för att försöka hålla fast vid
            att riksdagen ändå driver dessa frågor.
          </note>
          <note>
            Jag har accepterat att vi fortfarande faktiskt är medlemmar i
            EU, och jag tror att energifrågan ligger ännu mer stabilt i riksdagen,
            eftersom vi har fyra partier som är väldigt ense om den här inriktningen.
          </note>
          <note>
            Det finns ingenting i partierna som gör att det är osäkert. Och
            vi har åtminstone tre partier som tycker väldigt illa om utvecklingen.
            Men jag måste ändå säga att det finns en ganska bred majoritet.
            Och så länge den finns, och så länge partierna ändå kan stå pall
            i den här diskussionen, så tycker jag nog att man inte behöver
            någon folkomröstning.
          </note>
          <note type="speaker">
            Anf. 43 HARALD BERGSTRÖM (kd):
          </note>
          <note>
            Fru talman! Jag ska inte komma med något särskilt yrkande, utan
            bara instämma i Inger Strömboms yrkande när det gäller reservation
            2. Jag vill något lyfta fram frågan om kärntekniklagen och dess
            6 §.
          </note>
          <note>
            Jag har två år i rad motionerat om att jag anser att den bör
            tas bort, och jag har blivit ytterligare stärkt i uppfattningen
            att den bör försvinna.
          </note>
          <note>
            Nils-Göran Holmqvist sade i sitt anförande att utvecklingen inte
            står still. Jag förstår att han mest åsyftade teknikutvecklingen
            när det gäller framtagande av förnyelsebar och ny energi. Men
            utvecklingen står ju inte heller still när det gäller kärntekniken.
            Det oroar mig att Sverige faktiskt avhänder sig en möjlighet att
            delta i denna utveckling.
          </note>
          <note>
            Jag är medveten om möjligheten till forskningsverksamhet, energitekniskt
            utvecklingsarbete, samarbete över gränser, osv., och den finns
            t.o.m. när det gäller fusionsforskning som det skrivs om i betänkandet.
            Men en sådan lag lägger ändå en hämsko på forskare. Man vill inte
            gärna delta i ett sådant arbete som man sedan inte kan fullfölja
            genom att uppföra just en kärnreaktor. Det pågår en ganska kraftig
            utveckling internationellt när det gäller möjligheterna att uppföra
            kärnreaktorer som dels inte kan råka ut för någon härdsmälta,
            dels på ett helt annat sätt tar vara på bränslet. Och lagringstiden
            innan avfallet blir ofarligt kommer att bli oerhört mycket kortare
            än när det gäller dagens avfall.
          </note>
          <note>
            Det här är den ena delen när det gäller kärntekniklagen. Den
            har ett par andra komplikationer. Jag har nämnt den internationella
            delen något. Vi borde delta i en utveckling där vi så småningom
            också kunde visa på att vi kan hjälpa till att reda ut problemen
            kring de reaktorer som finns i vår närmaste omgivning. När det
            gällde Tjernobyl fick vi verkligen veta om att den exploderade
            rent fysiskt på oss själva. Så är det väl också med de andra kärnreaktorerna
            om de skulle explodera. Då får vi alltså den radioaktiviteten
            direkt på oss.
          </note>
          <note>
            Det finns ytterligare en sida av detta, nämligen vad som ska
            ersätta kärnkraften. Det har tagits upp här av Lennart Beijer
            och övriga. Den energi som vi kan få genom t.ex. vind, småskalig
            vattenkraft och biomassa kan inte ersätta en storskalig avveckling
            av kärnenergin. Då har vi, såvitt jag kan förstå, gasen kvar.
            Är vi då villiga och intresserade av att bygga fast oss i ett
            nytt storskaligt system som medför utsläpp av t.ex. koldioxid,
            visserligen på en lägre nivå, men det är ofrånkomligt att fossilgasen
            ger utsläpp?
          </note>
          <note>
            Jag är inte intresserad av att delta i detta. Jag är intresserad
            av att se att vi kan utveckla en säker energikälla som kan ge
            oss energi framöver och som kan hjälpa också vår omvärld. Vi kan
            inte bara ensidigt och kortsiktigt snegla på den egna situationen
            i Sverige. Vi har också ett ansvar tekniskt, ekonomiskt och mänskligt
            för vår närmaste omgivning.
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 29 mars.)
          </note>
          <note>
            4 § Mänskliga rättigheter m.m. - länder, områden och enskilda
            folk
          </note>
          <note>
            Föredrogs utrikesutskottets betänkande 1999/2000:UU11
          </note>
          <note>
            Mänskliga rättigheter m.m. - länder, områden och enskilda folk.
          </note>
          <note type="speaker">
            Anf. 44 LISELOTTE WÅGÖ (m):
          </note>
          <note>
            Fru talman! Vi ska i dag behandla utrikesutskottets betänkande
            11 som rör mänskliga rättigheter. Jag kommer i mitt anförande
            att beröra några av de reservationer och särskilda yttranden som
            vi har fogat till betänkandet.
          </note>
          <note>
            Jag vill börja med att ta upp Vitryssland. Det har alldeles nyligen
            bildats en parlamentarikerförening för Vitryssland här i riksdagen,
            vilket är mycket glädjande. Vi ska ha ett årsmöte den 5 april.
            Det är ett väldigt bra initiativ.
          </note>
          <note>
            Dessutom har Socialdemokraterna nyligen haft en kampanj i form
            av det dokument som jag här håller i handen - en utmärkt kampanj
            för att i Sverige medvetandegöra vad det är som händer i Vitryssland.
          </note>
          <note>
            Men allra väsentligast när det gäller Vitryssland är kanske Sveriges
            närvaro där.
          </note>
          <note>
            Vi moderater har sedan 1986 krävt att Sverige inrättar en ambassad
            i Kiev. I fem år har vi krävt detta och vi gör det också i år.
            Men vi kan bara konstatera att utskottsmajoriteten inte heller
            den här gången är beredd att helhjärtat stödja detta vårt yrkande.
            Vi beklagar det mycket djupt, för det är just nu i detta ögonblick
            som det behövs en ambassad i Kiev som ett stöd för den demokratiska
            process i landet som faktiskt finns. Den skulle också, tillsammans
            med en rad andra åtgärder, på sikt kunna medverka till ett fritt,
            självständigt och autonomt Vitryssland.
          </note>
          <note>
            En etablering skulle dessutom uppfattas som ett stöd till de
            demokratiska krafterna i landet och också som ett erkännande av
            de demokrater som varje dag de facto riskerar att fängslas och
            försvinna i detta land som är styrt av en despot.
          </note>
          <note>
            Enskilda organisationer skulle också kunna verka på ett säkrare
            sätt om en ambassad etablerades. Dessutom skulle ett sådant initiativ
            också kunna inspirera andra länder, inte minst de nordiska, att
            också öppna ambassader i Minsk.
          </note>
          <note>
            Det går alltså inte att vänta, fru talman, tills vi lägger ned
            en annan ambassad för att få utrymme för att etablera en ambassad
            i Minsk. Det är än så länge riksdagen som lägger fast svensk utrikespolitik,
            inte
          </note>
          <note>
            Finansdepartementet.
          </note>
          <note>
            Fru talman! Jag vill gärna nämna något om Ryssland och då kanske
            framför allt om Tjetjenien. Ryssland är ju Europas största land
            både till ytan och befolkningsmässigt. Ryssland har också den
            i särklass starkaste militärmakten, med strategiska och taktiska
            kärnvapen. Även om landet befinner sig i ett svaghetstillstånd
            är, och förblir, Ryssland en europeisk stormakt. Landet har en
            särskild betydelse i Östersjöområdet och gränsar också till våra
            grannar på andra sidan Östersjön.
          </note>
          <note>
            Efter Boris Jeltsin går Ryssland nu in i ett nytt skede, mer
            säkerhetsorienterat och nationellt - om man får tolka det hela
            så. Man är också mer mån om att visa kraft och beslutsförmåga.
            I de ryska gränsområdena och i det s.k. nära utlandet finns det
            spänningar och krafter som kan utlösa händelsekedjor som vi i
            dag inte vet mycket om. Det är en instabil europeisk situation
            som vi måste ta på allvar.
          </note>
          <note>
            Det är väl framför allt mot denna bakgrund som vi oroar oss för
            utvecklingen i Tjetjenien. Kriget förs med stor brutalitet, lindrigt
            uttryckt. Civilbefolkningen drabbas hårt. Det helt legitima syftet
            att bekämpa terrorism får inte användas som täckmantel för att
            bedriva en regelrätt straffexpedition mot ett helt folk.
          </note>
          <note>
            Det är hela Europas angelägenhet hur Ryssland för kriget i Tjetjenien.
            Ryssland kan inte med hänvisning till "inre angelägenheter" undandra
            sig omvärldens erbjudande om hjälpsändningar till den nödlidande
            befolkningen och om beredskap att medla eller åsidosätta nödvändigheten
            av återhållsamhet och vettiga proportioner i sina åtgärder. Terrorism
            ska bekämpas med precisa metoder som drabbar just terrorister
            -
          </note>
          <note>
            inte med urskillningslöst våld mot civilbefolkningen.
          </note>
          <note>
            I betänkandet har vi ett särskilt yttrande när det gäller flygförbudszoner
            i Irak. Jag vill lite grann beskriva bakgrunden till det särskilda
            yttrandet.
          </note>
          <note>
            Sedan Iraks angrepp på Kuwait i augusti 1990 och det därpå, 1991,
            följande Gulfkriget står Irak i stor utsträckning under det internationella
            samfundets förmyndarskap. Det har sin grund i det eldupphöravtal
            som ingicks med Irak efter kriget då Irak förband sig att deklarera
            och förstöra alla arsenaler av massförstörelsevapen samt i ytterligare
            ett trettiotal resolutioner i FN:s säkerhetsråd.
          </note>
          <note>
            Den i sammanhanget viktigaste resolutionen är resolution 687
            som stadgar om bl.a. mycket strikta ekonomiska sanktioner och
            vapenembargo till dess att kraven uppfylls på ett sätt som säkerhetsrådet
            bedömer som tillfredsställande. För första gången i sin historia
            åtog sig FN att genomföra en avrustning av massförstörelsevapen
            i ett land mot regimens vilja.
          </note>
          <note>
            Detta är den ena delen av problematiken.
          </note>
          <note>
            Efter kurdernas massflykt strax efter kriget antog säkerhetsrådet
            vidare resolution 688 som ledde till att
          </note>
          <note>
            USA, Storbritannien och Frankrike upprättade en skyddszon för
            kurderna norr om den 36:e breddgraden. Det innebär att Irak måste
            upphöra med all militär aktivitet och att flygförbud införts.
          </note>
          <note>
            På liknande sätt infördes senare en något mindre restriktiv skyddszon
            och den inriktades framför allt på att skydda shiamuslimer som
            bebodde södra Irak, varför regimens reella suveränitet i praktiken
            inskränks till de centrala delarna av landet. I dessa zoner leder
            irakisk radaraktivitet till återkommande attacker utförda av amerikanska
            och brittiska plan.
          </note>
          <note>
            Flygförbudszonerna kom till för att skydda civilbefolkningen
            från kränkningar av mänskliga rättigheter från den irakiska regimens
            sida samt för att hindra militär aktivitet i norra respektive
            södra Irak.
          </note>
          <note>
            Den norra zonen är ett skydd och en förutsättning för den kurdiska
            befolkningens skydd.
          </note>
          <note>
            Vi moderater anser att även om zonerna saknar en entydig folkrättslig
            grund i form av säkerhetsresolutioner har världssamfundet accepterat
            zonerna och att ett folkrättsligt stöd et contrario därför kan
            anses föreligga.
          </note>
          <note>
            Det som utskottsmajoriteten i detta betänkande uttrycker kan
            tolkas som att zonerna ska upphöra att existera. Detta är i så
            fall ett exceptionellt och mycket anmärkningsvärt ställningstagande
            i svensk utrikespolitik. Jag skulle vara tacksam om jag fick förklarat
            vad utskottsmajoriteten egentligen menar med skrivningen. Det
            är detta som har föranlett oss att skriva vårt särskilda yttrande.
          </note>
          <note>
            Vi har också i betänkandet ett särskilt yttrande om
          </note>
          <note>
            Etiopien och Eritrea och det kan inte vara mer aktuellt än just
            i dag. Det pågår ju ett regelrätt krig mellan
          </note>
          <note>
            Etiopien och Eritrea. Det talas om att ca 500 000
          </note>
          <note>
            människor, alltså en halv miljon människor, har dödats i den
            här konflikten. Vi moderater föreslår att vi, eftersom det är
            fråga om krigförande länder, ska suspendera biståndet till båda
            länderna under den tid kriget pågår och i stället kanalisera det
            biståndet via enskilda organisationer.
          </note>
          <note>
            Detta har sin verkliga grund i dag med tanke på att man nu står
            inför en stor svältkatastrof i bl.a. Etiopien där man återigen
            går ut och vädjar till västvärlden om hjälp för att just undvika
            en svältkatastrof.
          </note>
          <note>
            Det är viktigt att det humanitära biståndet kanaliseras via enskilda
            organisationer så att det verkligen kommer dit det ska och att
            man använder de pengar som i dag går direkt till regimen, visserligen
            riktade till särskilda projekt. Det är en viktig markering från
            svensk sida att vi inte accepterar den här konflikten och att
            det heller inte ska utgå några biståndspengar till krigförande
            länder.
          </note>
          <note>
            Det är bråttom med det humanitära stödet. Jag lyssnade just på
            nyheterna i morse och fick klart för mig att det redan har offrats
            ganska många människor i denna svältkatastrof. Det här är oerhört
            aktuellt, och här måste vi handla snabbt.
          </note>
          <note>
            Ett annat särskilt yttrande som vi har i utskottsbetänkandet
            rör Taiwan. Det är närmast en tolkningsfråga. Under mom. 33 påpekar
            vi att man från utskottsmajoriteten sida har en formulering som
            vi tycker är felaktig. Jag vill bara nämna detta för kammarens
            ledamöter. Vi skriver: "Utskottets formulering 'Utskottet tar
            generellt avstånd från militära hot som påtryckningsmedel' är
            inte korrekt. FN-stadgan
          </note>
          <note>
            (art. 51) ger uttryckligen rätt till individuellt och kollektivt
            självförsvar, vilket kan innebära våldsanvändning. Sveriges regering
            (utrikesdeklarationen den 10 februari 1999) formulerar saken så
            här: 'Det är säkerhetsrådet som har till uppgift att besluta om
            militär våldsanvändning, förutom i fall av självförsvar eller
            i extrema nödsituationer'."
          </note>
          <note>
            Det här har vi velat ha som en anteckning med anledning av de
            hot som har framförts innan valet i
          </note>
          <note>
            Taiwan. Vi tycker inte heller att utskottsmajoriteten med tillräcklig
            tydlighet har utpekat aggressorn i konflikten mellan Kina fastlandet
            och Taiwan.
          </note>
          <note>
            Jag kan inte avstå från att nämna något om
          </note>
          <note>
            Kongo. Det har sin bakgrund i att jag besökte Kongo-
          </note>
          <note>
            Brazzaville och Kongo-Kinshasa för inte så länge sedan. Kongo-Brazzaville
            behandlas i utskottsbetänkandet, däremot inte Kongo-Kinshasa.
            Jag ska av det skälet nämna något om Kongo-Brazzaville.
          </note>
          <note>
            Kriget har varit ett sällsynt grymt krig. Det är svårt att överblicka
            det även om man har varit på plats. Det talas om att över 600
            000 människor är eller har varit på flykt. Fortfarande är 200
            000 människor försvunna. Den fråga som infinner sig: Finns de
            här människorna fortfarande ute i skogarna? Ja, kanske en del
            av dem. Fortfarande finns en ström av flyktingar varje vecka,
            ett par tusen kommer varje vecka. Men fortfarande saknas väldigt
            många människor.
          </note>
          <note>
            Vi hoppas att de är i livet, inte döda. Då kanske vi står inför
            en situation att det i tysthet har begåtts ett folkmord i Kongo.
            Att kriget har varit sällsynt grymt fick vi vittnesmål om när
            vi var där nere och besökte landet. Vi fick beskrivet för oss
            grymheter som man inte trodde var möjliga, inte ens i krig.
          </note>
          <note>
            När flyktingarna skulle återvända upprättades det någonting som
            man kallade en humanitär korridor där flyktingarna skulle kunna
            återvända trygga. Där skedde förfärliga övergrepp. Det var inte
            bara det att flyktingarna förnedrades, att de inte fick behålla
            någonting av de få ägodelar de hade, utan det var systematiska
            våldtäkter. En person som jag träffade uttryckte det så här: Vi
            kunde väl stå ut med de umbäranden som vi utsattes för under flera
            dagars marsch, att man plockade av oss allt vi hade, att man förnedrade
            oss på olika sätt och att vägarna var kantade med lik, att vi
            inte fick ta hand om de barn som satt på likhögarna. Men det värsta
            var flickornas skrik på nätterna när de våldtogs.
          </note>
          <note>
            Det har alltså varit ett sällsynt grymt krig. Hela samhällsstrukturen
            är i sönderfall. Kongo-Brazzaville behöver otroligt mycket hjälp
            för att bygga upp landet igen. Det gäller allt ifrån att få strukturer
            som fungerar, att bygga upp en demokrati, att få en fungerande
            statsapparat till att få ett utbildningssystem värt namnet, att
            se till att människor får arbete. Det rör sig om mycket. Jag tror
            att demokratistöd är av utomordentligt stor vikt. Jag tror att
            det är viktigt att vi redan nu från Sveriges sida försöker undersöka
            möjligheterna att sakteliga bygga upp landet igen. Det är påtagligt
            vilket starkt civilt samhälle som växer fram i sådana här länder
            där inget annat fungerar. Det civila samhället tar över sådant
            som normalt sätt skulle skötas av en fungerande statsapparat.
          </note>
          <note>
            Det är också imponerande att se vilken viktig roll kyrkorna har
            i dessa länder. Våra svenska missionärer har funnits både i Kongo-Brazzaville
            och i Kinshasa sedan slutet av 1800-talet. Det är påtagligt vilket
            stort missionärerna har tagit både under kriget och tidigare.
          </note>
          <note>
            Man kan säga att kyrkorna, församlingarna fungerar faktiskt som
            små samhällen i dag och tar hand om väldigt mycket av det viktiga
            funktionerna. Det är ett imponerande arbete.
          </note>
          <note>
            Det går också att identifiera demokraterna i dessa länder. Och
            det ska man också göra i ett uppbyggnadsskede och samarbeta och
            stärka dem. Det görs på olika från Sveriges sida med ett utbyte
            osv. Det har varit väldigt värdefullt att ha varit på plats och
            kunnat knyta kontakter. Samtliga partier var med på resan, och
            jag tror att vi med gemensamma krafter kommer att kunna åstadkomma
            någonting som kommer till godo för både Kongo-Brazzaville och
            Kongo-
          </note>
          <note>
            Kinshasa.
          </note>
          <note>
            Några ord, fru talman, om Västsahara. Västsahara har ju hitintills
            väntat på en demokratisk lösning. Det som bestämdes tidigare,
            att man ska genomföra en folkomröstning, verkar nu komma på skam.
            Det förefaller inte enligt de informationer jag har som att folkomröstningen
            skulle kunna ske under 2000. Det här har väckt stor irritation
            och besvikelse i Västsahara. Det finns indikationer som tyder
            på att vi kanske har en konflikt på gång i Västsahara. Jag tror
            att det är viktigt att vi så långt det är möjligt försöker att
            förhindra att detta sker. Vi har redan ett trettiotal konflikter
            i världen, och det 30 för många. Det är viktigt att vi inom ramen
            för FN försöker att åstadkomma att denna folkomröstning kommer
            att ske så att vi får en demokratisk lösning på den konflikt som
            varat så länge nere i Västsahara.
          </note>
          <note>
            Jag vill också nämna något om själva utskottsbetänkandet, fru
            talman. Det här är, som jag sade inledningsvis, ett motionsbetänkande
            där man tar upp ett antal länder som varit föremål för motionsyrkanden.
          </note>
          <note>
            Det ger ingen helhetsbild över MR-läget i världen.
          </note>
          <note>
            Jag tycker att det vore lämpligt pröva möjligheten att lösa det
            här. Man kan göra det på olika sätt. Man kanske skulle kunna få
            en offentlig skrivelse från regeringen om våra 20 största samarbetsländer,
            komplettera med kandidatländerna, de som nu står i tur att ingå
            i EU, och till det foga motionsyrkandena, så att vi får en bättre
            och heltäckande bild av MR-
          </note>
          <note>
            läget i landet.
          </note>
          <note>
            Jag hoppas att vi ska kunna resonera oss fram till något sådant
            till nästa gång. Det här ger inte hela sanningen, utan det är
            mycket som skulle kunna behandlas i ett betänkande av det här
            slaget. För att inte vi skulle ta oss vatten över huvudet kanske
            begränsningen till just samarbetsländerna och kandidatländerna
            vore ett bra sätt att komma fram. Vi har en hygglig grund i den
            årsrapport som UD har kommit med alldeles nyligen och där man
            beskriver, visserligen som en katalogaria, hur situationen ser
            ut när det gäller mänskliga rättigheter och demokratiseringsutvecklingen
            i våra samarbetsländer. Mycket av det arbetet är redan gjort.
            Man skulle då kunna använda sig av det materialet för att få en
            officiell skrivelse som utskottet sedan kunde hantera på det sätt
            som jag har beskrivit.
          </note>
          <note>
            Slutligen vill jag yrka bifall till vår reservation nr
          </note>
          <note>
            3 under mom. 35. Det handlar om skattebefrielse för
          </note>
          <note>
            Taiwans representationskontor. Här kryper utskottet som vanligt
            bakom Wienkonventionen. Det är inte relevant i år, och det var
            inte relevant förra året. Dessa frågor kan mycket väl hanteras
            och beslutas av
          </note>
          <note>
            Sveriges riksdag, om bara viljan finns. Men den fanns tydligen
            inte den här gången heller.
          </note>
          <note type="speaker">
            Anf. 45 ANDRE VICE TALMANNEN:
          </note>
          <note>
            Jag vill påminna om det önskvärda i att någorlunda hålla anmälda
            talartider.
          </note>
          <note type="speaker">
            Anf. 46 HOLGER GUSTAFSSON (kd):
          </note>
          <note>
            Fru talman! I dag debatterar vi mänskliga rättigheter i vårt
            lands mäktigaste politiska institution,
          </note>
          <note>
            Sveriges riksdag. Vi önskar att alla folk skulle kunna göra det
            under samma demokratiska förutsättningar som vi har här.
          </note>
          <note>
            Mänskliga rättigheter bärs i dag upp av flera institutioner inom
            världssamfundet, FN:s kommission för mänskliga rättigheter, Europarådet
            för mänskliga rättigheter, OSSE och EU:s institutioner som vill
            garantera mänskliga rättigheter så långt unionens mandat räcker.
            Det är nödvändigt att många stora och små organisationer ägnar
            all sin tid i kampen för mänskliga rättigheter. Ändå tycks kränkningarna
            öka runtom i världen.
          </note>
          <note>
            Att tillförsäkra varandra mänskliga rättigheter i såväl kriser
            som ett tufft vardagsliv handlar ytterst om respekten för människors
            lika värde, dvs. att aldrig någonsin kränka människovärdet. En
            sådan etik måste planteras tidigt i varje individs liv och sedan
            utvecklas och fördjupas under hela livet. Först då kan vi lita
            på beteenden och relationer oavsett yttre kriser, men här har
            vi en lång väg att gå.
          </note>
          <note>
            Som kristdemokrat känns det oerhört angeläget att markera vikten
            av att aldrig kränka människovärdet.
          </note>
          <note>
            Alla människor ska omfattas av likvärdiga rättigheter, oavsett
            nationalitet, hudfärg, kön, ålder och sexuell läggning.
          </note>
          <note>
            Fru talman! Värderingar som finns nedskrivna i bl.a. FN:s olika
            deklarationer om de mänskliga rättigheterna, och andra folkrättsliga
            traktat måste utgöra ett rättesnöre för oss alla. Här får vi får
            inte tveka att framföra kritik vare sig mot vår egen eller andra
            nationers regeringar.
          </note>
          <note>
            Jag har tidigare kritiserat att den svenska regeringen ännu inte
            har tagit fram en handlingsplan för mänskliga rättigheter, trots
            att alla FN:s medlemsländer har uppmanats därtill vid FN-konferensen
            i Wien
          </note>
          <note>
            1993. Det är ett tecken på nonchalans.
          </note>
          <note>
            Att våga diskutera också det egna samhället samtidigt som man
            gör en ansats att sätta människovärdet i fokus i hela utrikespolitiken,
            skulle ge en hög trovärdighet.
          </note>
          <note>
            Fru talman! Vid ett studium av Human Rights
          </note>
          <note>
            Watch's årsrapport 1999 kan vi konstatera en intensifiering av
            försvarandet av de mänskliga rättigheterna.
          </note>
          <note>
            Principen om statssuveränitet måste, i vissa fall, ge vika därför
            att staterna brister i förmågan att skydda sina medborgare. Stater
            har ett ansvar att skydda människors rättigheter. När de inte
            lyckats med det -
          </note>
          <note>
            eller t.o.m. systematiskt bryter mot mänskliga rättigheter -
            ja, då måste omvärlden reagera och skydda enskilda människors
            rättigheter.
          </note>
          <note>
            Som kristdemokrat är det naturligt att man hävdar att det finns
            universella rättigheter mot bakgrund av vår syn på alla människors
            lika värde och att vi alla gemensamt tillhör ett släkte.
          </note>
          <note>
            Däremot kan det finnas olika kulturella synsätt på
          </note>
          <note>
            MR-frågor, och det är inte så konstigt. Olika samhällsutvecklingar
            i världen ligger bakom det.
          </note>
          <note>
            Det måste alltid föras en ödmjuk debatt om vad universella mänskliga
            rättigheter ska stå för. Ödmjukheten bör speglas i en kritisk
            dialog, men inte i undfallenhet med kompromisser som drabbar enskilda
            människor.
          </note>
          <note>
            Det finns ett flertal rapporter som hävdar att världens olika
            religioner och kulturer har en minsta gemensamma nämnare som kan
            betecknas som gemensamma mänskliga rättigheter. De som mest högljutt
            hävdar olika kulturella rättigheter är ledare i diktaturer som
            vill bevara sin maktposition.
          </note>
          <note>
            Fru talman! Utrikesutskottets betänkande behandlar flera stater
            som har stora problem att leva upp till en rimlig nivå av mänskliga
            rättigheter. Här behandlas Rysslands inhumana attacker i Tjetjenien
            som drabbat alltför många civila; barn, kvinnor och obeväpnade
            män. Vi behandlar också den tilltagande antisemitism som får ryska
            judar att lämna landet.
          </note>
          <note>
            Kristdemokraterna anser att Sverige nu måste ta ett samlat grepp
            och se över den situation som de asylsökande befinner sig i. En
            bedömning bör göras beträffande judarnas situation i Ryssland
            innan avvisning sker.
          </note>
          <note>
            Utskottet menar att antisemitiska stämningar har viss utbredning
            i Ryssland och även i andra f.d. sovjetrepubliker. Det finns exempel
            på hur rättsvårdande organ i Ryssland eftersatt sin plikt att
            ingripa mot diskriminering, vilket ofta kan förklaras med att
            rättssystemet alltjämt överlag är svagt utvecklat. En huvudambition
            vid Sveriges samarbete med bl.a. Ryssland är att stärka uppbyggnaden
            av rättsväsendet och de demokratiska institutionerna så att de
            uppfyller de krav som kan ställas av Europarådet och OSSE, och
            detta är ett mycket viktigt arbete.
          </note>
          <note>
            Fru talman! Här är det viktigt att den svenska regeringen inte
            faller för något slags realpolitik därför att Ryssland är stort
            och en nära granne. I stället är det en historiskt sett lämpligt
            tid att vara tydlig mot
          </note>
          <note>
            Ryssland. Nu är den tid då landet och myndigheterna söker en
            ny identitet också på MR-området, och därför är man känslig.
          </note>
          <note>
            Såväl Ryssland som de öststater som genom EU:s utvidgning öppnar
            mot väst måste ges både etisk och praktisk hjälp att bemästra
            den mycket krävande övergången från ett totalitärt samhälle till
            en modern demokrati.
          </note>
          <note>
            Det civila förtrycket från maffia och korrumperade myndigheter
            är hårt genom den ekonomiska brottsligheten. Smugglingen av narkotika
            och vapen är omfattande, liksom sexhandeln med kvinnor och barn,
            en handel som i hög grad kränker mänskliga rättigheter. Även den
            illegala invandringen utgör ett stort problem, där flyktingströmmar
            sker via de nya länderna.
          </note>
          <note>
            Tillräcklig uppmärksamhet har inte getts åt de svåra problem
            som kan uppstå inom ett utvidgat EU
          </note>
          <note>
            eller vid de nya gränserna. Som blivande ordförandeland i EU:s
            ministerråd 2001 bör Sverige redan nu förbereda sig på att ge
            en lösning på dessa frågor.
          </note>
          <note>
            Sverige har då ett stort ansvar, men vi har också en unik kompetens
            att erbjuda de nya kandidatländerna på detta område. Nordisk och
            svensk rättstradition bör ha ett så gott renommé att vi kan erbjuda
            en massiv utbildning och en uppbyggnad av lämpliga institutioner
            i samverkan med de nya EU-länderna.
          </note>
          <note>
            Herr talman! Betänkandet tar också upp problemen på västra Balkan,
            och Kristdemokraterna tar upp den kritiska situationen i Kosovo.
          </note>
          <note>
            Motionärerna framhåller vikten av att albaner, serber och andra
            etniska grupper kan leva sida vid sida i framtiden. Sverige och
            det internationella samfundet måste verka för att återupprätta
            ett multietniskt
          </note>
          <note>
            Kosovo. Kosovo behöver även omvärldens stöd för att bygga upp
            ett demokratiskt system. Vidare är det en förutsättning för att
            skapa en varaktig fred att de ansvariga för folkmord och kränkningar
            straffas.
          </note>
          <note>
            Sveriges regering måste kraftfullt verka för att misstänkta krigsförbrytare
            ställs inför rätta och politiska fångar släpps fria.
          </note>
          <note>
            Vi kan i rapporteringen från rättegångarna i Haag läsa om de
            vidriga brott mot människorna som begicks under den etniska rensningen
            i f.d. Jugoslavien.
          </note>
          <note>
            Det handlar om våldtäkt, sexuellt slaveri, påtvingad prostitution,
            påtvingad graviditet, påtvingad sterilisering och sexuellt våld
            i arrangerade våldtäktsläger. I
          </note>
          <note>
            många fall har det gällt barn. Etiken och mänskliga rättigheter
            hade där absolut inget utrymme.
          </note>
          <note>
            En förutsättning för försoning och stabilitet i Kosovo är att
            de individer som gjort sig skyldiga till krigsförbrytelser och
            brott mot de mänskliga rättigheterna ställs inför rätta och döms.
            Annars blir det svårt att bygga upp freden igen.
          </note>
          <note>
            Herr talman! Utskottet har också behandlat situationen i Kina
            och relationen till Taiwan som nu är särskilt aktuell med anledning
            av presidentvalet. Kina är uppenbarligen en stormakt som har politiska
            problem på alla fronter. De mest grundläggande kraven på mänskliga
            rättigheter uppnår man inte. Det existerar ingen demonstrationsfrihet
            för studenter på Himmelska fridens torg, ej heller mötesfrihet
            för rörelsen falungong. Det inhumana dödsstraffet tillämpas aktivt
            mot Kinas medborgare.
          </note>
          <note>
            Att det totalitära systemet är politiskt mycket svagt framgår
            med all tydlighet då man inte tål att demokratin växer sig stark
            i regionen Taiwan. Om det fanns något intresse för en folklig
            demokrati och förbättrade mänskliga rättigheter hos Kinas ledare,
            skulle man kunna tillåta att demokratin växer i
          </note>
          <note>
            Taiwan som ett alternativ att lära av. Men i stället skramlar
            man med vapen inför presidentvalet i
          </note>
          <note>
            Taiwan för att folket ska välja en regering som inte utmanar
            Kinas system.
          </note>
          <note>
            Det är en strimma av hopp för omvärlden att
          </note>
          <note>
            Taiwans medborgare inte låter sig kuvas av Fastlandskina, utan
            att man i demokratisk ordning valde den president som uppenbarligen
            står folket närmast.
          </note>
          <note>
            Kina skulle vinna omvärldens förtroende om regimen vågade ta
            tydliga steg i riktning mot demokrati och mänskliga rättigheter.
          </note>
          <note>
            Kristdemokraterna anser att vår regering har varit alldeles för
            tyst i kritiken av Kinas hotelser mot
          </note>
          <note>
            Taiwan inför presidentvalet.
          </note>
          <note>
            Herr talman! Avslutningsvis yrkar jag bifall till reservationen
            nr 2, men vi står naturligtvis också bakom våra övriga reservationer.
          </note>
          <note type="speaker">
            Anf. 47 ELVER JONSSON (fp):
          </note>
          <note>
            Herr talman! Den allmänna förklaringen om de mänskliga rättigheterna
            från 1948 var ju tänkt att inleda en ny era i arbetet för mänskliga
            rättigheter och den mänskliga värdigheten. I dag, över 50 år senare,
            tvingas vi erkänna att det målet ligger långt borta. Den tragiska
            sanningen är att en stor del av världens befolkning lever under
            hårt förtryck och berövas många av sina grundläggande rättigheter.
          </note>
          <note>
            Alltför många länder bryter regelbundet mot de mest grundläggande
            mänskliga rättigheterna.
          </note>
          <note>
            Fortfarande är dödsstraffet tillämpligt som bestraffningsform.
            Dödsstraffet är en omänsklig medeltida bestraffning som inte hör
            hemma i ett modernt samhälle. Enligt Amnesty är det Kina som genomför
            flest avrättningar. Därefter kommer Demokratiska republiken Kongo,
            USA och Iran. Under 1998 dömdes nära 4 000 personer till döden.
            Det skedde i 78
          </note>
          <note>
            länder. 1 625 fångar avrättades i 37 av länderna. För närvarande
            väntar tusentals fångar på avrättning världen över.
          </note>
          <note>
            Antalet länder som fortfarande utdömer dödsstraff har minskat
            de senaste tio åren, men det finns kvar i cirka vartannat lands
            lagstiftning. Ändå har man inte kunnat bevisa att dödsstraff har
            avskräckande effekter. Det tillämpas också ofta orättvist och
            godtyckligt.
          </note>
          <note>
            I många fall föregås det av en bristande eller felaktig rättegång.
          </note>
          <note>
            EU har länge arbetat för dödsstraffets avskaffande. Från liberalt
            håll tycker vi att det är en stor framgång att alla central- och
            östeuropeiska kandidatländer nu har avskaffat dödsstraffet. Vår
            representant
          </note>
          <note>
            Hadar Cars var med och kämpade för det. Turkiet måste uppmanas
            att göra detsamma. EU bör intensifiera sina internationella insatser
            för att uppnå ett världsomspännande moratorium för avrättningar.
          </note>
          <note>
            Herr talman! Att se på eller tiga inför kränkningar av mänskliga
            rättigheter, oavsett i vilken omfattning de sker eller var i världen
            de sker, är att ge sitt samtycke. Kränkningar av mänskliga rättigheter
            måste alltid påtalas, kritiseras och åtgärdas, oavsett var de
            äger rum.
          </note>
          <note>
            Sverige har ett mycket viktigt ansvar på det här området. Vi
            bör intensifiera arbetet med att försvara och även förbättra skyddet
            för mänskliga rättigheter.
          </note>
          <note>
            Detta bör göras genom internationella organisationer där Sveriges
            bereds möjlighet att verka, t.ex. i FN,
          </note>
          <note>
            EU, Nordiska rådet och Världsbanken.
          </note>
          <note>
            Särskilt EU har, genom den gemensamma utrikespolitiken, en möjlighet
            att utveckla ett kraftfullt instrument för värn av de mänskliga
            rättigheterna världen över. Redan i dag har EU en i många avseenden
            bra politik på det här området. Men den kan ändå anses vara för
            osammanhängande. Det finns ett behov av en mer samordnad och konsekvent
            politik. Folkpartiet har lyft fram det här problemet i Europaparlamentet.
            Min partikollega, EU-parlamentarikern Cecilia Malmström, har i
            ett betänkande nyss föreslagit att mänskliga rättigheter på ett
            naturligt sätt ska integreras i EU:s verksamhet, i bistånd, handel,
            politiskt samarbete och kulturella kontakter. Det behövs en konsekvent
            politik som är trovärdig och förutsägbar.
          </note>
          <note>
            EU:s institutioner måste tala med en röst och ge samma signaler
            till länder som kränker dessa rättigheter.
          </note>
          <note>
            Malmströms betänkande har bemötts positivt av
          </note>
          <note>
            EU-parlamentet. I förra veckan godkändes betänkandet. Regeringen
            här i Sverige bör ta till sig de förslag som presenteras i rapporten
            och med kraft driva dem i ministerrådet.
          </note>
          <note>
            Individens fri- och rättigheter får aldrig, på grund av ett eventuellt
            samhällsexperiment eller en s.k. -
          </note>
          <note>
            ism, såsom nazism, kommunism, nationalism eller socialism, kränkas
            eller ges underordnad eller sekundär betydelse. Vi har sett otaliga
            exempel i historien på hur t.ex. kommunismen och nazismen åsidosatt
            mänskliga fri- och rättigheter och hur man i ideologins namn gjort
            sig skyldig till grava kränkningar av mänskliga rättigheter.
          </note>
          <note>
            Runtom i världen, t.ex. i Indonesien, Burma, Kina och Kuba, strävar
            människor efter att komma i åtnjutande av de mest elementära fri-
            och rättigheterna i form av yttrande-, mötes- och åsiktsfrihet
            i avsikt att påverka och medverka till sitt lands utveckling och
            en uppbyggnad av det civila samhället. Påståenden från makthavarna
            om att dessa invånare ännu inte skulle vara mogna att åtnjuta
            dessa rättigheter måste avvisas. Detta används ofta som en legitimering
            just för att förneka invånarna dessa fri- och rättigheter.
          </note>
          <note>
            Herr talman! Jag ska ta upp tre konkreta exempel från tre olika
            kontinenter i världen där MR-
          </note>
          <note>
            förhållandena är allvarliga. Vi vill rikta särskild uppmärksamhet
            på dessa. Jag nämnde nyss Kina och
          </note>
          <note>
            Kuba som exempel där bristen på respekt för mänskliga rättigheter
            i det närmaste är total. Jag vill även ta upp ett exempel från
            den afrikanska kontinenten, nämligen de båda Kongostaterna Brazzaville
            och
          </note>
          <note>
            Kinshasa. Jag besökte dem själv tillsammans med sju parlamentariker
            från Sveriges riksdag.
          </note>
          <note>
            Jubileumsåret 1999, då Folkrepubliken Kina fyllde 50, visade
            på en för de flesta oväntat stark oro från de styrande inför varje
            yttring av avvikande uppfattningar. Demokratiförespråkare bevakades
            minutiöst, de arresterades och dömdes till hårda fängelsestraff.
          </note>
          <note>
            Den här utvecklingen accelererade inför tioårsdagen av massakern
            på Himmelska fridens torg den 4 juni
          </note>
          <note>
            1989. Den andliga rörelsen falungong utsattes för ett massivt
            angrepp av de kinesiska säkerhetsorganen.
          </note>
          <note>
            Internationellt har Kina under 1999 framstått som en aggressiv,
            arrogant och osäker medelstor stormakt.
          </note>
          <note>
            Frågan om Taiwans förhållande till fastlandet har varit särskilt
            infekterad. När Taiwans president Lee
          </note>
          <note>
            Teng-hui i en radiointervju i början av juli förra året förklarade
            att förhållandet mellan Kina och Taiwan borde hanteras som förhållandet
            mellan två stater ledde detta snabbt till att man från Peking
            gjorde hotfulla utfall mot Taiwan, ackompanjerade av militära
            maktdemonstrationer. Sedan dess har Kina fortsatt att spänna musklerna
            och de militära angreppshoten mot Taiwan har duggat tätt, senast
            inför presidentvalet i förra veckan.
          </note>
          <note>
            Valet i Taiwan innebär en historisk vändning i det taiwanesiska
            folkets långa väg mot demokrati. Med den liberale Chen Shui-bian
            som president finns nu alla förutsättningar för att demokratin
            kommer att befästas och stärkas ytterligare.
          </note>
          <note>
            Vi och många med oss välkomnar den här vändningen. Samtidigt
            vet vi att hotet från Kinas makthavare finns med hela tiden. Våld
            ska tillgripas om
          </note>
          <note>
            Taiwan avvisar försöken att åstadkomma en återförening genom
            förhandlingar, säger man från Peking.
          </note>
          <note>
            Men det demokratiska Taiwan visar att det inte finns någon motsättning
            mellan människors behov av demokrati och den kulturella omgivning
            i vilken de lever på olika håll i världen.
          </note>
          <note>
            När det gäller en eventuell återförening med det kinesiska fastlandet
            är det medborgarna i Taiwan som själva måste få avgöra om de vill
            bli en del av Folkrepubliken eller om de föredrar fortsatt självständighet.
            Under de senaste årtiondena har demokratin i
          </note>
          <note>
            Taiwan befästs. Fria val har hållits sedan 1996, och det är något
            av ett föredöme för många av Asiens flera diktaturer. Taiwan hör
            nu hemma i den internationella folkgemenskapen, och det hör också
            hemma i
          </note>
          <note>
            FN:s krets. Det är därför angeläget att Sverige inom ramen för
            EU:s gemensamma utrikes- och säkerhetspolitik arbetar för att
            Taiwan ska beredas möjlighet att inträda i FN.
          </note>
          <note>
            Jag har, herr talman, en fråga med anledning av
          </note>
          <note>
            Liselotte Wågös inlägg. Hon hade för mig lite oklara synpunkter
            på majoritetens skrivning beträffande
          </note>
          <note>
            Taiwan utan att för den skull ge svar på den principiella frågan
            om Taiwans utveckling och medlemskap i
          </note>
          <note>
            FN. Det synes moderaterna lämna därhän, och det skulle vara bra
            med ett klarläggande var man står i den frågan.
          </note>
          <note>
            Folkpartiet har länge krävt en ny och mera aktiv kurs i försvaret
            av mänskliga rättigheter i Kuba. Den demokratiska oppositionen
            i Kuba är helt beroende av omvärldens stöd. Dess företrädare söker
            genom kontakter med utlandet legitimitet och skydd gentemot sin
            egen regim. Regeringen bör därför verka för att stärka de demokratiska
            krafterna när tillfälle ges.
          </note>
          <note>
            Folkpartiet uppmanar därför utrikesministern att i detta syfte
            snarast besöka Kuba för att öppet träffa företrädare för såväl
            regimen som för demokratirörelsen.
          </note>
          <note>
            Människorättsförsvarare och politiska aktivister utsätts för
            frihetsberövanden och trakasserier i dagens
          </note>
          <note>
            Kuba. Även om små steg kan skönjas vad gäller vissa mycket begränsade
            ekonomiska reformer finns det inga motsvarande tecken på framsteg
            på det politiska planet eller inom området mänskliga rättigheter.
            Den utfasning av det statliga biståndet till Kuba som den borgerliga
            regeringen påbörjade under åren 1991-
          </note>
          <note>
            1994 borde ha fullföljts av den tillträdande socialdemokratiska
            regeringen. Det ger fel signaler när regeringen ger bilateralt
            bistånd till Kuba och därmed bistånd till en regim som kraftigt
            kränker mänskliga rättigheter. En förutsättning för att bistånd
            till Kuba över huvud taget ska komma i fråga är att sådant bistånd
            förmedlas via enskilda organisationer och då till krafter som
            arbetar för ett demokratiskt
          </note>
          <note>
            Kuba samt för mänskliga rättigheter i landet.
          </note>
          <note>
            Herr talman! Som jag tidigare sade besökte jag tillsammans med
            en rad andra svenska riksdagsmän nyligen de båda Kongorepublikerna
            Brazzaville och
          </note>
          <note>
            Kinshasa. De väpnade konflikterna har medfört enorma lidanden
            för civilbefolkningen i de här länderna. Mördandet fortgår, men
            världssamfundet förhåller sig passivt. Just nu upplever man att
            FN och de tongivande länderna i mångt och mycket har vänt
          </note>
          <note>
            Afrika ryggen. Jag kan i den delen i mycket instämma med den
            interiör som Liselotte Wågö här har beskrivit, för iakttagelserna
            var så tydliga.
          </note>
          <note>
            Den politiska och praktiska situationen i dessa stater är kaotisk.
            I Kongo-Kinshasa har president
          </note>
          <note>
            Kabila sett till att samla all makt i egna händer. Människorättsaktivister,
            oppositionspolitiker och regimkritiska journalister förföljs.
            På de senaste två åren har 300 dödsdomar utfärdats, varav ca 150
            har verkställts. Detta har skett utan dom och rannsakan och utan
            juridiska biträden för de anklagade. Upprepade rapporter om kränkningar
            av de mänskliga rättigheterna har lagts fram, bl.a. om massakrer
            på hundratals civila. Människor har i krigsområdena mördats på
            ett oerhört makabert sätt. Ett tjugotal kvinnor begravdes t.ex.
            levande.
          </note>
          <note>
            I Kongo-Brazzaville var läget under och efter inbördeskriget
            lika förödande. Enligt Amnesty ligger regeringen och de väpnade
            oppositionsstyrkorna bakom en våg av dödande och försvinnanden.
            Konflikten i landet har skördat tusentals offer bland civilbefolkningen
            under 1998 och 1999. Sedan flerpartivalet 1992 har över 10 000
            civila avrättats av regeringsstyrkor och väpnade grupper. Fria
            val gick ej att genomföra i juni 1997. Den förre diktatorn och
            presidenten Denis Sassou-Nguesso återtog med vapenmakt befälet
            i Kongo-Brazzaville. Det kunde ske delvis på grund av ett oskickligt
            agerande av den folkvalde presidenten Lissouba.
          </note>
          <note>
            Bägge Kongostaterna plågas av brist på allt: mat, mediciner,
            skolgång. Förstörda transportleder hindrar såväl civil verksamhet
            som ett normalt näringsliv.
          </note>
          <note>
            Inflationen är flera hundra procent. I det här sammanhanget fick
            dock Sverige, tillsammans Belgien och EU, beröm för att man i
            Kinshasa medverkat till att genomföra valutareformen som är nödvändig
            då en ordnad ekonomi ska byggas upp.
          </note>
          <note>
            Vid vårt möte med president Sassou i Brazzaville fick vi några
            sarkastiska kommentarer: Ni från iländerna bryr er kanske inte
            så mycket om ifall Afrika sjunker i havets djup - vi är ju bara
            några få procent av världsekonomin. Men betänk att den snart en
            miljard stora afrikanska befolkningsgruppen snabbt kan svämma
            över till Europa - det är så nära vid
          </note>
          <note>
            Gibraltar.
          </note>
          <note>
            Det mest besvärande var att oljekällan vid Pointe
          </note>
          <note>
            Noire ger oljeföretaget ELF och franska staten miljardinkomster
            medan Kongo-Brazzavilles andel omvandlats till en statsskuld på
            flera hundra miljarder
          </note>
          <note>
            US-dollar. Ni har ju fått vapen betalade i förskott, förkunnar
            det orättfärdiga argumentet.
          </note>
          <note>
            Herr talman! Sverige, EU och FN måste även här agera.
          </note>
          <note>
            Mänskliga rättigheter har inga gränser och är därför överordnade
            de territoriella gränserna. Detta har inblandningen i Kosovo tydligt
            visat. Kränkningar av mänskliga rättigheter kan och ska heller
            inte längre döljas eller rättfärdigas av att detta är en stats
            inre angelägenheter. När grova kränkningar av mänskliga rättigheter,
            etnisk rensning, förföljelse och massmord äger rum med hänvisning
            till att det rör sig om ett lands inre angelägenheter kan inte
            vare sig FN eller enskilda länder förhålla sig passiva.
          </note>
          <note>
            Sverige bör verka för att förnyelsen av folkrätten går vidare
            så att den entydigt blir ett stöd, inte ett hinder, för enskilda
            individers grundläggande rättigheter. Och då måste omsorgen om
            enskilda människors och folkslags grundläggande rättigheter sättas
            före staters suveränitet. Ingen regering har någonstans rätt att
            gömma sig bakom sin nationella suveränitet i syfte att kränka
            de mest grundläggande rättigheterna.
          </note>
          <note>
            Principen måste vara att brott mot mänskliga rättigheter ska
            beivras, oavsett förövarens rang eller ställning. För förövarna
            får det aldrig finnas någon fristad.
          </note>
          <note>
            Till sist: Demokrati och mänskliga rättigheter kan aldrig vara
            ett mål bland andra biståndsmål, utan det måste vara det centrala
            målet. Det handlar då både om människors grundläggande fri- och
            rättigheter och om att demokrati i sista hand är förutsättningen
            för att alla andra mål för biståndet ska kunna förverkligas och
            leda till en bestående utveckling. Det är demokrati och frihet,
            inte diktatur och ofrihet, som tillåter kritik och nya förslag
            till lösningar av viktiga utvecklingsproblem. Först då kan välstånd
            och mänskliga samhällen växa fram där freden och en god miljö
            är kännetecknet.
          </note>
          <note>
            Herr talman! Jag vill yrka bifall till i första hand reservationerna
            1 och 2.
          </note>
          <note type="speaker">
            Anf. 48 LISELOTTE WÅGÖ (m) replik:
          </note>
          <note>
            Herr talman! Elver Jonsson ställde en fråga till mig angående
            mitt partis inställning till Taiwans medlemskap i FN. Vi är ganska
            klara på den punkten:
          </note>
          <note>
            Det är i dag en omöjlighet att kräva att Taiwan skulle ta säte
            i FN, eftersom det än så länge inte föreligger någon lösning mellan
            Fastlandskina och Taiwan.
          </note>
          <note>
            Taiwan är inte en självständig stat.
          </note>
          <note>
            Jag skulle kanske som Elver Jonsson önska att det vore på det
            sättet, men eftersom Sverige bedriver ettlandspolitik och har
            sagt att frågan om Taiwan och
          </note>
          <note>
            Fastlandskina måste lösas på demokratiska och fredliga grunder,
            finns det, som vi ser det, i dag ingen möjlighet att kräva att
            Taiwan ska ingå i FN som enskilt land.
          </note>
          <note type="speaker">
            Anf. 49 ELVER JONSSON (fp) replik:
          </note>
          <note>
            Herr talman! Det var i och för sig ett klarläggande av var Moderata
            samlingspartiet står i den här frågan, och den uppfattningen kan
            jag hysa respekt för även om jag inte delar den. Det finns ändå
            en viss kluvenhet i den hållningen. Vad gäller skattebefrielse
            för
          </note>
          <note>
            Taiwans representation här vill man att denna ska ha en diplomatisk
            status jämställd med andra beskickningars. Jag tror ändå, även
            om det så att säga i det diplomatiska finliret är en korrekt beskrivning
            som
          </note>
          <note>
            Liselotte Wågö gör, att ett uttalande i linje med reservationen
            1 skulle verka i en riktning som jag tror att alla riksdagens
            partier är beredda att ansluta sig till.
          </note>
          <note type="speaker">
            Anf. 50 LISELOTTE WÅGÖ (m) replik:
          </note>
          <note>
            Herr talman! Skattebefrielse har inte något att göra med den
            första fråga som Elver Jonsson ställde till mig. Skattebefrielse
            för Taiwans representationskontor är en fråga som hanteras av
            Sveriges riksdag.
          </note>
          <note>
            Fanns viljan här i Sveriges riksdag att besluta om detta, skulle
            vi kunna göra det. Den frågan är helt skild från spörsmålet om
            att ta säte i FN.
          </note>
          <note type="speaker">
            Anf. 51 ELVER JONSSON (fp) replik:
          </note>
          <note>
            Herr talman! Helt kort: Uttalandet om att detta är skilda frågor
            är naturligtvis formellt riktigt. Jag konstaterar bara att Liselotte
            Wågö och hennes parti visar större engagemeng i frågan om skattefrihet
            än i den viktiga principiella frågan. Vi tycker för vår del att
            man mycket väl kan hävda tankegångarna både i reservation 1 och
            i reservation 2.
          </note>
          <note type="speaker">
            Anf. 52 MARIANNE JÖNSSON (s):
          </note>
          <note>
            Herr talman! Vi behandlar i dag ett betänkande som grundar sig
            på motionsyrkanden från den allmänna motionstiden. Det är ungefär
            ett hundratal yrkanden. Till betänkandet har fogats fem reservationer.
            Alla handlar om Taiwan. Utskottet har inte nöjt sig med att endast
            behandla motionsyrkandena utan gör en fylligare och mera omfattande
            redovisning av
          </note>
          <note>
            MR-läget i de länder som motionerna handlar om.
          </note>
          <note>
            Vitryssland är ett av de länder som behandlas lite utförligare.
            Det har också nämnts tidigare i debatten. I
          </note>
          <note>
            förra veckan gjorde vi socialdemokrater en manifestation mot
            Lukasjenkos antidemokratiska regim.
          </note>
          <note>
            Förhållandena i Vitryssland har avsevärt försämrats sedan Lukasjenko
            upplöste det folkvalda parlamentet och förvandlade Vitryssland
            alltmer till en diktatur.
          </note>
          <note>
            Vi socialdemokrater vill göra allt vi kan för att ge den demokratiska
            oppositionen stöd. Det är viktigt att på olika sätt öka kontaktytorna
            med Vitryssland och att inte isolera befolkningen. Denna vecka
            besöker förra EU-parlamentarikern Maj-Lis Lööv landets kvinnoorganisationer.
          </note>
          <note>
            Många kvinnor lever under starkt förtryck, och misshandel är
            mycket vanlig. Många flickor får inte tillgång till grundläggande
            skolgång. Det är av mycket stort värde att dessa förhållanden
            uppmärksammas i större utsträckning än vad som tidigare har skett.
            För närvarande vistas ett antal vitryska barn och ungdomar i Sverige
            för rekreation. De har ett gemensamt:
          </note>
          <note>
            De är alla barn i familjer som drabbats av Lukasjenkos ständiga
            förtryck.
          </note>
          <note>
            Upprättandet av en ambassad i Minsk skulle få stor betydelse
            för möjligheten för svenska frivilligorganisationer att arbeta
            i Vitryssland. Det är vi säkert allihop helt överens om. Upprättandet
            av ett honorärkonsulat är ett steg i rätt riktning. De nordiska
            utrikesministrarna har vid sitt senaste möte också diskuterat
            möjligheten att öppna ett nordiskt informationskontor i Minsk.
          </note>
          <note>
            Vi socialdemokrater kräver av Lukasjenko att han inför demokrati,
            stoppar trakasserierna av politiker, journalister och fackföreningsledare,
            respekterar press- och yttrandefrihet och släpper alla politiska
            fångar. Jag är övertygad om att övriga partier här i kammaren
            instämmer i dessa krav.
          </note>
          <note>
            Herr talman! För några veckor sedan hade jag förmånen att ingå
            i en liten delegation som tillsammans med vår utrikesminister
            besökte Turkiet. Syftet med besöket var att fortsätta de samtal
            angående de mänskliga rättigheterna i Turkiet som påbörjades vid
            den turkiske utrikesministerns besök i Sverige i höstas. Sverige
            har varit en av de hårdaste kritikerna mot
          </note>
          <note>
            Turkiets brott mot de mänskliga rättigheterna.
          </note>
          <note>
            Turkiet är angeläget om att få ansluta sig till EU.
          </note>
          <note>
            Vid EU:s toppmöte i Köpenhamn beslöts att ett absolut krav för
            medlemskap i EU är demokrati, respekt för de mänskliga rättigheterna
            och skydd för minoriteters rättigheter. Turkiet måste göra stora
            ansträngningar för att kunna leva upp till dessa krav. Möten med
            människorättsorganisationer i Ankara visade att trots att regeringen
            har infört en lag om förbud mot tortyr fortsätter övergreppen
            i stor skala.
          </note>
          <note>
            När det gäller minoriteters situation i Turkiet kan man visserligen
            skönja en viss förbättring, men ännu förvägras landets ca 12 miljoner
            kurder utbildning i eller tillgång till radio- och TV-sändningar
            på sitt eget språk.
          </note>
          <note>
            Situationen för kvinnorna är också i Turkiet svår och diskriminerande.
            Många är analfabeter och får arbeta hårt under svåra förhållanden.
            Det var därför glädjande att få träffa företrädare för en kvinnoorganisation
            i Ankara. Organisationen, som kallas KA-
          </note>
          <note>
            DER, har som huvudmål att öka den kvinnliga representationen
            i det turkiska parlamentet.
          </note>
          <note>
            Organisationen har ca 10 000 medlemmar, och den svenska ambassaden
            ger organisationen stöd i form av olika utbildningar i jämställdhet.
            Organisationen arbetar också för att få fler kvinnor på företagsposter
            och till universitet och menar att starka kvinnor i inflytelserika
            positioner i det turkiska samhället skulle leda till en förbättring
            för alla kvinnor i landet. Jag önskar verkligen KADER lycka till
            i dess arbete.
          </note>
          <note>
            Herr talman! I början på denna vecka gjorde EU-
          </note>
          <note>
            länderna ett gemensamt uttalande och uttryckte stor oro över
            Kinas brist på respekt för de mänskliga rättigheterna. Regimen
            i Peking utdömer alltjämt hårda fängelsestraff mot demokratiska
            krafter och fortsätter att använda dödsstraff i lika hög grad
            som tidigare.
          </note>
          <note>
            Ca 1 800 människor avrättas årligen. Kina är med all sannolikhet
            föremål för intensiv diskussion under det möte som just nu pågår
            i FN:s människorättskommission i Genève.
          </note>
          <note>
            Kina har också varit föremål för stort massmedialt intresse i
            samband med valet i Taiwan, som har nämnts också av tidigare talare.
            Utskottet har liksom omvärlden reagerat kraftigt mot att Folkrepubliken
          </note>
          <note>
            Kina använder militära hot som påtryckningsmedel i konflikten
            med Taiwan.
          </note>
          <note>
            Som jag förut nämnde är Taiwan föremål för de fem reservationer
            som är fogade till betänkandet. Jag tänker kommentera dem lite
            grann.
          </note>
          <note>
            Den första handlar om utvecklingen i Taiwan. Utvecklingen har
            inte alls gått i den riktning som man befarat. I dagsläget finns
            det ingen anledning att försöka påverka situationen. I stället
            bör vi avvakta och följa hur den nyvalde presidenten Chen Shui-bian
            kommer att agera gentemot regimen i Folkrepubliken
          </note>
          <note>
            Kina och vice versa.
          </note>
          <note>
            De som står bakom reservation nr 2 vill att
          </note>
          <note>
            Taiwan ska bli medlem i FN. Sverige erkänner inte
          </note>
          <note>
            Taiwan som en suverän stat. Den svenska ett-Kinapolitiken är
            klar. Detta är ett förhållningssätt som
          </note>
          <note>
            Sverige delar med de övriga EU-länderna.
          </note>
          <note>
            Reservation nr 3 handlar om skattebefrielse för
          </note>
          <note>
            Taiwankontoret. Jag anser att detta är ett sätt att bakvägen
            arbeta för Taiwans självständighet.
          </note>
          <note>
            Det kan vara farligt att provocera fram ställningstaganden, även
            om man ibland tycker att situationen inte är acceptabel. Man måste
            ha en helhetssyn på säkerhetspolitiken. Det bästa sättet att stärka
            världsfreden är att få Kina att lösa sina relationer med fredliga
            medel.
          </note>
          <note>
            I övriga reservationer påtalas vikten av dubbelbeskattningsavtal
            och Taiwans medlemsansökan i
          </note>
          <note>
            WTO. Vad gäller det förstnämnda förs det diskussioner mellan
            Sverige och Taiwan, och det kommer säkert till en lösning. Angående
            det sistnämnda stöder
          </note>
          <note>
            Sverige Taiwans ansökan till WTO.
          </note>
          <note>
            Herr talman! Slutligen yrkar jag bifall till utskottets hemställan
            i betänkandet, och avslag på samtliga reservationer.
          </note>
          <note type="speaker">
            Anf. 53 ELVER JONSSON (fp) replik:
          </note>
          <note>
            Herr talman! Jag tycker att det är bra att utskottets majoritetsföreträdare
            är tydlig när det gäller situationen i Kina. Däremot har vi divergerande
            uppfattningar om hur man bäst skulle kunna främja den. Marianne
            Jönsson tar ganska stora ord i munnen när hon säger att vi måste
            ha en helhetssyn på detta om vi nu ska kunna stärka världsfreden.
          </note>
          <note>
            Möjligen skulle man kunna säga att precis som man kan vara för
            hård i orden, om det nu går att vara det när det gäller övergrepp
            mot mänskliga rättigheter, kan man också vara alltför vänlig.
            De svenska uttalandena för en tid sedan om stormakten Kina var
            ju inte helt lyckade. Huruvida det stärkte världsfreden och gav
            en harmonisk utveckling är högst oklart.
          </note>
          <note>
            Herr talman! Jag tror att det är värdefullt att en gemensam syn
            på de här frågorna markeras i grunden.
          </note>
          <note>
            Det som var intressant var annars det som Marianne Jönsson inte
            sade; hon nämnde inte situationen i
          </note>
          <note>
            Kuba och Afrika. Vi har kunnat konstatera efter vårt besök i
            Afrika, i Brazzaville och Kinshasa, att det var klokt att det
            blev en ändring på det som den socialdemokratiska regeringen gjorde
            när den drog in ambassaden i Kinshasa. Efter några år har man
            ju nu ändrat inställning, och är nu på väg att återupprätta ambassaden
            där. Man gör ett utomordentligt fint arbete där nere. Insatser
            behövs, särskilt i ett område där kanske fler har krigsmördats
            än på andra håll.
          </note>
          <note>
            Därför skulle det vara bra om Marianne Jönsson med några ord
            lade till hur hon ser på situationen i
          </note>
          <note>
            Central- och Västafrika, där man har gått så illa åt länderna.
            Jag vill också veta något om den mer principiella synen på hur
            vi bäst skulle kunna tjäna utvecklingen för ett demokratiskt och
            fritt Taiwan.
          </note>
          <note type="speaker">
            Anf. 54 MARIANNE JÖNSSON (s) replik:
          </note>
          <note>
            Herr talman! Jag vill börja med att säga att jag uppskattar den
            rapport och redovisning som har getts här av Elver Jonsson när
            det gäller förhållandena i
          </note>
          <note>
            Kongo-Kinshasa. Det visar bara värdet av de resor som vi kan
            göra, och hur kunskaperna ges oss på ett trovärdigt sätt. Det
            tycker jag är positivt.
          </note>
          <note>
            När det handlar om Taiwan och Kina och att reagera på förhållandet
            dem emellan är en dialog att föredra framför att trappa upp konflikten.
            Det är lätt att med facit i hand ta till stora ord. Men då tar
            man en oändlig risk, och man spelar ett högt spel med människoliv
            som insats med oförsiktiga utspel. Det är ett förhållningssätt
            som inte vi tycker är försvarbart.
          </note>
          <note type="speaker">
            Anf. 55 ELVER JONSSON (fp) replik:
          </note>
          <note>
            Herr talman! Som jag ser det är inte reservation 1
          </note>
          <note>
            av ett så häftigt slag att den skulle äventyra en god utveckling.
            Det som Folkpartiet säger i reservationen handlar om att slå fast
            att Taiwan hör hemma i den internationella folkgemenskapen. Den
            viljeyttringen tror jag närmast kan skynda på utvecklingen. Nu
            har man ju dessutom genom ett demokratiskt val fått en president
            som ligger liberala värderingar nära. Det sätter vi stora förhoppningar
            till i Folkpartiet.
          </note>
          <note>
            Jag delar uppfattningen om att vår kunskap om andra länder aldrig
            kan bli tillräckligt stor. Därför är det utbyte som Marianne Jönsson
            bekänner sig till värdefullt. Vår roll som parlamentariker blir
            ändå att vara pådrivare i de stora sammanhangen, men kanske inte
            minst också i vårt eget land - i detta parlament och, framför
            allt, att vara pådrivande faktor gentemot regeringen. Det har
            visat sig genom åren att vi snarare har försummat den uppgiften
            än att vi har tagit i för kraftfullt.
          </note>
          <note>
            Därför är det så angeläget att Sverige med den goda trovärdighet
            som vi ändå har ute i världen har ett engagemang som gör att vi
            driver på åt det håll som det finns en grundläggande enighet om
            både i
          </note>
          <note>
            Sverige och i den nordiska sfären.
          </note>
          <note type="speaker">
            Anf. 56 MARIANNE JÖNSSON (s) replik:
          </note>
          <note>
            Herr talman! Det finns fortfarande inget direkt uttryckt från
            Taiwans nye president om att proklamera självständighet. Fortfarande
            tillerkänner sig Sverige tillsammans med övriga EU-länder ett-Kinapolitiken.
          </note>
          <note type="speaker">
            Anf. 57 LISELOTTE WÅGÖ (m) replik:
          </note>
          <note>
            Herr talman! Jag uppskattar mycket det regeringsbärande partiets
            engagemang i Vitryssland. Det var intressant att höra vilka åtgärder
            som har vidtagits och vilka initiativ som har tagits från er i
            den här frågan.
          </note>
          <note>
            Min fråga är: Varför i hela fridens namn har ni inte kunnat stödja
            vårt yrkande sedan 1996 på att inrätta en ambassad i Minsk?
          </note>
          <note>
            Inte heller i år ville ni gå med på ett tillkännagivande. Det
            var den första frågan.
          </note>
          <note>
            Den andra är: Anser Marianne Jönsson att det är
          </note>
          <note>
            Finansdepartementet som lägger fast svensk utrikespolitik?
          </note>
          <note>
            Uppenbarligen är ju en förutsättning för att en ambassad i Minsk
            ska kunna etableras att vi lägger ned en ambassad någon annanstans.
          </note>
          <note type="speaker">
            Anf. 58 MARIANNE JÖNSSON (s) replik:
          </note>
          <note>
            Herr talman! Vi kan nu se att upprättandet av en ambassad i Minsk
            är inom räckhåll. Det har jag ju också redogjort för här. Tyvärr
            är den ekonomiska realiteten sådan att det dröjer ytterligare
            ett tag.
          </note>
          <note>
            Jag tycker att det är den svenska regeringen som lägger fast
            den svenska utrikespolitiken, och inte
          </note>
          <note>
            Moderata samlingspartiet.
          </note>
          <note type="speaker">
            Anf. 59 LISELOTTE WÅGÖ (m) replik:
          </note>
          <note>
            Herr talman! Det sista var intressant ur många synvinklar.
          </note>
          <note>
            Är det alltså krass ekonomi som ska avgöra svensk utrikespolitik
            i en sådan här brinnande fråga, där Sverige är känt för sitt stora
            engagemang?
          </note>
          <note>
            Är det meningen att det är pengarna som ska avgöra hur det ska
            bli med Sveriges närvaro i Minsk för att underlätta för demokratiska
            krafter att verka så att det på sikt blir en demokratisk utveckling
            i Vitryssland?
          </note>
          <note>
            Är det verkligen Marianne Jönssons åsikt att vi ska sitta och
            vänta på att det kommer ett förslag i någon budget - vilken det
            nu kan bli - om att när vi har lagt ned en ambassad någonstans
            så finns det utrymme för att inrätta en ambassad i Minsk?
          </note>
          <note>
            Det kan väl inte vara möjligt?
          </note>
          <note type="speaker">
            Anf. 60 MARIANNE JÖNSSON (s) replik:
          </note>
          <note>
            Herr talman! Det är mycket viktigt med en ambassad, men det är
            också väldigt viktigt med de möjligheter till kontakter som jag
            har nämnt i mitt anförande. Det handlar om att uppsöka olika organisationer
            i landet, att ta emot oppositionspolitiker - vilket utskottet
            har gjort - och att föra diskussioner. Det är också mycket viktiga
            saker.
          </note>
          <note>
            Tyvärr får vi invänta detta ett tag till. Sedan är jag helt övertygad
            om att ambassaden i Minsk kommer.
          </note>
          <note type="speaker">
            Anf. 61 HOLGER GUSTAFSSON (kd) replik:
          </note>
          <note>
            Herr talman! Jag vill rikta en fråga till Marianne
          </note>
          <note>
            Jönsson som också gäller Kina och agerandet i sammanhanget Kina-Taiwan.
          </note>
          <note>
            Kina har ju ett långt register med bekymmer kring mänskliga rättigheter
            - det är vi nog ganska överens om. Mot den bakgrunden tycker vi
            kristdemokrater att regeringen har agerat alltför svagt gentemot
          </note>
          <note>
            Taiwan i samband med de hotelser som har varit inför presidentvalet.
          </note>
          <note>
            Jag vill fråga vad anledningen kan vara till att regeringen har
            varit så svag i detta sammanhang.
          </note>
          <note type="speaker">
            Anf. 62 MARIANNE JÖNSSON (s) replik:
          </note>
          <note>
            Herr talman! Jag delar inte Holger Gustafssons uppfattning när
            det gäller regeringens engagemang.
          </note>
          <note>
            Jag har framför mig ett uttalande där utrikesministern säger
            att den svenska regeringen reagerar kraftigt mot att Folkrepubliken
            Kina använder militära hot som påtryckningsmedel i konflikten
            med Taiwan. Taiwans framtida status är en fråga som måste lösas
            på fredlig väg. Detta är något som man från svensk sida har upprepat
            många gånger.
          </note>
          <note type="speaker">
            Anf. 63 HOLGER GUSTAFSSON (kd) replik:
          </note>
          <note>
            Herr talman! Just mot bakgrund av att Kina har ett register av
            stora bekymmer menar vi att man här skulle vara extra tydlig och
            ganska mycket mer tydlig än vad regeringen har varit. Det får
            mig att fundera och undra lite grann. Därför vill jag ställa den
            frågan.
          </note>
          <note>
            Är det så att det besök som statsministern gjorde för något år
            sedan i Kina har vingklippt oss, så att vi inte kan agera eller
            bedömer att det ännu inte är rimligt att agera så hårt som vi
            borde göra? Det har ändå varit ett tillfälle som vi inte kan acceptera.
          </note>
          <note type="speaker">
            Anf. 64 MARIANNE JÖNSSON (s) replik:
          </note>
          <note>
            Herr talman! Jag kan återigen konstatera att Holger Gustafsson
            och jag inte alls har samma uppfattning om våra kontakter med
            Kina. När det gäller MR-
          </note>
          <note>
            frågor är vi i utskottet helt överens om målen, men ibland skiljer
            metoderna för att nå målen oss åt. Vi menar att isolering och
            konfrontation ofta inte leder till några goda resultat, men om
            man har en långsiktighet och en resultatinriktad metod når man
            ofta längst i utrikespolitiken.
          </note>
          <note>
            Det gäller även för förhållandet till Kina. Man bör föra en dialog
            och försöka påverka Kina till mer demokrati och färre brott mot
            de mänskliga rättigheterna.
          </note>
          <note>
            Anf. 65 Andre vice talman EVA ZETTER-
          </note>
          <note>
            BERG (v):
          </note>
          <note>
            Herr talman! När riksdagen i dag diskuterar utrikesutskottet
            betänkande om mänskliga rättigheter är det kanske frestande att
            titta för mycket på den bilaga som finns, som visar en förteckning
            på anslutningen till olika FN-konventioner. Väldigt många konventioner
            har en väldigt stark uppslutning. Jag tänker på konventionen om
            barnets rättigheter och på konventionen mot diskriminering av
            kvinnor och den mot tortyr, osv. Det är naturligtvis glädjande
            att många länder står bakom dem, men det är viktigt att se hur
            det förverkligas. Inte ens Sverige uppfyller i alla avseenden
            dessa konventioner. Ännu mindre gör man det ute i världen.
          </note>
          <note>
            Jag tycker också att det är viktigt att vi inte bara talar i
            politiska termer när vi diskuterar mänskliga rättigheter, t.ex.
            om rätt att delta i val och att upprätta partier, yttrandefrihet,
            osv., utan om de grundläggande mänskliga rättigheter som finns
            väldigt tydligt angivna i FN:s deklaration om de mänskliga rättigheterna
            från 1948. I artikel 25 talar man om att envar har rätt till en
            levnadsstandard som är tillräcklig för hans egen och hans familjs
            hälsa och välbefinnande, däri inbegripet föda, kläder, bostad,
            hälsovård och nödvändiga sociala förmåner, osv.
          </note>
          <note>
            Vi behöver bara se oss omkring i världen för att konstatera hur
            det förhåller sig med den saken. Fattigdomen har ökat. De fattiga
            är fler i världen. Väldigt många människor saknar dessa elementära
            rättigheter.
          </note>
          <note>
            Biståndet har minskat. Sedan 1995 har världens bistånd minskat
            med 7 miljarder amerikanska dollar.
          </note>
          <note>
            Andra problem har uppkommit i samband med naturkatastrofer, som
            den som nyligen härjade i Moçambique i Afrika med översvämningar.
            Föregående år hade vi katastrofen med orkanen Mitch i Centralamerika.
          </note>
          <note>
            Herr talman! Jag skulle i dag vilja beröra några få områden.
            Tiden räcker inte till till annat än att principiellt titta på
            några frågor, men också på några konkreta länder. Men jag har
            viss hjälp här i dag från andra i Vänsterpartiet. Murad Artin
            kommer att ytterligare kommentera rättigheter för kurder och mänskliga
            rättigheter för andra i Turkiet, men också sanktionerna mot Irak
            och en rad andra viktiga frågor.
          </note>
          <note>
            Yvonne Oscarsson kommer att ta upp situationen i
          </note>
          <note>
            Afrika och speciellt i de båda Kongo.
          </note>
          <note>
            En av de principiella frågor jag vill resa gäller brott mot folkrätten.
            I dag är det ett år sedan bombningarna från Natos sida inleddes
            mot Serbien. Vi vet i dag resultatet. Det är inte krig som pågår.
            Bombningarna hade föregåtts av åratal av kränkningar av mänskliga
            rättigheter när det gäller albaner i Kosovo.
          </note>
          <note>
            Men icke desto mindre är vi i dag klara över att folkrätten kränktes
            och att dessa bombningar inte ledde till att människor i denna
            del av världen fick det bättre ställt.
          </note>
          <note>
            Det finns en rad andra exempel på kränkningar mot folkrätten.
            Andra har berört frågan om Kina och
          </note>
          <note>
            Taiwan, som är ett mycket aktuellt problem. Vi har också sådana
            situationer på många håll i Afrika.
          </note>
          <note>
            Jag vill också peka på dödsstraffet - andra har varit inne på
            det - där Kina är en av de största förbrytarna i världen. Då tänker
            jag inte på alla andra brott mot mänskliga rättigheter som begås
            där. Ungefär
          </note>
          <note>
            1 800 personer avrättas årligen i Kina. Jag tror att det är lika
            viktigt att nämna landet USA, som ingen här har tagit upp tidigare.
            Där pågår det också mycket uppmärksammade avrättningar av människor.
            Det är, tycker jag, mycket förnedrande för en demokrati som
          </note>
          <note>
            USA.
          </note>
          <note>
            Principiellt måste vi naturligtvis peka på diskrimineringen vad
            gäller sexuell läggning och religiös tillhörighet. Vi måste framför
            allt också peka på våld mot och diskriminering av kvinnor och
            barn. Jag behöver bara nämna exempel som s.k. hedersmord i
          </note>
          <note>
            Pakistan, diskriminering av kvinnor när det gäller möjligheten
            till utbildning och en rad aktiviteter i
          </note>
          <note>
            Afghanistan, könsstympning och handel med kvinnor och barn, som
            omsätter miljarder varje år. Vi har också, som nyligen uppmärksammats,
            tvångssteriliseringar i Peru som ett annat viktigt exempel. Det
            begås en rad sådana övergrepp.
          </note>
          <note>
            Vi har olika instanser för att ta upp dessa problem.
          </note>
          <note>
            Marianne Jönsson och andra var inne på den kommission för mänskliga
            rättigheter som just denna vecka sammanträder i Genève. Det är
            en årlig tillställning.
          </note>
          <note>
            Det finns väldigt många viktiga frågor på dagordningen där. Sverige
            har en stark ställning. Frågan om
          </note>
          <note>
            Kina kommer återigen upp, och Sverige har i mina ögon agerat
            på ett förtjänstfullt sätt. Colombia finns med som ett annat viktigt
            exempel.
          </note>
          <note>
            Men jag vill ta upp något som jag saknar på dagordningen - en
            fråga som jag inte heller har sett att
          </note>
          <note>
            Sverige har för avsikt att driva. Det gäller situationen i Västsahara.
          </note>
          <note>
            Vi från utskottet betonar väldigt enhälligt hur allvarlig situationen
            är och det faktum att man inte ens i dag har ett fast datum för
            en folkomröstning som är utlovad sedan tio år, precis som Liselotte
            Wågö var inne på tidigare. FN har nu sagt att den kommer att äga
            rum tidigast år 2002 och att det är tveksamt om den över huvud
            taget blir av.
          </note>
          <note>
            Där menar jag att Sverige, som har givit en bra humanitär hjälp
            men inte politiskt har agerat som nation, måste agera. Det är
            Sveriges uppgift att både bilateralt gentemot Marocko men också
            inom EU-
          </note>
          <note>
            kretsen och framför allt inom FN-systemet agera för att folkomröstningen
            ska komma till stånd. Det råder en akut situation i dag, när väpnad
            kamp är på väg att blossa upp igen. Svält är faktiskt på väg att
            drabba flyktinglägren i södra Algeriet.
          </note>
          <note>
            Där måste regeringen göra något. Eftersom vi inte har någon regeringsrepresentant
            här i dag frågar jag naturligtvis Socialdemokraternas representant
            här hur ni kommer att driva på för att se till att regeringen
            tar ansvar i denna fråga.
          </note>
          <note>
            En viktig företeelse, och en viktig aktivitet som regeringen
            skapade i början av året, var den konferens om Förintelsen som
            har fått väldigt många lovord från andra länder, men också från
            samtliga partier här i Sverige. Den var välkommen, och den var
            viktig. Det löfte som gavs där, om en årlig återkommande konferens
            om mänskliga rättigheter, är också viktigt. Det välkomnar vi från
            Vänsterpartiet. Men jag vill understryka att det inte räcker med
            att bara ta upp den mänskliga katastrof som Förintelsen utgjorde
            och i förlängningen att människor som har upplevt detta fortfarande
            finns i vår värld. Vi måste också ta upp exempel och aktivt som
            eget land agera för t.ex.
          </note>
          <note>
            asylsökande judar som kommer från Ryssland, Ukraina och Vitryssland
            och som i dag, trots att de kanske har upplevt Förintelsen själva,
            inte kan vara säkra på att få asyl ens i Sverige. Det tycker jag
            är mindre hedrande för Sverige.
          </note>
          <note>
            Jag vill också peka på andra folkrättsbrott, folkmord och massmord
            som måste uppmärksammas i det sammanhanget. Jag tänker t.ex. på
            Armenien. Det är internationellt erkänt att det ägde rum ett folkmord
            också där. Men regeringen har inte särskilt tagit tag i detta.
          </note>
          <note>
            Herr talman! Jag skulle också vilja gå in och peka på några mycket
            konkreta exempel på situationen i några olika länder. Jag vill
            börja med Latinamerika där väldigt mycket har hänt. Jag tänker
            på Guatemala där det i dag råder fred. Mycket görs för att förbättra
            i fråga om de mänskliga rättigheterna, men det är ännu väldigt
            långt från en utveckling och ett lika värdigt liv för alla. Nobelpristagaren
            Rigoberta Menchú tog senast upp behovet av att den internationella
            domstolen också ska granska de tidigare presidenter som har varit
            direkt inblandade i mord i Guatemala.
          </note>
          <note>
            Jag vill peka på Mexiko. Vi från Vänsterpartiet och Miljöpartiet
            har en något annorlunda syn än majoriteten i utskottet. Vi har
            markerat det i ett särskilt yttrande till utskottets betänkande.
            Utskottet gjorde en resa till bl.a. Mexiko i augusti. Vår erfarenhet
            är att allt inte har gjorts för att fred och ett värdigt liv för
            alla ska uppnås i provinsen Chiapas. Där pågår ett inbördeskrig.
            Det vidtas faktiskt en hel del åtgärder från regeringens sida;
            det vet vi. Man gör försök, men det är väldigt långt kvar. Från
            utskottets sida vill man påskina att det framför allt är från
            Zapatisternas sida som det inte görs några försök till fredsöverenskommelser.
            Den uppfattningen delar vi inte.
          </note>
          <note>
            Jag vill också peka på Colombia. Det är ett land som utskottet
            har ägnat stor uppmärksamhet. Vi har studerat situationen noga.
            Landet förtjänar all uppmärksamhet, med tanke på att det pågår
            ett inbördeskrig sedan 40 år. Det är ett krig där framför allt
            militärer, gerillan och också paramilitärer begår de allvarligaste
            övergreppen och det största antalet övergrepp mot civila, och
            det är som vanligt civilbefolkningen som får betala.
          </note>
          <note>
            Jag vill ändå peka på att det sker genombrott. Regeringen har
            startat samtal. Det är inga regelrätta förhandlingar, men man
            har startat samtal med gerillan. För många av oss var det en stor
            glädje att det var
          </note>
          <note>
            Sverige som var värd för samtal här i februari mellan gerillan
            och regeringen och också företrädare för andra delar av det colombianska
            samhället. Vi hoppas
          </note>
          <note>
            - och utskottet har uttryckt ett starkt intresse av det -
          </note>
          <note>
            att Sverige ska kunna spela en ännu viktigare roll i ett medlararbete.
          </note>
          <note>
            Herr talman! Mänskliga rättigheter spelar en allt viktigare roll
            i svensk utrikespolitik och i vår biståndspolitik. Det är en uppfattning
            som Vänsterpartiet till fullo delar och står bakom. Men vi tycker
            att det är viktigt att vi inte begränsar oss till de vackra talen
            och att vi skiljer ut bara området demokrati och mänskliga rättigheter.
            Vi måste se andra politikområden som t.ex. krigsmaterielexporten
            och vår asylpolitik. De spelar också roll för att ge trovärdighet
            när vi talar om mänskliga rättigheter.
          </note>
          <note>
            Jag vill avslutningsvis peka på några i mina ögon positiva exempel
            som finns på det här området. Jag vill liksom andra berömma det
            socialdemokratiska partiet för initiativ när det gäller Vitryssland.
            Det vill vi gärna vara med om, och det finns ett brett politiskt
            intresse från samtliga partier.
          </note>
          <note>
            Jag vill också peka på Östtimor, ett land som många av oss har
            följt sedan länge. Ledaren Xanana
          </note>
          <note>
            Gusmao, som besökte Sverige, gav också ett väldigt eftertryck
            åt att vi nu inte får överge Östtimor efter folkomröstningen och
            de efterföljande massakrerna när man nu ska bygga upp något nytt.
            Sverige spelar en väldigt viktig roll. Hans vädjan ska inte klinga
            ohörd.
          </note>
          <note>
            Jag vill också peka på valresultatet i Iran, trots alla begränsningar.
            Vi vet att det inte var ett fullt ut demokratiskt val, men resultatet
            var väldigt entydigt i fråga om vad människorna i Iran vill. Murad
            Artin kommer att tala mer om detta.
          </note>
          <note>
            Jag vill också peka på att kampen för rättigheter för funktionshindrade
            faktiskt har kommit långt. Det gäller de standardregler som FN
            har lagt fast och som
          </note>
          <note>
            Bengt Lindqvist så förtjänstfullt har arbetat med.
          </note>
          <note>
            Vissa länder, som Sydafrika, är i dag mycket goda förebilder
            vad gäller lagstiftning. Sedan handlar det även i det här fallet
            om praktiken.
          </note>
          <note>
            Till slut, herr talman, kan jag inte låta bli att nämna några
            ord om Chile eftersom jag för någon vecka sedan hade möjlighet
            att vara med vid presidentinstallationen. Chile är ett land som
            många av oss har följt med ett enormt intresse och med många känslor.
          </note>
          <note>
            Jag tycker att det är en svensk hjärtefråga. Vi känner till de
            enorma svårigheter som finns med att få Pinochet till en rättegång.
            Fattigdomen har inte minskat. Mer än tre miljoner människor lever
            i fattigdom.
          </note>
          <note>
            Konstitutionen är ännu inte demokratisk. Men för dem av oss som
            minns bilderna av bombningarna över presidentpalatset, som minns
            de människor som mördades och som känner så många som har flytt
            till
          </note>
          <note>
            Sverige är det ändå en enorm glädje att se hur framtidstron i
            dag har återvänt till Chile. Människor tror i dag på politiken.
            Och den nyvalda socialistiska presidenten Ricardo Lagos kan ha
            möjlighet - jag tror inte att det är något fel på viljan - att
            genomföra ett demokratiskt Chile. Det han själv uttryckte väldigt
            tydligt länder honom till heder. Det var nämligen att det ska
            vara ett Chile för alla och att han ska vara en president för
            alla chilenare. Hans valspråk i valkampanjen tycker jag är värt
            att följa efter för många presidenter. Han sade: Llegamos a servir,
            no a servirnos. Det betyder: Vi har kommit för att tjäna, inte
            för att låta oss betjänas.
          </note>
          <note>
            Med det, herr talman, vill jag också ställa mig bakom utrikesutskottets
            hemställan i betänkandet.
          </note>
          <note type="speaker">
            Anf. 66 ELVER JONSSON (fp) replik:
          </note>
          <note>
            Herr talman! Fru vice talman inledde i en mycket ödmjuk och fin
            ton som jag tror att vi har anledning att instämma i. Det är då
            möjligt att komma ifrån det som kan kallas det politiska språket
            och föra ned det till mänskliga och mer gripbara termer. Jag erinrar
            om artikel 25 i FN-stadgan och om människors villkor.
          </note>
          <note>
            Herr talman! Tyvärr har den mindre delen av världen hittills
            tagit sig an 80 % av världens tillgångar, och majoriteten har
            fått nöja sig med 20 %. Det är inte en utjämning på väg. Man håller
            närmast på att fjärma sig. 80-20 är kanske på väg att bli 90-10.
            Jag tror att det aktualiserar t.ex. den viktiga frågan om skuldavskrivningen,
            som naturligtvis i sin förlängning också har med mänskliga rättigheter
            och mänskliga villkor att göra. Jag skulle önska att riksdagen
            och naturligtvis utrikesförvaltningen och regeringen tog sig an
            den uppmaning som man fick förra året i den kyrkliga auktionen
            Jubel 2000. Man sade: Nu måste vi ta oss an skuldavskrivningen.
          </note>
          <note>
            Vi får inte glömma bort att en stor orsak till fattiga länders
            skulder är de orättfärdiga handelsvillkor som vi har haft genom
            decennier. Vi har köpt billigt och sålt dyrt. Nu har mycket av
            biståndet gått till att betala skulder så att säga till oss själva.
            Jag tror att det som gjordes i Kölnmötet i juni förra året bör
            följas upp. Man tog ett första försiktigt steg, men skuldavskrivningen
            måste påskyndas. I det avseendet har vi självfallet också som
            parlamentariker ett ansvar.
          </note>
          <note>
            Anf. 67 Andre vice talman EVA ZETTER-
          </note>
          <note>
            BERG (v) replik:
          </note>
          <note>
            Herr talman! Jag tackar Elver Jonsson för den repliken. Det här
            är nämligen ett område som vi båda och många andra av riksdagens
            ledamöter är väldigt engagerade i.
          </note>
          <note>
            Skuldavskrivning är ett gissel för de fattigaste folken i världen.
            Det är en ond cirkel. Man kan inte råda bot på de mest grundläggande
            problemen med att skaffa utbildning till de fattigaste när inte
            vården räcker till osv., därför att man ska betala av skulderna.
            Utrikesutskottet kunde under resan i södra Afrika för några år
            sedan på väldigt nära håll se de effekterna.
          </note>
          <note>
            Jag och Vänsterpartiet står helt och fullt, vilket är väl känt,
            bakom lanseringen av kyrkornas kampanj
          </note>
          <note>
            Jubel 2000 och gör vad vi kan för att sprida den och se till
            att så många som möjligt ställer sig bakom den.
          </note>
          <note>
            Ett väldigt konkret och aktuellt exempel är Moçambique, som är
            ett av världens fattigaste länder och som dessutom drabbats av
            den här översvämningen så att det man var på väg att bygga upp
            har raserats.
          </note>
          <note>
            Moçambique har nu tagit upp just frågan om skuldavskrivning och
            hävdar att detta i det här läget ändå måste vara självklart. Jag
            vill understryka det. Jag utgår också från att det är vad den
            svenska regeringen arbetar för.
          </note>
          <note type="speaker">
            Anf. 68 ELVER JONSSON (fp) replik:
          </note>
          <note>
            Herr talman! När andre vice talmannen kommenterar Förintelsekonferensen
            och ger den välförtjänt beröm, dock med uppmaningen att inte begränsa
            kommande konferenser utan också uppmärksamma andra folkrättsbrott,
            har jag ingen annan mening. Jag tror också att det kan vara viktigt
            att här dra en linje framåt - jag tog upp det i en frågestund
            med statsministern - och se över vad som hände efter de nazistiska
            brotten i f.d. DDR, där man fortsatte med lägerverksamheten och
            där bara arbetslägret nere i Weimar kostade 30 000 medborgare
            livet.
          </note>
          <note>
            Vi har varit med om så många grymheter i det förgångna att det
            kan vara bra att påminna om detta.
          </note>
          <note>
            Men samtidigt måste vi vara med och forma en situation där denna
            typ av mänskligt förtryck inte ska kunna fortsätta. Där har vi
            naturligtvis ansvaret att lägga oss i. Även om det kanske inte
            alltid finns sådan diplomatisk tradition finns det mänskliga skäl
            att göra det.
          </note>
          <note>
            Sedan är det slående, herr talman, hur våra i och för sig enkla
            resor till olika länder påverkar. Det har nämnts från alla håll
            här. Det har gällt Vitryssland,
          </note>
          <note>
            Turkiet, Kongo, Mexico osv. Vi från Folkpartiet har sagt att
            utrikesministern borde göra en resa till Kuba och där träffa företrädare
            både för regimen och för demokratirörelsen. Jag tror att det skulle
            innebära att utrikesministern både påverkades och kanske också
            påverkade. Där och på många andra håll måste det komma en mänskligare
            och mer demokratisk ordning till stånd.
          </note>
          <note>
            Anf. 69 Andre vice talman EVA ZETTER-
          </note>
          <note>
            BERG (v) replik:
          </note>
          <note>
            Herr talman! Till Elver Jonsson vill jag säga att jag tycker
            att det vore alldeles utmärkt om Sveriges utrikesminister åkte
            till Kuba. Jag betraktar det dock som ett val som hon och regeringen
            själva ska göra.
          </note>
          <note>
            Men jag skulle välkomna det, eftersom Kuba är ett väldigt viktigt
            land. Det finns uppenbara övergrepp mot mänskliga rättigheter,
            och jag och Vänsterpartiet hör till dem som kritiserar dessa -
            när man fängslar dissidenter, när man inte tillåter flerpartisystem
            osv.
          </note>
          <note>
            Jag tror dock inte att vi uppmuntrar eller får kubanerna att
            öppna sig genom att föreslå en isolering, genom att inte vilja
            ha kontakter. Därför menar jag att en sådan resa för utrikesministern,
            eller vilken representant det än är från svensk sida, inte enbart
            kan inrikta sig på den delen. Om man inte samtidigt förstår den
            fruktansvärda belägring som Kuba upplever sig befinna sig under
            med anledning av blockaden förstår man inte. Då kan man inte begripa
            varför situationen är som den är på Kuba.
          </note>
          <note>
            Jag hoppas alltså att Elver Jonsson å sin sida är lika angelägen
            att driva frågan hur Kuba ska komma ifrån den orättvisa blockad
            som har pågått i decennier från USA:s sida och som också hindrar
            en utveckling på Kuba just vad gäller demokratin.
          </note>
          <note type="speaker">
            Anf. 70 MARIANNE JÖNSSON (s) replik:
          </note>
          <note>
            Herr talman! Jag delar Eva Zetterbergs oro över situationen i
            Västsahara och den fördröjning av folkomröstningen som vi ser.
            För att påvisa vårt engagemang vill jag rekommendera Eva Zetterberg
            att läsa min partikamrat Agneta Brendts anförande i förra utrikespolitiska
            debatten, som var för inte så länge sedan. Hela hennes anförande
            handlade om Västsahara.
          </note>
          <note>
            Anf. 71 Andre vice talman EVA ZETTER-
          </note>
          <note>
            BERG (v) replik:
          </note>
          <note>
            Herr talman! Jag har läst Agneta Brendts anförande flera gånger.
            Jag är också väldigt glad över det hon sade där, eftersom hon
            lyfte upp hur väldigt svår situationen är, både politiskt och
            mänskligt, för människorna i flyktinglägren, i de ockuperade områdena
            av Västsahara och för dem som befinner sig utanför landet. Jag
            vet att det engagemanget finns hos Agneta
          </note>
          <note>
            Brendt, hos socialdemokraterna här i riksdagen och inom samtliga
            partier. Vi har ju ett nätverk som aktivt arbetar med de här frågorna
            och där vi ser fram emot att senare i vår kunna åka till de ockuperade
            områdena och själva träffa människor och bilda oss en uppfattning.
          </note>
          <note>
            Detta engagemang betvivlar jag alltså inte en sekund. Vad jag
            betvivlar är att den svenska regeringen har den fulla viljan att
            agera politiskt. Man har agerat humanitärt - utmärkt - genom humanitärt
            bidrag till flyktinglägren, minröjning och en rad andra saker.
          </note>
          <note>
            Det är väldigt bra. Det är viktigt. Men det gäller också att
            stå upp och tala klarspråk mot Marocko. Det gäller också att inom
            EU-kretsen driva denna fråga.
          </note>
          <note>
            Inför ordförandeskapet i EU nästa år har vi i samtal med utrikesministern
            påtalat att man inom ramen för den rubrik som handlar om Medelhavssamarbetet
            måste ta upp frågan om Västsahara och förhållandet till Marocko.
          </note>
          <note>
            Jag har efterlyst detta på den dagordning som finns för MR-kommissionen
            i Genève under de kommande veckorna. Jag kan inte hitta någonting
            om
          </note>
          <note>
            Västsahara där. Jag har inte fått något bud från regeringen om
            att man hårt tänker driva den frågan. Det var det jag efterlyste.
          </note>
          <note type="speaker">
            Anf. 72 MARIANNE JÖNSSON (s) replik:
          </note>
          <note>
            Herr talman! Trots att Eva Zetterberg räknar upp alla åtgärder
            och allt arbete som Sveriges regering faktiskt har varit involverad
            i när det gäller Västsahara vill hon nu skapa något slags oro
            för detta arbete och engagemang. Jag tycker inte att det är befogat.
          </note>
          <note>
            Jag är övertygad om att den svenska regeringen kommer att arbeta
            för att folkomröstningen äger rum så snart som möjligt.
          </note>
          <note>
            Anf. 73 Andre vice talman EVA ZETTER-
          </note>
          <note>
            BERG (v) replik:
          </note>
          <note>
            Herr talman! Jag vill inte skapa oro i onödan, Marianne Jönsson.
            Men min oro har en väldigt konkret och materiell grund. Situationen
            för Västsaharas befolkning har ju sedan ockupationen för mer än
            25
          </note>
          <note>
            år sedan varit katastrofal. Men det som har hänt de senaste åren
            är ju att den utlovade folkomröstningen har skjutits upp år efter
            år. I dag har vi inte ens ett datum. Till det kommer att man från
            Polisario börjar ge upp. Jag är väldigt orolig för att den väpnade
            kampen ska sätta i gång igen, att eldupphör inte ska råda.
          </note>
          <note>
            Varningssignaler har också kommit om en svältkatastrof då förnödenheterna,
            mat och annat, håller på att ta slut i flyktinglägren.
          </note>
          <note>
            Jag jämför detta med vad som kommer från regeringen. Det har
            varit besök av svenska ministrar i
          </note>
          <note>
            Marocko på hög nivå och en rad andra besök. Men jag ser inga
            uttalanden om en förbindelse på det politiska planet eller att
            Sverige skulle vara berett att ta kamp för ett litet folks rätt
            till självbestämmande. Jag gör denna jämförelse utifrån min kunskap
            om och erfarenhet av det socialdemokratiska partiet och den svenska
            regeringen som företrädare under decennier för rätten till självbestämmande
            för små länder och för rätten att själv avgöra sin framtid. Här
            behövs
          </note>
          <note>
            Sveriges regerings röst gentemot omvärlden.
          </note>
          <note type="speaker">
            Anf. 74 PER LAGER (mp):
          </note>
          <note>
            Herr talman! Mänskliga rättigheter har förtrampats och förtrampas
            överallt i världen. Det råder något av en global katastrof vad
            gäller mänskliga rättigheter. Trots tid, trots alla krig, utvecklingen,
            världssamfundets ansträngningar, alla konventioner och mellanstatliga
            överenskommelser tycks vi människor inte ha lärt oss det mest
            fundamentala för den här jorden, respekten för varandra, för människovärdet,
            för själva livet.
          </note>
          <note>
            Det behövs en genomgripande uppgradering av respekten för mänskliga
            rättigheter över hela världen.
          </note>
          <note>
            Mänskliga rättigheter måste därför alltid stå överst på alla
            politiska dagordningar.
          </note>
          <note>
            När det gäller dödsstraffet, som är den yttersta förnekelsen
            av mänskliga rättigheter, menar jag att vi nu måste sätta till
            allt vi har för att få till stånd ett moratorium. Det är 107 länder
            i världen som har avskaffat dödsstraffet. Mest anmärkningsvärt
            är det kanske att de 38 amerikanska staterna fortfarande har kvar
            dödsstraffet i sin lagstiftning, och man avrättar som aldrig förr.
          </note>
          <note>
            Jag anser därför att regeringen måste lägga ned mycket mer kraft
            på att kräva respekt för de mänskliga rättigheterna i internationella
            sammanhang och försöka att få till stånd ett moratorium för dödsstraffet.
            Den här frågan borde prioriteras under det svenska ordförandeskapet
            i EU.
          </note>
          <note>
            Herr talman! Jag tänkte nämna några länder, ta upp några folkgrupper
            och några enskilda fall med anledning av de motioner som vi har
            i det här betänkandet.
          </note>
          <note>
            Jag börjar med Turkiet. Som de flesta här har konstaterat har
            Turkiet en väldigt lång väg fram till den miniminivå av mänskliga
            rättigheter som måste vara ett oavvisligt krav för medlemskap
            i EU. Brotten är så flagranta, och trots löftena från den turkiska
            regeringen sker knappast någon förändring i den praktiska verkligheten.
          </note>
          <note>
            De politiska fångarna i turkiska fängelser, bland dem Leyla Zana,
            måste friges omedelbart. Just i dagarna har Akin Bindal fängslats
            igen och anklagas för ett tal som han har hållit på världsfredsdagarna
            1995
          </note>
          <note>
            och 1996 och ytterligare ett tal som han höll under en valkampanj.
            Det är oacceptabelt.
          </note>
          <note>
            I går fick jag brev från två stycken forskarstuderande i Istanbul,
            Kemal Gul och Kartil Is. Båda har torterats på ett avskyvärt sätt
            under en vecka i november. Ett fruktansvärt angrepp på de mänskliga
            rättigheterna utan någon känd anledning. Dessa två studerande
            ska ställas inför rätta den 7 april. För vad vet de inte ännu.
          </note>
          <note>
            Sådant är oacceptabelt och måste uppmärksammas.
          </note>
          <note>
            Ledaren för Östtimor, Xanana Gusmão, har just varit här. Han
            har också betonat något mycket märkligt, nämligen viljan till
            försoning och normalisering av förbindelserna med Indonesien.
            Övergreppen måste utredas och de östtimoreanska flyktingarna få
            återvända till sina hemtrakter. Deras säkerhet måste garanteras.
            Det är väldigt bra att Sverige har agerat och stött UNHCR:s ansträngningar
            här. Sverige måste nu följa upp utvecklingen i Östtimor väldigt
            noga. Det kan nämligen bli något av en uppföljare av den fredliga
            omdaning och utveckling som vi har sett i Sydafrika. Det gäller
            att omvärlden nu inte sviker.
          </note>
          <note>
            I Tibet pågår förtrycket oavbrutet. Vi måste kräva att det omedelbart
            upphör och att villkorslösa förhandlingar mellan Dalai lama och
            den kinesiska ledningen inleds under överinseende av FN. Fredsprocessen
            måste helt enkelt i gång. Utskottet instämmer i detta krav från
            bl.a. Miljöpartiet, och nu är det upp till regeringen att satsa
            mer på att få i gång just den här fredsprocessen.
          </note>
          <note>
            Colombia har nämnts tidigare. Här är det självklart att mer arbete
            måste läggas på en upplösning av de paramilitära grupperna. Här
            har de mänskliga rättigheterna förtrampats under många år. Det
            är knappast någon ljusning i sikte. Därför måste regeringen ta
            upp frågan om att FN:s MR-kommission ska utse en särskild landrapportör
            för Colombia.
          </note>
          <note>
            Jag ska nu nämna några enskilda fall. Först en folkgrupp som
            har uppmärksammats på senaste tiden.
          </note>
          <note>
            Det gäller dinehindianerna i Big Mountain i Arizona som har tvångsförflyttats.
            De har just nu med hjälp från utomstående fått i gång en process
            som har skjutit fram sista datum för tvångsförflyttningen av de
            sista indianerna. Det är ett kulturmord som pågår där.
          </note>
          <note>
            Jag har tidigare här i riksdagen krävt att regeringen uppmärksammar
            fallet bl.a. i FN. Det är inte värdigt en nation som USA att på
            det här sättet förneka ett folks rätt till mark.
          </note>
          <note>
            När vi nu tar upp enskilda fall skulle jag vilja nämna Mordechai
            Vanunu. Det är kärnteknikern som
          </note>
          <note>
            1986 kidnappades av Israels underrättelsetjänst och sedan har
            suttit i fängelse, i en isoleringscell, på grund av att han då
            avslöjade deras kärnvapenprogram.
          </note>
          <note>
            Jag håller ständigt kontakt med de organisationer som stöder
            Mordechai Vanunu. Det finns ett oavvisligt krav, hela tiden ställt
            till den israeliska regeringen, nämligen att Vanunu omedelbart
            måste friges. Det finns ingen anledning till att han sitter i
            fängelse. Han har redan lidit nog och tillräckligt länge för att
            man skulle kunna ge honom fri.
          </note>
          <note>
            Det finns mycket att röja i den här affären, men det kommer att
            bli en sak att ta upp efteråt.
          </note>
          <note>
            När det gäller en annan person av samma kaliber,
          </note>
          <note>
            Alexander Nikitin i Ryssland, kunde vi glädjande nog få reda
            på att den domstol som hade hand om hans fall, nämligen statsdomstolen
            i S:t Petersburg, frikände honom. Nu har åklagarsidan överklagat
            och målet kommer upp den 29 mars i högsta domstolen.
          </note>
          <note>
            Utskottet har utgått från att målet inte skulle tas upp. Men
            så sker alltså. Jag uppmanar nu regeringen att åter sätta sig
            på åhörarbänken genom sin ambassad och noggrant följa fallet Nikitin,
            som blivit något av ett prejudikatfall för mänskliga rättigheter
            i Ryssland.
          </note>
          <note>
            För er som inte känner till vad han gjorde sig skyldig till var
            det att avslöja det kärnavfall som fanns bland ubåtarna i Murmansk.
            Det var hans brott.
          </note>
          <note>
            Jag skulle nu vilja nämna ett positivt fall. Det är
          </note>
          <note>
            Sydafrika efter förvandlingen, transformationen kan man säga,
            under 90-talet. Då gick Sydafrika från apartheidsystem till ett
            system med folkligt vald nationalförsamling och regering. Man
            har kanske nu den mest avancerade författningen i världen.
          </note>
          <note>
            Där har man alltså med hjälp av Sannings- och försoningskommissionen
            lyckats med något alldeles enastående och unikt, nämligen att
            avstå från hämnd.
          </note>
          <note>
            Här går bödlarna fria och lever materiellt som de gjorde innan.
            Deras offer går bredvid, lika fattiga som förut, utan att utkräva
            hämnd, så som vi ser i dag i
          </note>
          <note>
            Kosovo och Jugoslavien.
          </note>
          <note>
            Det är ett resultat av Mandelas universitet. I spåren av Gandhi
            har han lyckats balansera känslorna i det sydafrikanska landet
            med en högre idé, den enda möjliga, för att skapa det nya Sydafrika
            där mänskliga rättigheter respekteras oavsett vad som skett tidigare.
            Det är en balans på en knivskarp egg, och Sydafrika behöver fortsatt
            intensivt stöd från omvärlden, inte minst Sverige, för att dess
            författning och enastående demokratiexperiment ska lyckas. Om
            omvärlden drar sig tillbaka kan det ske som ingen vill ska ske
            i landet.
          </note>
          <note>
            Jag ser att min talartid har runnit ut. Jag vill avsluta, herr
            talman, med att be alla att tänka på vår egen bakgård. Vi har
            inte heller lyckats klara av de mänskliga rättigheterna hela vägen
            ut. Efter en fråga under frågestunden i går vet jag att en departemental
            arbetsgrupp har tillsatts rörande den nationella handlingsplan
            för mänskliga rättigheter som regeringen har meddelat att man
            ska sätta i sjön. Jag hoppas att man snabbt får till stånd en
            sådan nationell handlingsplan. Utan den är Sveriges röst om mänskliga
            rättigheter inte trovärdig i världen. Det är oerhört viktigt att
            vi klarar av vår egen bakgård först.
          </note>
          <note type="speaker">
            Anf. 75 CARINA HÄGG (s):
          </note>
          <note>
            Herr talman! Dödsstraffets avskaffande är en hjärteangelägenhet
            för Sverige med brett stöd, för att inte säga totalt stöd, här
            i kammaren. Dödsstraffet är det yttersta förnekandet av mänskliga
            rättigheter.
          </note>
          <note>
            16-åriga Katia Bengana dödades på väg hem från skolan. Hon sköts
            därför att hon inte bar slöja. Katia var ett av Amnestys fall
            i kvinnokampanjen 1995 och får här symbolisera alla dem som dödas
            när någon eller några utanför rättsväsendet tar sig rätten att
            släcka någon annans liv.
          </note>
          <note>
            Filosofen John Dewey har sagt: "Om du vill få en uppfattning
            om ett samhälle bör du ta reda på vem som sitter i fängelse."
            Vi kan i dag tillägga att de visdomsorden i än högre grad gäller
            för dödsstraffet och för hur kvinnor i särskilt utsatta situationer
            bemöts av samhället.
          </note>
          <note>
            Nu blir det en del dystra siffror, och i övrigt får jag hänvisa
            till Marianne Jönssons ställningstagande i det tidigare anförandet
            i kammaren.
          </note>
          <note>
            Jag vill först och främst än en gång understryka vikten av att
            frågan om dödsstraff får en tydlig prioritering under vårt ordförandeskap
            i EU. Vi måste visa vår avsky och vårt motstånd om och om igen.
          </note>
          <note>
            Dödsstraffet hör inte hemma i vårt nya millennium.
          </note>
          <note>
            Vi måste inom EU vara tydligare i alla situationer.
          </note>
          <note>
            När man följer frågan om dödsstraff måste man vara medveten om
            att det verkliga antalet avrättade säkert är större än det som
            kommer till vår kännedom.
          </note>
          <note>
            Vad gäller flera länder förekommer dessutom uppgifter om utomrättsliga
            avrättningar och försvinnanden där det är svårt att ha en bra
            uppfattning om omfattningen. Vissa länder finns inte med bland
            de länder som utdömer och verkställer dödsstraff, helt enkelt
            därför att uppgifter om avrättningar ej har gått att bekräfta
            eller att det har varit svårt att bevaka situationen i landet.
            I flera länder döms personer till döden av domstolar som inte
            fungerar enligt internationella regler.
          </note>
          <note>
            Herr talman! Mellan 1994 och 1998 har minst
          </note>
          <note>
            13 584 fångar avrättats och 22 910 fångar dömts till döden. Under
            samma period fördelades de rapporterade avrättade dödsdömda enligt
            följande.
          </note>
          <note>
            Kina och Hongkong - 10 192 avrättade. Iran -
          </note>
          <note>
            539 avrättade. Saudiarabien - 465. USA - 274. Nigeria - 248.
            Ukraina - 242. Irak - 200 avrättade. Ryssland - 177. Vitryssland
            - 173. Singapore - 162.
          </note>
          <note>
            Jag ska också säga något om antalet dödsdomar mellan 1994 och
            1998, dvs. samma år.
          </note>
          <note>
            Kina och Hongkong - 15 758. Algeriet - 1 136.
          </note>
          <note>
            Filippinerna - 787. Pakistan - 631. Ukraina - 522
          </note>
          <note>
            dödsdomar. Nigeria - 392. Kenya - 346. Burundi -
          </note>
          <note>
            233 dödsdomar. Ryssland - 231. Egypten - 226.
          </note>
          <note>
            Över 90 länder har kvar och tillämpar dödsstraffet, men det är
            betydligt färre länder som i realiteten fortlöpande avrättar fångar.
          </note>
          <note>
            Herr talman! Under 1998 avrättades således minst
          </note>
          <note>
            1 625 fångar i 37 länder, och 3 899 personer dömdes till döden
            i 78 länder. Siffrorna avser enbart fall som omvärlden, i det
            här fallet Amnesty, har fått kännedom om genom sina informationskanaler.
          </note>
          <note>
            Varje år genomförs det stora flertalet avrättningar i världen
            av ett litet antal länder. Under 1998 ägde
          </note>
          <note>
            80 % av alla kända avrättningar rum i Iran, Kina,
          </note>
          <note>
            Demokratiska republiken Kongo och USA. I Kina avrättades såvitt
            känt 1 067 människor. Över hundra avrättningar genomfördes i Demokratiska
            republiken
          </note>
          <note>
            Kongo. Hundratals avrättningar rapporterades från
          </note>
          <note>
            Irak, men den verkliga siffran tros vara mycket större.
          </note>
          <note>
            Från Irak rapporterades 66 avrättningar, men i de flesta fall
            har man inte kunnat få uppgifterna bekräftade. I USA avrättades
            68 människor.
          </note>
          <note>
            Om dessa fem länder hörsammade FN:s uppmaning om att inställa
            alla avrättningar skulle flertalet avrättningar i världen hejdas
            omedelbart. Andra länder som har kvar dödsstraffet skulle då komma
            under samma starka tryck som vi sett i Europa och manas till efterföljd.
            Dessa fem borde för skams skull sluta utdöma dödsstraff så att
            världen kunde befrias från den skamfläck som avrättningarna utgör.
            Dessa länder måste känna vilket oerhört ansvar de har för alla
            andra länders möjligheter och den kraft de skulle få att agera
            om de länderna gick före och tog sitt ansvar.
          </note>
          <note>
            Samtidigt skiljer USA ut sig alltmer från andra demokratiska
            stater i världen. En månad in på året hade sju personer redan
            avrättats, och bara i Florida sitter 270 dödsdömda och väntar
            på avrättning. Guvernörerna i USA agerar som självutnämnda liemän.
          </note>
          <note>
            Jag har gått igenom motioner, interpellationer och frågor från
            1994 till den 3 december 1999. Jag ville se vilka länder som namngivits
            i samband med avrättningar av dödsdömda, dödsstraff och dödsdomar.
          </note>
          <note>
            Jag ville se vad vi ledamöter har valt att belysa lite extra.
            Vi fokuserar, med all rätta, på regeringar, men det här är också
            intressant. Iran togs upp 27 gånger,
          </note>
          <note>
            Kina 21 gånger, USA 16, Nigeria 11, Ryssland 9,
          </note>
          <note>
            Turkiet 6 gånger, Saudiarabien 5, Filippinerna 4, Irak
          </note>
          <note>
            4, Kuba 4 gånger, Pakistan 4 och Thailand likaså 4
          </note>
          <note>
            gånger.
          </note>
          <note>
            Av de 90 länderna finns det de som inte belyses alls, men som
            ni har hört har de fem värsta länderna belysts ofta, med undantag
            för Demokratiska republiken Kongo. Vi kan ändå se att balansen
            kunde vara bättre mellan de länder och den situation för mänskliga
            rättigheter som vi ser och de fall och frågor som vi har valt
            att själva belysa. Nu hoppas jag att vi kanske kan få ett mer
            rättvist, allsidigt och balanserat agerande framdeles.
          </note>
          <note>
            Sammantaget kan vi säga att det finns ett oerhört stort engagemang
            i denna kammare mot dödsstraff som gör det lätt för oss som sitter
            i majoriteten att med kraft driva detta i vår omvärld. Jag hoppas
            verkligen att vi kan använda all den samlande kraften också för
            att vara tydliga under vårt ordförandeskap.
          </note>
          <note type="speaker">
            Anf. 76 MURAD ARTIN (v):
          </note>
          <note>
            Herr talman! Mänskliga rättigheter kan proklameras. Stater kan
            fatta beslut om dem. Människor och institutioner kan bekänna sig
            till dem. Det är viktigt att så sker. Men det handlar fortfarande
            bara om ord och löften, och inget kan vara mer "likt skrivet i
            sand som löften om kärlek", för att citera den norske poeten Rudolf
            Nilsen.
          </note>
          <note>
            Förutom ord och löften krävs materiella förutsättningar för att
            förverkliga mänskliga rättigheter. I
          </note>
          <note>
            många länder är det klent med sådana förutsättningar.
          </note>
          <note>
            Att förutsättningarna är usla beror inte alltid på att länderna
            saknar tillgångar, utan ofta på att befolkningen berövas dessa
            tillgångar eller på att människor berövas frukten av sitt arbete.
          </note>
          <note>
            Hela sanningen ligger inte i Brechts berömda ord:
          </note>
          <note>
            Först kommer käket, sedan moralen. Men de rymmer en stor del
            av sanningen när det gäller hur det ser ut i världen, när det
            gäller varför brotten mot mänskliga rättigheter är så omfattande.
          </note>
          <note>
            Detta gäller till stor del det som sker när det gäller t.ex.
            Illisuprojektet, det jättelika dammbygge som pågår i Turkiet,
            och de västeuropeiska företag som är inblandade. Det är ett projekt
            som berör de kurdiska, assyriska och syrianska minoriteterna i
            landet, som berör miljöförhållandena i denna del av landet och
            som berör Turkiets förhållande till andra länder. Detta kommer
            att bli Europas problem den dag Turkiet blir medlem i EU.
          </note>
          <note>
            Projektet är förenat med många komplikationer.
          </note>
          <note>
            Det kommer att innebära att städer och byar i de kurdiska delarna
            av Turkiet kommer att läggas under vatten och förstöras - mångtusenåriga
            städer och kulturminnesmärken!
          </note>
          <note>
            Stora dammar av detta slag kan även medföra fara för en rad olika
            sjukdomar. Likaledes kommer dammen att innebära att Turkiet kontrollerar
            vattentillflödet till grannländerna Syrien och Irak. Alla inser
            lätt vad detta betyder i denna del av världen, där vatten är en
            bristvara. Den som har tillgång till vatten har också en oerhörd
            makt.
          </note>
          <note>
            Det bör kanske tilläggas att Världsbanken, som av hävd varit
            generös när det gäller dammbyggen, inte deltar i detta projekt.
            Man har avstått. Men svenska företag är med. Här vill man tjäna
            pengar på ett synnerligen tveksamt och politiskt ytterst riskabelt
            projekt. Detta projekt kommer att vara politisk dynamit i
          </note>
          <note>
            Mellanöstern.
          </note>
          <note>
            När det gäller Turkiet vill jag också fästa uppmärksamheten på
            den turkiska statens behandling av landets många minoriteter.
            Den turkiska staten har ringa respekt för dessa minoriteters nationella
            identitet och kulturella rättigheter. Det handlar inte bara om
            kurderna. Det handlar om många andra grupper: armenierna, assyrierna/syrianerna,
            grekerna m.fl.
          </note>
          <note>
            Turkiet erkänner - till skillnad från många andra stater - inte
            de brott mot mänskligheten som begåtts i det förgångna, trots
            att de är väl dokumenterade. Jag vill understryka att en stat
            som inte gör upp med sin historia utan förnekar sina förbrytelser
            inte heller kan komma till rätta med de problem man brottas med
            i dag när det gäller mänskliga rättigheter. Historien sätter spår
            i nutiden.
          </note>
          <note>
            Herr talman! I Iran har nyligen genomförts parlamentsval. Valet
            blev en framgång för de reformvänliga. Världen över har valutgången
            noterats som en positiv händelse.
          </note>
          <note>
            Ett annat positivt tecken är att de som försökte mörda Said Hajjarian
            greps i går, vilket inte varit möjligt för någon månad sedan.
            Vi i Vänsterpartiet anser också att detta är värt att notera.
            Likafullt måste jag påminna om det som så ofta glöms bort i medierna:
          </note>
          <note>
            Det var inget demokratiskt val. Det finns ingen föreningsfrihet
            i Iran. Yttrandefriheten och tryckfriheten är fortfarande begränsad.
            Fortfarande fungerar mullornas terrorapparat, även om den på senaste
            tiden, på grund av folkets kritik och motstånd, inte vågat ta
            till sina allra vidrigaste metoder. Fortfarande är rättssystemet
            under all kritik. Fortfarande förtrycks kvinnorna, även om många
            modiga kvinnor - mycket modiga kvinnor - höjt sina röster.
          </note>
          <note>
            Vi kan glädja oss åt en framgång, men en framgång som bara är
            ett av många steg på vägen mot demokrati och respekt för mänskliga
            rättigheter. Men det finns i dag ingen anledning att tro att kampen
            för demokrati och mänskliga rättigheter är över. Det är först
            nu som stenen börjat rulla. Nu gäller det att hålla den i rullning.
          </note>
          <note>
            En utveckling mot demokrati i Iran skulle betyda oerhört mycket
            i Mellanöstern. Som demokratisk stat skulle landet i en lite mer
            avlägsen framtid kunna påverka hela regionen, inspirera folket
            i Irak i kampen mot Saddam Husseins diktatur, framtvinga förändringar
            i det av talibanerna terroriserade Afghanistan, understödja uppbyggnaden
            av en demokratisk palestinsk stat och kanske t.o.m. stärka kvinnornas
            situation i hela Mellanöstern, eftersom kvinnornas kamp i dag
            betyder mycket i kampen mot mullornas förtryck.
          </note>
          <note>
            Herr talman! USA och Storbritannien driver sin maktpolitik i
            andra delar av världen. Dagligen bombar man i Irak. Man har inte
            FN:s sanktioner för detta, men man gör det ändå - detta i den
            fåfänga tron att folket ska förmås att störta Saddam Hussein.
            Man bombar inte bara militära anläggningar, utan man förstör infrastrukturen,
            möjligheterna till transporter och mycket annat. De livsmedel
            och de mediciner som FN tillåter når inte människor.
          </note>
          <note>
            Enligt World Food Program har omkring 1,5
          </note>
          <note>
            miljoner människor dött till följd av bombningar, sanktioner
            och den förstörelse som har åstadkommits.
          </note>
          <note>
            Likafullt sitter Saddam Hussein kvar, medan folket lider. Ingenstans
            där USA tagit till sin knölpåkspolitik har någon diktator rubbats
            ur sadeln. Kampen för demokrati förs knappast med bomber och granater.
          </note>
          <note>
            Herr talman! I förrgår kunde vi se bilder i TV från påvens besök
            och höra honom tala om nödvändigheten av en självständig palestinsk
            stat. För var dag framstår kravet på en palestinsk stat som en
            självklarhet. En israelisk talesman ville förringa påvens besök
            och hans uttalande genom att säga att det inte var någon nyhet.
            Och naturligtvis hade han hört kravet tidigare. Vad han försökte
            dölja var att världsopinionen numera omfattar kravet på ett palestinskt
            hemland.
          </note>
          <note>
            Av det följer naturligtvis att en sådan stat måste ha en konkret
            geografisk placering. Av detta följer också att Israels ockupation
            av Västbanken måste upphöra, en ockupation som Israel 1967 hävdade
            att man måste genomföra för sin egen säkerhet.
          </note>
          <note>
            Men man nöjde sig inte med militär ockupation.
          </note>
          <note>
            Man inledde en bosättningspolitik som var ett rent och skärt
            folkrättsbrott. Detta är det brott som staten
          </note>
          <note>
            Israel på något sätt måste sona. En djupare insikt om detta hos
            den israeliska regeringen är den enda möjligheten till en fredlig
            utveckling i denna del av Mellanöstern.
          </note>
          <note>
            Herr talman! Eva Zetterberg har tidigare i sitt anförande tagit
            upp Västsahara. I en skrift från Regeringskansliet har man diskuterat
            möjligheten av Västsahara som autonom del av Marocko. Det är ingen
            lyckad lösning.
          </note>
          <note>
            Historien har flera exempel på detta. Eritrea var också en gång
            en autonom provins i Etiopien. Vi har i
          </note>
          <note>
            30 år kunnat bevittna en oerhört tragisk process -
          </note>
          <note>
            Eritreas väg till självständighet och Etiopiens förluster i människor
            och materiel.
          </note>
          <note>
            I dag har vi en ny konflikt mellan Eritrea och Etiopien, en konflikt
            som inte kan ses som annat än fullständigt onödig. Den handlar
            om gränsdragningen mellan länderna. Det är omöjligt för oss att
            avgöra var gränsen ska dras. Det borde egentligen inte heller
            vara någon viktig fråga.
          </note>
          <note>
            Vad Etiopien och Eritrea borde göra är att samarbeta för att
            tillsammans fördriva sin allra värsta och gemensamma fiende -
            fattigdomen. Den besegrar man inte genom krig med andra stater.
            Inte heller genom deportationer som skett när det gäller eritreanerna
            i Etiopien. Dessa länder har inte råd med ett krig till.
          </note>
          <note>
            Eritrea har undertecknat ett fredsavtal som framförhandlats av
            Algeriet. Det återstår för Etiopien att göra detsamma. Sverige
            måste göra sitt yttersta för att detta fredsavtal sluts och följs.
            Rester av nationalism från gamla kejsardömen och ny nationalstolthet
            hos unga stater måste i framtiden överges för försoning, samarbete
            och fred.
          </note>
          <note type="speaker">
            Anf. 77 CARINA HÄGG (s) replik:
          </note>
          <note>
            Herr talman! Jag lyssnade på Murad Artin när han tog upp situationen
            i Etiopien och i Eritrea, och det finns all anledning att följa
            den. Ett tecken på att vi tar situationen där på allvar är att
            det planeras en delegation med representanter från riksdagen som
            på ort och ställe i det ena av dessa två länder, nämligen
          </note>
          <note>
            Etiopien, ska ha möjlighet att ta del av processen inför valet
            men naturligtvis också att skaffa sig en egen bild av situationen
            i övrigt. Det tycker jag är väldigt positivt.
          </note>
          <note>
            Jag skulle också vilja nämna något om Chiapas.
          </note>
          <note>
            För mig är det lite förvirrande att Vänstern har tagit upp frågan
            här men inte utifrån de erfarenheter som den ledamot har som var
            med på den resan. Jag känner mig lite osäker på vad Vänstern har
            för uppfattning i frågan.
          </note>
          <note>
            Något som har dykt upp är de erfarenheter som var en av anledningarna
            till att vi åkte just till Mexiko, där vi fick en mer nyanserad
            bild av situationen med oss tillbaka hem. Jag hade hoppats att
            den bild som vi som var med på resan fick kunde spridas till
          </note>
          <note>
            Vänsterpartiet, så att det hade blivit en mer nyanserad bild
            av frågan.
          </note>
          <note>
            Murad Artin tog upp att det är viktigt att man gör upp med sin
            historia, att historien sätter sina spår i nutid och hur viktigt
            det är att man går tillbaka till den. Jag blev lite förundrad,
            för jag har också kunnat följa nyheterna på morgonen. För mig
            är det självklart att vi måste börja med oss här hemma och se
            till vår egen bakgrund och våra egna metoder. Den utveckling som
            vi nu ser inom Murad Artins eget parti kan jag inte se kommer
            att stärka Vänsterpartiets möjligheter att driva frågor om mänskliga
            rättigheter och stödja demokratiskt arbete runtom i världen. Om
            vi nu ska ta programkommitténs förslag på allvar, förstår inte
            jag hur man ska kunna driva de frågor som Murad Artin räknade
            upp här på ett bättre sätt framöver.
          </note>
          <note>
            Jag skulle gärna vilja en kommentar till kopplingen mellan vad
            vi gör här hemma och vad vi gör i andra delar av världen.
          </note>
          <note type="speaker">
            Anf. 78 MURAD ARTIN (v) replik:
          </note>
          <note>
            Herr talman! När det gäller Etiopien-Eritreakonflikten tycker
            jag att det är väldigt glädjande att en grupp parlamentariker
            ska åka till Etiopien. Jag tycker att det vore bra om man också
            åkte till Eritrea.
          </note>
          <note>
            Det begås faktiskt dagligen brott mot mänskliga rättigheter i
            Etiopien, och det är viktigt att vi från Sveriges sida är aktiva
            när det gäller den konflikten, så jag ser positivt på den resan.
          </note>
          <note>
            När det gäller Mexiko och Chiapas står jag bakom det särskilda
            yttrande som finns från vårt parti.
          </note>
          <note type="speaker">
            Anf. 79 CARINA HÄGG (s) replik:
          </note>
          <note>
            Herr talman! Jag fick ingen kommentar från Murad Artin om vilka
            metoder man ska använda för att förbättra förutsättningarna för
            de mänskliga rättigheterna runtom i världen. Det är oerhört viktigt
            att vara tydlig också i dessa frågor. Jag känner djup oro över
            de uttalanden och förslag från Vänsterpartiet som återigen öppnar
            för metoder som inte ligger inom demokratins ram. Vad vi gör här
            hemma är ju en viktig förutsättning för möjligheten att stötta
            en demokratisk utveckling runtom i världen, där man ser positivt
            på Sveriges stöd. Jag tycker alltså att det är dags att Murad
            Artin talar om sin egen ståndpunkt i dessa frågor.
          </note>
          <note type="speaker">
            Anf. 80 MURAD ARTIN (v) replik:
          </note>
          <note>
            Herr talman! Jag förstår inte vad Carina Hägg egentligen talar
            om, måste jag säga. Vänsterpartiet är ett demokratiskt parti.
            Jag tror att Carina Hägg talar om just civil olydnad. Det är detta
            som hon har debatterat med Gudrun Schyman. Vi stöder civil olydnad,
            men vi tar avstånd från just våld i samband med civil olydnad.
          </note>
          <note>
            Jag vet inte vart Carina Hägg vill komma med sina anklagelser
            gentemot oss. Vänsterpartiet är ett demokratiskt parti och stöder
            de demokratiska krafterna i Sverige.
          </note>
          <note type="speaker">
            Anf. 81 LENNART FRIDÉN (m):
          </note>
          <note>
            Herr talman! Det hade varit roligt att få höra ett fullföljt
            replikskifte i den sista frågan mellan Carina
          </note>
          <note>
            Hägg och Murad Artin. Men uppenbarligen finns det vissa saker
            som man undviker om man tycker att de är känsliga.
          </note>
          <note>
            När det gäller ett sådant här betänkande är det en förfärande
            lång lista på områden som tas upp om just bristande mänskliga
            rättigheter. Ändå är det långt ifrån allt.
          </note>
          <note>
            Det var inte svårt att stämma in med Per Lager här tidigare som
            lät oerhört deprimerad när han räknade upp allt som brister på
            mr-området. I det sammanhanget var det inte svårt att vara överens
            med honom, även om man inte är det så ofta annars, för det är
            förfärligt när vi ser hur det ser ut över världen.
          </note>
          <note>
            Herr talman! Jag har två motioner som behandlas i detta betänkande.
            Taiwanmotionen finns med i en reservation och har tagits upp i
            anförandet av Liselotte Wågö tidigare här i dag, och den tänker
            jag inte säga någonting om.
          </note>
          <note>
            Däremot ska jag nämna några ord om motion 602
          </note>
          <note>
            om mänskliga rättigheter i Iran och min begäran om ett konsekvent
            och fast agerande i mötet med Irans regim.
          </note>
          <note>
            Det är väldigt många över hela världen som känner sig lurade,
            både inom och utom Iran, efter valet av president Khatami. Alla
            talade ju om denna liberale president, men han är ju inte liberal
            och det är inte han som har den verkliga makten. Vänta och se,
            säger vi i väst, det måste bli bättre. Och hur har det blivit?
            Fortfarande torteras, stympas, stenas, arkibuseras och hängs det
            i Iran. Föregående talare hade rätt i en sak när han påpekade
            att det inte har talats så mycket om att valet till parlamentet,
            majlis, i Iran inte var ett demokratiskt val, för det var det
            ju faktiskt inte. Det var ju bara de som var accepterade av regimen
            som kunde ställa upp. Även där restes väldigt stora svårigheter,
            inte minst med tanke på att flera av grupperna inom mullorna totalt
            behärskar massmedierna.
          </note>
          <note>
            I förra veckan kunde vi i ett program i svensk TV
          </note>
          <note>
            se hur en kvinna på återbesök i hemlandet fick vänta i flera
            veckor på att få tillbaka sitt pass, så att hon kunde åka till
            Sverige igen. Hon utsattes för diverse trakasserier av mindre
            omfattning. Det är alltså de där små nålstingen som fortfarande
            möter dem som har gett sig i väg från landet och som inte delar
            regimens uppfattning.
          </note>
          <note>
            I pressen har vi kunnat läsa om kvinnan som i februari avrättades
            inför sina minderåriga barn. Vi har också kunnat bevittna i svensk
            TV hur en ung man fick stå med en snara om halsen i en halvtimme
            innan avrättningen sedan inställdes efter att motparten i stället
            valde att få pengar från den dömdes släktingar.
          </note>
          <note>
            Han blev därmed räddad till livet. Tänk er upplevelsen av dödsångest
            inför en stor publik. Tänk er in i den situationen! Den är förfärlig.
          </note>
          <note>
            I februari kunde vi läsa hur tre unga medlemmar i
          </note>
          <note>
            Bahairörelsen dömts till döden enbart på grund av sin religiösa
            övertygelse och att USA:s president Clinton vädjar till regimen
            i Iran att inte verkställa domen.
          </note>
          <note>
            Man kan hålla på ganska länge med att räkna upp en lång lista.
          </note>
          <note>
            Även utskottet förfasas av det som man erfarit, men ändå slutar
            betänkandet i vad jag skulle vi säga är ett nytt vänta och se.
          </note>
          <note>
            Det avsnitt där min motion tas upp slutar med:
          </note>
          <note>
            "En generell utgångspunkt bör vara att dialog är att föredra
            framför isolering." Rätt så. Men då måste båda sidor tala, lyssna
            och ta till sig av diskussionen.
          </note>
          <note>
            I en sådan dialog krävs fasthet gentemot den som bara betraktar
            vänlighet som svaghet, vilket vi ofta har upplevt från diktatorers
            sida. Mycket av den s.k.
          </note>
          <note>
            dialogen har uppenbarligen varit en monolog, eller som att tala
            till en vägg.
          </note>
          <note>
            Alla som har sett pjäsen eller kanske filmen om
          </note>
          <note>
            Shirley Valentine vet att när hon talade med sin köksvägg eller
            klippan på badstranden så ökade bara hennes illusioner, men hennes
            situation förbättrades inte.
          </note>
          <note>
            Irans folk, inte minst dess kvinnor, har inte råd att fortsätta
            att betala för västerländska illusioner. Regimen måste känna av
            ett verkligt tryck. Ett kraftfullare utlåtande av Sveriges riksdag
            kan därvidlag bidra till ett sådant.
          </note>
          <note type="speaker">
            Anf. 82 YVONNE OSCARSSON (v):
          </note>
          <note>
            Herr talman! Jag tillhörde också den lilla grupp som nämnts tidigare
            som varit på resa till de båda
          </note>
          <note>
            Kongostaterna. För mig var det första gången som jag var utanför
            Europa, och naturligtvis också första gången som jag bevittnade
            ett fattigt land som nyss har varit eller fortfarande är i en
            krigssituation. För mig väckte det mycket starka känslor, och
            det gav mycket starka intryck.
          </note>
          <note>
            Jag tänker inte nämna speciellt mycket om
          </note>
          <note>
            Kongo-Kinshasa. Det beror inte på att jag inte tycker att det
            var en så eländig situation att det inte är värt att tala om det.
            Det är på grund av att det finns ett fredsavtal som de krigande
            styrkorna faktiskt har skrivit under, och FN har beslutat att
            man ska skicka dit observatörer i framför allt de nordöstra delarna.
          </note>
          <note>
            Därför tänkte jag tala om Kongo-Brazzaville. Jag tänker inte
            speciellt berätta om situationen och vad vi såg och upplevde.
            Både Liselotte Wågö och Elver
          </note>
          <note>
            Jonsson har talat om de fruktansvärda övergrepp som har skett
            i landet. Jag vill försöka belysa det ur en lite annan synvinkel.
            Krigen i Afrika är för mig och förmodligen för många andra lite
            svåra att förstå eftersom de ofta bottnar i stamkrig, något som
            inte är speciellt naturligt för oss nordbor att sätta oss in i.
          </note>
          <note>
            Det är det i varje fall inte för mig.
          </note>
          <note>
            Jag ska börja med år 1978, när det blev statskupp i
          </note>
          <note>
            Kongo-Brazzaville och Sassou-Nguesso tar makten.
          </note>
          <note>
            Det blir en stark korruption. Franska oljebolaget Elf får obehindrat
            exploatera landets oljefyndigheter.
          </note>
          <note>
            Kongo är för övrigt mycket rikt på olja. År 1992 är det ett s.k.
            demokratiskt val. Det leder till att Pascal
          </note>
          <note>
            Lissouba väljs till president. Han lyckas höja Kongos andel av
            inkomsterna från oljeutvinningen från 13 %
          </note>
          <note>
            till 33 %. Det gillar naturligtvis inte Frankrike, för det vill
            inte förlora vinstdelar. Jacques Chirac vill ha tillbaka villkoren
            från Sassou-Nguessos tid, vilken han för övrigt är mycket god
            vän med.
          </note>
          <note>
            I det här läget bildas tre privata milisorganisationer. För det
            första skapar president Lissouba sig en egen armé. Expresidenten
            Sassou-Nguesso skapar också sin egen plus Brazzavilles borgmästare
            Kolelas. Det finns också en s.k. statsarmé, dvs. landets armé.
            Samtidigt som detta händer kräver Världsbanken att Kongo ska betala
            igen på lån som det har taget. President Lissouba tvingas till
            nedskärningar, och naturligtvis blir det missnöje i folkgrupperna.
          </note>
          <note>
            År 1997 beslutade parlamentet att milisförbanden ska avväpnas.
            Till det använde president Lissouba inte landets armé utan sin
            egen privata armé. Det leder till att det blir ett inbördeskrig
            i Kongo-
          </note>
          <note>
            Brazzaville. Frankrike och Elf stöder Sassou-Nguesso plus att
            angolanska trupper sluter upp och transporteras av Elfs fartyg
            för att stödja Sassou-Nguesso.
          </note>
          <note>
            Barnsoldater värvas och köps av fattiga familjer. Det är ofta
            familjernas yngsta söner på grund av att familjerna vill behålla
            sina äldre söner så att de ska kunna hjälpa till med familjens
            försörjning. Hur kriget sedan gick har både Liselotte Wågö och
            Elver
          </note>
          <note>
            Jonsson beskrivit, som jag sade tidigare. Jag tänker inte nämna
            det, eftersom jag har för kort talartid.
          </note>
          <note>
            I dag är mycket lite av händelseutvecklingen i
          </note>
          <note>
            Kongo-Brazzaville känd. Mediernas bevakning har varit ytterst
            mager för att inte säga obefintlig. Det som framför allt inte
            berörts är det franska oljebolagets inblandning. Elf är numera
            börsnoterat men fortfarande till största delen statsägt. Frankrike
            var det första land som uttryckte sin glädje över att
          </note>
          <note>
            Sassou-Nguesso återtagit makten. Detta trots att det skett genom
            våld, plundring, skjutande, våldtagande av kvinnor och ett regelrätt
            massmördande. Detta stöder en av Europas största stormakter, den
            demokratiskt valda regeringen i Frankrike.
          </note>
          <note>
            Det var knappast de demokratiska framstegen i
          </note>
          <note>
            Kongo som president Chirac jublade över utan snarare över den
            ökning av oljepengarna han fick in. Inbördeskriget i Kongo och
            den franska statens och franska företags inblandning på gammaldags
            kolonialt maner är en enorm skandal för den europeiska unionen.
            Det som grep mig väldigt, och som jag bär i mitt hjärta sedan
            denna resa, är att många uttryckte till oss att de upplevde att
            när allt detta hemska hände var hela världen tyst. Det var någonting
            som många upprepade: Och hela världen var tyst.
          </note>
          <note>
            Herr talman! För att det kongolesiska folket inte ska misströsta
            och tro att alla europeiska demokratiska stater är lika Frankrike
            tycker Vänsterpartiet att
          </note>
          <note>
            Sverige i FN måste kräva att en oberoende internationell kommission
            undersöker vad som har hänt i
          </note>
          <note>
            Kongo och att EU tillsätter en liknande kommission som undersöker
            den franska statens och franska företags inblandning i sin gamla
            koloni.
          </note>
          <note type="speaker">
            Anf. 83 MARIANNE ANDERSSON (c):
          </note>
          <note>
            Herr talman! Jag beklagar att en miss gjorde att jag inte blev
            anmäld till talarlistan i rätt tid. Jag har därför inte kunnat
            delta i den här debatten, som egentligen engagerar mig väldigt
            mycket. Jag vill först säga det. Jag har därför hamnat i slutet
            av talarlistan och får tala under kort tid. Jag kan därför inte
            gå in på detaljer i detta betänkande. Jag ska ta upp några saker,
            och sedan kommer jag också att beröra några saker som har hänt
            och förekommit i nyhetsmedier den här veckan.
          </note>
          <note>
            Först vill jag säga att jag instämmer väldigt mycket i det som
            har sagts här om olika frågor. Det gäller en svensk nationell
            handlingsplan, förhållandena i Ryssland och judarnas situation,
            förhållandena i
          </note>
          <note>
            Taiwan, Kina, Tibet, Kuba, Västsahara, Turkiet, Pakistan, Iran
            och naturligtvis Kongo - också jag var med på resan - m.m. Vi
            är väldigt överens i utskottet när det gäller frågan om mänskliga
            rättigheter. Jag står bakom de reservationer och de särskilda
            yttranden där Centerpartiet finns med och i övrigt bakom betänkandet.
          </note>
          <note>
            Jag vill kommentera vårt särskilda yttrande när det gäller Etiopien
            och Eritrea. När vi nu hör om den begynnande svältkatastrofen
            i östra Etiopien framstår vår åsikt om att biståndet till de länderna
            ska suspenderas till dess att det blir fred som ännu mer aktuell.
          </note>
          <note>
            De resurserna borde i stället kanaliseras via NGO:er till de
            svältande, och det måste gå fort. Genom en sådan åtgärd kunde
            vi ge en tydlig signal till Etiopien:
          </note>
          <note>
            Vi tolererar inte kriget. Samtidigt hjälper vi det svältande
            folket.
          </note>
          <note>
            Jag vill också beröra mitt särskilda yttrande om
          </note>
          <note>
            Vitryssland och sanktionerna. Det var en delegation oppositionella
            från Vitryssland som nyligen var här och som vi träffade. Deras
            budskap, som i varje fall nådde mig, var: Lukasjenko förstår bara
            maktspråk.
          </note>
          <note>
            Omvärlden måste bli mer resolut i agerandet mot
          </note>
          <note>
            Vitryssland. Det fick jag mig till del.
          </note>
          <note>
            När det gäller Taiwan och anknytningen till de internationella
            organisationerna menar jag att man i första hand bör arbeta för
            att landet ska komma med i
          </note>
          <note>
            FN:s underorganisationer, t.ex. WHO - det är landets största
            önskemål - för att det ska kunna delta med sin kompetens och sitt
            kunnande i det globala folkhälsoarbetet.
          </note>
          <note>
            Herr talman! I några länder syns det en ljusning.
          </note>
          <note>
            Men globalt sett pågår brotten mot de mänskliga rättigheterna
            med oförminskad kraft. Det är slutsatsen i en rapport som den
            amerikanska regeringen presenterade nyligen. Dess topplista över
            särskilt grymma regimer ser ut ungefär som vanligt: Serbien, Kuba,
          </note>
          <note>
            Kina, Nordkorea, Iran, Irak, Sudan och Burma.
          </note>
          <note>
            De beskrivs som länder som verkar finna njutning i att begränsa
            rätten till en avvikande åsikt. Det finns fler värstingar, och
            rangordningen kan verkligen diskuteras. Men faktum kvarstår: Att
            mänskliga rättigheter kränks i gigantisk omfattning i världen
            i dag.
          </note>
          <note>
            Mot bakgrund av sin ökande användning av dödsstraffet kastar
            USA naturligtvis sten i glashus när man kritiserar andra.
          </note>
          <note>
            Jag ville använda dessa uppgifter eftersom det var en rapport
            som kom nu. Dessutom placerar man i rapporten Turkiet i en kategori
            länder som går i rätt riktning. Det är svårt att hålla med om
            det med tanke på de alltför många rapporter som pekar åt motsatt
            håll.
          </note>
          <note>
            Rapporter om kränkningar av mänskliga rättigheter brukar ju inte
            innehåla alla de punkter som finns i
          </note>
          <note>
            FN:s deklaration om de mänskliga rättigheterna, t.ex.
          </note>
          <note>
            rätten till utbildning och rimliga levnadsförhållanden.
          </note>
          <note>
            Skulle de punkterna vara med skulle slutsatsen bli att en stor
            majoritet av världens befolkning är utsatt för sådana kränkningar.
          </note>
          <note>
            Ursäkta, herr talman, jag tänker hålla på en minut till.
          </note>
          <note type="speaker">
            Anf. 84 FÖRSTE VICE TALMANNEN:
          </note>
          <note>
            Det går inte. Fyra minuter gäller för dem som inte har anmält
            sig i tid. Jag är ledsen, men jag måste följa de regler som kammaren
            antagit.
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 29 mars.)
          </note>
          <note>
            5 § Bordläggning
          </note>
          <note>
            Anmäldes och bordlades
          </note>
          <note>
            Redogörelse
          </note>
          <note>
            1999/2000:NR1 Nordiska rådets svenska delegations berättelse
            angående verksamheten under 1999
          </note>
          <note>
            Försvarsutskottets betänkande
          </note>
          <note>
            1999/2000:FöU2 Det nya försvaret
          </note>
          <note>
            Trafikutskottets betänkande
          </note>
          <note>
            1999/2000:TU6 Marktjänster på flygplatser
          </note>
          <note>
            6 § Anmälan om interpellation
          </note>
          <note>
            Anmäldes att följande interpellation framställts
          </note>
          <note>
            den 24 mars
          </note>
          <note>
            1999/2000:313 av Christel Anderberg (m) till jordbruksminister
            Margareta Winberg
          </note>
          <note>
            Konkurrensneutralitet för veterinärer
          </note>
          <note>
            Interpellationen redovisas i bilaga som fogas till riksdagens
            snabbprotokoll tisdagen den 28 mars.
          </note>
          <note>
            7 § Anmälan om frågor för skriftliga svar
          </note>
          <note>
            Anmäldes att följande frågor för skriftliga svar framställts
          </note>
          <note>
            den 24 mars
          </note>
          <note>
            1999/2000:738 av Tasso Stafilidis (v) till socialminister Lars
            Engqvist
          </note>
          <note>
            Barn- och ungdomspsykiatrins resurser
          </note>
          <note>
            1999/2000:739 av Lars Gustafsson (kd) till socialminister Lars
            Engqvist
          </note>
          <note>
            Lördagsöppna systembutiker
          </note>
          <note>
            1999/2000:740 av Sten Tolgfors (m) till socialminister Lars Engqvist
          </note>
          <note>
            Hinder för den sociala rörligheten
          </note>
          <note>
            1999/2000:741 av Kenneth Lantz (kd) till finansminister Bosse
            Ringholm
          </note>
          <note>
            Förmögenhetsbeskattning
          </note>
          <note>
            1999/2000:742 av Sten Tolgfors (m) till finansminister Bosse
            Ringholm
          </note>
          <note>
            Utjämningspolitiken ökar ojämlikheten
          </note>
          <note>
            1999/2000:743 av Ulf Björklund (kd) till utrikesminister Anna
            Lindh
          </note>
          <note>
            Gammelsvenskby i Ukraina
          </note>
          <note>
            1999/2000:744 av Margareta Viklund (kd) till utrikesminister
            Anna Lindh
          </note>
          <note>
            Stöd vid internationella insatser
          </note>
          <note>
            1999/2000:745 av Tanja Linderborg (v) till statsrådet
          </note>
          <note>
            Ulrica Messing
          </note>
          <note>
            Diskriminering av invandrare
          </note>
          <note>
            1999/2000:746 av Ulla-Britt Hagström (kd) till statsrådet Mona
            Sahlin
          </note>
          <note>
            Kvinnors andel av Östersjömiljarderna
          </note>
          <note>
            1999/2000:747 av Sten Tolgfors (m) till statsminister
          </note>
          <note>
            Göran Persson
          </note>
          <note>
            Omfördelningspolitiken
          </note>
          <note>
            1999/2000:748 av Carina Adolfsson (s) till statsrådet
          </note>
          <note>
            Ingela Thalén
          </note>
          <note>
            Ersättarfrågan i socialförsäkringsnämnderna
          </note>
          <note>
            1999/2000:749 av Cinnika Beiming (s) till statsrådet
          </note>
          <note>
            Maj-Inger Klingvall
          </note>
          <note>
            Besöksvisum
          </note>
          <note>
            Frågorna redovisas i bilaga som fogas till riksdagens snabbprotokoll
            tisdagen den 28 mars.
          </note>
          <note>
            8 § Anmälan om skriftliga svar på frågor
          </note>
          <note>
            Anmäldes att skriftliga svar på följande frågor inkommit
          </note>
          <note>
            den 24 mars
          </note>
          <note>
            1999/2000:687 av Maggi Mikaelsson (v) till miljöminister Kjell
            Larsson
          </note>
          <note>
            Vilda djur och äventyrsturister
          </note>
          <note>
            1999/2000:711 av Carina Hägg (s) till jordbruksminister Margareta
            Winberg
          </note>
          <note>
            Porrfria hotell
          </note>
          <note>
            Svaren redovisas i bilaga som fogas till riksdagens snabbprotokoll
            tisdagen den 28 mars.
          </note>
          <note>
            9 § Kammaren åtskildes kl. 13.01.
          </note>
          <note>
            Förhandlingarna leddes av tredje vice talmannen från sammanträdets
            början t.o.m. 4 § anf. 46 (delvis) och av förste vice talmannen
            därefter till sammanträdets slut.
          </note>
        </div>
      </body>
    </text>
  </TEI>
</teiCorpus>
