<?xml version='1.0' encoding='utf-8'?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Protokoll</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Protokoll</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>prot-200910--6</head>
        <docDate when="2009-09-25">2009-09-25</docDate>
      </div>
    </front>
    <body>
      <div type="commentSection" xml:id="i-VSTjCfbztwXuHjKQsZj59h">
        <pb facs="http://data.riksdagen.se/fil/B0DD3D0C-D8FA-4C0E-B4E0-28FD38EE2DFA#page=1"/>
        <note xml:id="i-PDGnBBFEBo1B2rw5ih9nCr">
          Riksdagens protokoll
        </note>
        <note xml:id="i-EWYc5a6dJ7565sUYVQs51J">
          2009/10:6
        </note>
        <note xml:id="i-8QLcMBn6mq9aEsRyzv95rM">
          Fredagen den 25 september
        </note>
        <note xml:id="i-M63wvAsbzb3L8Az2txi6nu">
          Kl. 09:00 - 09:21
        </note>
      </div>
      <div type="debateSection" xml:id="i-CDkf9a3BJ1QzXTiFPmtufi" subtype="interpellationDebate">
        <note xml:id="i-Hrdr5dyzk22eLhVXUD4e2P">
          1 § Svar på interpellation 2009/10:5 om telefoni i glesbygd
        </note>
        <note type="speaker" xml:id="i-WBYuwukE6v2Txo88Zm7CWq">
          Anf. 1 Statsrådet ÅSA TORSTENSSON (c):
        </note>
        <u xml:id="i-451dcaeac1ec2356-1" next="i-451dcaeac1ec2356-2" who="i-J74sVAjCTSxzD8rbnxRRA">
          <seg xml:id="i-TiyBRrHB3zeUMap99Mbr9R">
            Herr talman! Peter Hultqvist har frågat mig vilka åtgärder jag
            avser att vidta med anledning av risken för att stora grupper
            av teleabonnenter i framför allt landsbygd inte erbjuds fullgoda
            och fungerande alternativ till fast telefoni för överkomliga priser
            när Telia Sonera planerar att avskaffa fast telefoni i ej lönsamma
            områden.
          </seg>
        </u>
        <u xml:id="i-451dcaeac1ec2356-2" prev="i-451dcaeac1ec2356-1" who="i-J74sVAjCTSxzD8rbnxRRA" next="i-451dcaeac1ec2356-3">
          <seg xml:id="i-LxGmY17RKpLNQr1wyqVbXo">
            Jag vill inleda med att upprepa vad jag svarade Peter Hultqvist
            på en fråga som han ställde i juli i år. Enligt lagen om elektronisk
            kommunikation ska hushåll i Sverige ha tillgång till telefoni
            till överkomliga priser. Lagen är tydlig på denna punkt. Det är
            dock inte i första hand staten utan marknadens aktörer som har
            uppdraget att tillhandahålla telefoni till de svenska konsumenterna.
            Det är först om det kan konstateras att marknaden har misslyckats
            med att tillhandahålla sådana tjänster som staten har ett ansvar
            för att säkerställa detta. Om det behövs kan Post- och telestyrelsen,
            PTS, således utse en eller flera operatörer som ska tillhandahålla
            telefoni genom en så kallad USO-skyldighet.
          </seg>
        </u>
        <u xml:id="i-451dcaeac1ec2356-3" prev="i-451dcaeac1ec2356-2" who="i-J74sVAjCTSxzD8rbnxRRA" next="i-451dcaeac1ec2356-4">
          <seg xml:id="i-X8Ud6Pkd9cg29wjej5VUo5">
            Jag vill dock poängtera att rätten till telefoni inte innebär
            att konsumenterna har rätt att kräva en specifik teknisk lösning.
            Regleringen är teknikneutral, vilket innebär att tjänsten kan
            tillhandahållas till exempel via koppartråd eller trådlösa nät
            så länge den tillhandahålls till överkomligt pris.
          </seg>
        </u>
        <u xml:id="i-451dcaeac1ec2356-4" prev="i-451dcaeac1ec2356-3" who="i-J74sVAjCTSxzD8rbnxRRA" next="i-451dcaeac1ec2356-5">
          <seg xml:id="i-PYQTQEhntXntcNzpVsnyvP">
            Jag kan också påminna om att regeringen, för att tillförsäkra
            att hushåll i Sverige har telefoni, har gett Post- och telestyrelsen
            i uppdrag att snarast se till att de som har haft tillgång till
            fast telefoni men nu saknar detta på grund av att olika radiolänkslösningar
            och fasta förbindelser inte längre finns tillgängliga får tillgång
            till telefonimöjligheter om de så begär.
          </seg>
        </u>
        <u xml:id="i-451dcaeac1ec2356-5" prev="i-451dcaeac1ec2356-4" who="i-J74sVAjCTSxzD8rbnxRRA" next="i-451dcaeac1ec2356-6">
          <seg xml:id="i-JunmERUQVpFWykNYFRHjgf">
            Regeringen har avsatt 5 miljoner kronor för detta under år 2009,
            och Post- och telestyrelsen har upphandlat lösningar för de personer
            som tidigare har blivit av med sin telefonförbindelse. Enligt
            regeringens bedömning kommer liknande insatser sannolikt att behövas
            även för 2010 och framåt.
          </seg>
        </u>
        <u xml:id="i-451dcaeac1ec2356-6" prev="i-451dcaeac1ec2356-5" who="i-J74sVAjCTSxzD8rbnxRRA" next="i-451dcaeac1ec2356-7">
          <seg xml:id="i-28UNcrZNKBtRhPdR1xZA8g">
            Vad gäller mer specifikt Telia Soneras aviserade planer att montera
            ned stolplinjer vill jag försäkra Peter Hultqvist och alla andra
            om att regeringen följer denna fråga mycket nära. Jag har själv
            kontinuerliga möten med bolaget där vi diskuterar denna fråga.
            Enligt Post- och telestyrelsens beräkningar kommer också den absoluta
            majoriteten av de abonnenter som kan komma att påverkas att få
            fortsatt tillgång till telefonitjänster genom trådlösa tjänster.
          </seg>
        </u>
        <pb facs="http://data.riksdagen.se/fil/B0DD3D0C-D8FA-4C0E-B4E0-28FD38EE2DFA#page=2"/>
        <u xml:id="i-451dcaeac1ec2356-7" prev="i-451dcaeac1ec2356-6" who="i-J74sVAjCTSxzD8rbnxRRA">
          <seg xml:id="i-PKk6TdhEJRqe1TGcuaw2fB">
            För den mindre del som däremot, enligt samma analys, sannolikt
            inte kommer att kunna erbjudas någon alternativ lösning har alltså
            Post- och telestyrelsen att ta ställning till om ett så kallat
            USO-beslut kan och bör fattas. Därtill finns alltså möjligheten
            för Post- och telestyrelsen att upphandla telefoni i enlighet
            med regeringens beslut om att avsätta medel till detta.
          </seg>
        </u>
        <note type="speaker" xml:id="i-RyYLr5wciDqdTCcG5hC7tw">
          Anf. 2 PETER HULTQVIST (s):
        </note>
        <u xml:id="i-451dcaeac1ec2356-8" next="i-451dcaeac1ec2356-9" who="i-KTYc2rBrcxPNyJRR5s4dQD">
          <seg xml:id="i-MmT1qMBZGNvrNt2RfZ7G2a">
            Herr talman! Tack för svaret, statsrådet! Varför ska pensionärer
            i glesbygd behöva ta strid med Telia Sonera och Post- och telestyrelsen
            för att hävda sin rätt till telefon?
          </seg>
        </u>
        <u xml:id="i-451dcaeac1ec2356-9" prev="i-451dcaeac1ec2356-8" who="i-KTYc2rBrcxPNyJRR5s4dQD" next="i-451dcaeac1ec2356-10">
          <seg xml:id="i-VunKrVT6xExpxNYsMhLnJi">
            Lennart Karlsson i Ulriksberg utanför Ludvika blir utan telefon
            den 30 september. Då upphör hans fasta abonnemang. Telia Sonera
            vill för honom och många andra avveckla det av lönsamhetsskäl.
            Tekniker från Telia har varit hos honom och mätt mottagningsmöjligheterna
            för mobiltelefon. Men resultatet är att det saknas tillräcklig
            täckning. Efter många turer och kontakter blir beslutet till sist
            ett nej. Lennart Karlsson får ingen mobiltelefon via Telia som
            ersätter hans fasta telefon.
          </seg>
        </u>
        <u xml:id="i-451dcaeac1ec2356-10" prev="i-451dcaeac1ec2356-9" who="i-KTYc2rBrcxPNyJRR5s4dQD" next="i-451dcaeac1ec2356-11">
          <seg xml:id="i-LPQvH8qyjLp2aV9NoDyH5g">
            Frågan är nu: Vad händer vid sjukdom, vid behov av ambulans och
            vid behov av snabb kontakt med omvärlden? Och framför allt: Är
            det rimligt att en 85-åring på detta sätt lämnas i sticket av
            samhället? Han har ringt och stridit med Telia och Post- och telestyrelsen.
            Ingen har riktigt velat ta ansvar för situationen fullt ut. Ärendet
            har bollats mellan olika tjänstemän och förklaringar.
          </seg>
        </u>
        <u xml:id="i-451dcaeac1ec2356-11" prev="i-451dcaeac1ec2356-10" who="i-KTYc2rBrcxPNyJRR5s4dQD" next="i-451dcaeac1ec2356-12">
          <seg xml:id="i-MfBUypf4ghioWhoQJMbQtd">
            Nu är det 70 000 abonnenter vars fasta telefoni kommer att sägas
            upp. Cirka tusen telestationer ska läggas ned. En miljon telefonstolpar
            ska bort. Och det här vill Telia genomföra under, som det uppges,
            cirka åtta år.
          </seg>
        </u>
        <u xml:id="i-451dcaeac1ec2356-12" prev="i-451dcaeac1ec2356-11" who="i-KTYc2rBrcxPNyJRR5s4dQD" next="i-451dcaeac1ec2356-13">
          <seg xml:id="i-2fFkd8pUUPcNbZjL8MpYfP">
            Hur många fall av Lennart Karlssons slag ska vi få uppleva under
            den här processen? Hur många pensionärer i glesbygd ska tvingas
            stå där utan ersättande telefon när det fasta nätet avvecklas?
          </seg>
        </u>
        <u xml:id="i-451dcaeac1ec2356-13" prev="i-451dcaeac1ec2356-12" who="i-KTYc2rBrcxPNyJRR5s4dQD" next="i-451dcaeac1ec2356-14">
          <seg xml:id="i-XBmuX3PDEnXaj3ACf8yZDe">
            Lagen säger att man har rätt till telefoni oavsett var man bor,
            men verkligheten visar sig alltför ofta vara en annan. Där ramlar
            människor tydligen mellan stolarna. I Norrbotten, Västerbotten
            och olika delar av Sverige kommer nu rapporter om problem när
            det fasta telefonnätet avvecklas. I norra Dalarna finns exempel
            på hur en företagare har tvingats ansluta sig till det norska
            telefonsystemet eftersom hans kontokortsfunktioner inte fungerar
            på svensk sida, och orsaken är bristande mobiltäckning. Situationen
            känns absurd.
          </seg>
        </u>
        <u xml:id="i-451dcaeac1ec2356-14" prev="i-451dcaeac1ec2356-13" who="i-KTYc2rBrcxPNyJRR5s4dQD" next="i-451dcaeac1ec2356-15">
          <seg xml:id="i-VuhJ2x2aPA6eW7yMycvQZS">
            Så här ser det ut i Sverige år 2009, och det är inte acceptabelt.
            Ministerns svar indikerar en principiell inställning av välvilja
            till att försöka åstadkomma någonting när det gäller den här problematiken.
            Jag noterar det som ministern redovisar i slutet av sin föredragning
            att man ska titta på andra lösningar och att det hålls möten med
            Telia Sonera om den här frågan och man har kontakt med PTS. Men
            trots de här mötena och trots bilden av uppföljning inträffar
            fall av Lennart Karlssons typ.
          </seg>
        </u>
        <pb facs="http://data.riksdagen.se/fil/B0DD3D0C-D8FA-4C0E-B4E0-28FD38EE2DFA#page=3"/>
        <u xml:id="i-451dcaeac1ec2356-15" prev="i-451dcaeac1ec2356-14" who="i-KTYc2rBrcxPNyJRR5s4dQD">
          <seg xml:id="i-2t9bV5HTyKRM3wrtLntSqS">
            När jag besökte Kiruna för någon vecka sedan var det första som
            man såg när man slog på tv-nyheterna kl. 7 ett inslag i Nordnytt
            om just problem i Norrbotten av det här slaget som Lennart Karlsson
            redovisar. Han är inte ensam, utan det här finns på olika ställen
            runt om i landet. Det känns mycket tydligt som att den här frågan
            inte sköts med det djup och den intensitet som redovisas i det
            här svaret.
          </seg>
        </u>
        <note xml:id="i-QMc98Jf3sw9e5KyoGyYJHF">
          Min fråga är därför till ministern: På vilket sätt tänker ministern
          vidta åtgärder som skärper kravbilden på Telia och Post- och telestyrelsen?
        </note>
        <note type="speaker" xml:id="i-RC8p4JkSVVZKyW42RQK3Yb">
          Anf. 3 Statsrådet ÅSA TORSTENSSON (c):
        </note>
        <u xml:id="i-451dcaeac1ec2356-17" next="i-451dcaeac1ec2356-18" who="i-J74sVAjCTSxzD8rbnxRRA">
          <seg xml:id="i-VQT3hy7Ptk4RSG7XihUiBt">
            Herr talman! Som jag också har sagt i mitt svar till Peter Hultqvist
            har jag tidigare, för bara någon månad sedan innan Peter Hultqvist
            gick på uppehåll i riksdagen, också svarat på frågan precis som
            den också lyder i dag. Alla har rätt till telefoni. Jag är i allra
            högsta grad mycket engagerad i den här frågan. Vi har en myndighet
            som har uppdraget, och jag tror också att interpellanten vet att
            vid ett teknikskifte, som det är i det här sammanhanget, är det
            Post- och telestyrelsens ansvar att se till att lagstiftningen
            följs.
          </seg>
        </u>
        <u xml:id="i-451dcaeac1ec2356-18" prev="i-451dcaeac1ec2356-17" who="i-J74sVAjCTSxzD8rbnxRRA" next="i-451dcaeac1ec2356-19">
          <seg xml:id="i-XazExkTM6ynVKSrbuyx9Cs">
            Jag är mycket medveten om att det som nu sker, när Telia Sonera
            avvecklar delar av gamla stolplinjer som är från 40-talet och
            som man säger är dyra att reparera, medför att det ibland uppträder
            problem. Det är dock ingen ursäkt; det vill jag vara oerhört tydlig
            med. Men precis som Peter Hultqvist påpekar vet jag att det är
            enskilda människor ute på landsbygden som drabbas vid detta skifte.
            Det är dock inte meningen, och därför har jag, och har under lång
            tid haft, återkommande samtal med Telia Sonera.
          </seg>
        </u>
        <u xml:id="i-451dcaeac1ec2356-19" prev="i-451dcaeac1ec2356-18" who="i-J74sVAjCTSxzD8rbnxRRA">
          <seg xml:id="i-VuwcwoXE8EHfj5aaFkTd7p">
            Återigen: Post- och telestyrelsen för en ständig dialog och gör
            uppföljningar för att det ska finnas ersättningar med telefoni
            som fungerar, även om det inte blir fråga om den traditionella
            utan om en mobil lösning. Där så inte sker ska det göras en upphandling
            och från Post- och telestyrelsens sida skötas på ett sådant sätt
            att de boende, om de så önskar, erhåller den telefoni de har rätt
            till.
          </seg>
        </u>
        <note type="speaker" xml:id="i-LrMF3qAKKpCRFn8yRfWevK">
          Anf. 4 PETER HULTQVIST (s):
        </note>
        <u xml:id="i-451dcaeac1ec2356-20" next="i-451dcaeac1ec2356-21" who="i-KTYc2rBrcxPNyJRR5s4dQD">
          <seg xml:id="i-NMsiy2wpLjn134krgtfyDL">
            Herr talman! Jag är mycket medveten om hur den formella ansvarsfördelningen
            ser ut i det här sammanhanget, liksom Post- och telestyrelsens
            roll. När den typ av situation som jag beskrivit i fallet med
            Lennart Karlsson uppstår och han är inte ensam måste man naturligtvis
            ta upp det till politisk debatt. Eftersom det ytterst är en lagstiftningsfråga,
            där man slagit fast att vi har rätt till telefoni i hela landet,
            blir det ytterst också ett regeringsansvar, och ministern i detta
            fall är Åsa Torstensson.
          </seg>
        </u>
        <u xml:id="i-451dcaeac1ec2356-21" prev="i-451dcaeac1ec2356-20" who="i-KTYc2rBrcxPNyJRR5s4dQD" next="i-451dcaeac1ec2356-22">
          <seg xml:id="i-QVcEwBCsBUudNBCgnhVSfj">
            Det som nu sker i spåren av Telias avveckling av det fasta telefonnätet
            ger en allvarlig varningssignal. Principen om rätt till telefoni
            i hela landet är på väg att sättas ur spel. Det finns stora områden
            i delar av Norrbotten, Västerbotten, Västernorrland, Jämtland,
            Dalarna, Gävleborg och Värmland som saknar mobiltäckning. Också
            det är oacceptabelt. Det innebär att den säkerhet och trygghet
            som är självklar för de flesta samhällsmedborgare, inte minst
            vad gäller sjukvård och räddningstjänst, åsidosätts i vissa delar
            av landet.
          </seg>
        </u>
        <u xml:id="i-451dcaeac1ec2356-22" prev="i-451dcaeac1ec2356-21" who="i-KTYc2rBrcxPNyJRR5s4dQD" next="i-451dcaeac1ec2356-23">
          <seg xml:id="i-QW4mazVnsZ7bV4DuPN655c">
            Människor måste kunna bo och arbeta i hela landet, och därför
            måste mobiltäckningen blir bättre. Dessutom är det orimligt att
            den fasta telefonin avvecklas så att människor plötsligt saknar
            telefon. Långa avstånd till samhällsservice i kombination med
            dålig mobiltäckning gör att situationen i glesbygden är sårbar.
            Därför krävs det statliga insatser för att fastställa ambitionsnivån
            så att allas rätt till telekommunikationer uppnås.
          </seg>
        </u>
        <pb facs="http://data.riksdagen.se/fil/B0DD3D0C-D8FA-4C0E-B4E0-28FD38EE2DFA#page=4"/>
        <u xml:id="i-451dcaeac1ec2356-23" prev="i-451dcaeac1ec2356-22" who="i-KTYc2rBrcxPNyJRR5s4dQD" next="i-451dcaeac1ec2356-24">
          <seg xml:id="i-EWpH9RURPGjogNWa8U3YrG">
            Jag har respekt för att det sker möten med Telia, men det måste
            ske en mycket grundlig och distinkt uppföljning av Telia Soneras
            avveckling av den fasta telefonin. Det finns alltför många exempel
            på människor som hamnar mellan stolarna. Trots att ministern beskriver
            Post- och telestyrelsens uppdrag och goda ambitioner kan man konstatera
            att det inträffar i verkligheten, och dessa människor upplever
            sig ofta hanterade på ett ganska byråkratiskt fyrkantigt sätt.
            Därför måste man vara beredd att vidta åtgärder och på något sätt
            åstadkomma en stramare uppföljning.
          </seg>
        </u>
        <u xml:id="i-451dcaeac1ec2356-24" prev="i-451dcaeac1ec2356-23" who="i-KTYc2rBrcxPNyJRR5s4dQD" next="i-451dcaeac1ec2356-25">
          <seg xml:id="i-2VHuvyUDkewGntJiBnHBGp">
            Regeringen är ytterst ansvarig för principen om allas rätt till
            telefon, oavsett bostadsort. Delstatliga Telia, som i dag har
            ansvaret för gamla Televerkets telenät, måste alltid visa en uppriktig
            vilja att lösa de problem som uppstår när telestationer läggs
            ned. PTS måste som ansvarig statlig myndighet arbeta mycket aktivt
            för att inte en enda glesbygdsbo ska lämnas i sticket. Ministern
            måste därför följa upp detta så att människor inte hamnar mellan
            stolarna, vilket är dagens verklighet.
          </seg>
        </u>
        <u xml:id="i-451dcaeac1ec2356-25" prev="i-451dcaeac1ec2356-24" who="i-KTYc2rBrcxPNyJRR5s4dQD" next="i-451dcaeac1ec2356-26">
          <seg xml:id="i-HifSLk3ymqG5SdyT3qjpSb">
            Dagens situation är ett politiskt svaghetstecken. När Lennart
            Karlsson, 85, är tvungen att slåss mot byråkratin för att ha fungerande
            telefon har det gått för långt. Då har principerna, som den att
            hela Sverige ska leva, fallit för byråkrati och kortsiktig lönsamhet.
            Fungerande telefoni borde vara en självklarhet. På den punkten
            ska ingen tveksamhet få råda, men det gör det i dag. 85-åringen
            i Ulriksberg och alla andra människor i svensk glesbygd måste
            även i framtiden ha garanterat fungerande telefon.
          </seg>
        </u>
        <u xml:id="i-451dcaeac1ec2356-26" prev="i-451dcaeac1ec2356-25" who="i-KTYc2rBrcxPNyJRR5s4dQD">
          <seg xml:id="i-WyQHYejyb6tHCk9dxCRB6c">
            Är ministern nu beredd att ta några ytterligare initiativ för
            att sätta press på både Post- och telestyrelsen och Telia? Telia
            kan göra betydligt mycket mer än de gör i dag. Också deras attityd
            gentemot människor som drabbas av denna situation kan bli mycket
            bättre. Där finns i dag mycket övrigt att önska.
          </seg>
        </u>
        <note type="speaker" xml:id="i-LM6VyRaiFUNR1ZaVuCyB9Z">
          Anf. 5 Statsrådet ÅSA TORSTENSSON (c):
        </note>
        <u xml:id="i-451dcaeac1ec2356-27" next="i-451dcaeac1ec2356-28" who="i-J74sVAjCTSxzD8rbnxRRA">
          <seg xml:id="i-V99V5HuhqpCHLMdb5CKRSu">
            Herr talman! Jag håller med Peter Hultqvist om att ingen ska
            lämnas i sticket. Min bild av detta är att så inte heller sker.
            Det har uppkommit situationer där man inte har haft en teknisk
            lösning, eller den mobila lösningen inte har fungerat fastän man
            gjort utvärderingar innan man gjorde ett skifte. Telia Sonera
            har backat och därmed också hittat en lösning.
          </seg>
        </u>
        <u xml:id="i-451dcaeac1ec2356-28" prev="i-451dcaeac1ec2356-27" who="i-J74sVAjCTSxzD8rbnxRRA" next="i-451dcaeac1ec2356-29">
          <seg xml:id="i-H37PiT3vKhzGhk6Hjwa5BK">
            Jag vill således säga till Peter Hultqvist att detta är ett mycket
            högt prioriterat område. Av den anledningen är jag ständigt uppdaterad
            och har samtal med både Post- och telestyrelsen och Telia Sonera.
            Också jag samtalar med människor som är oroliga och kommer i kläm.
            Uppdraget är dock att ständigt hitta nya lösningar även om det
            i något skede har uppstått problem. Jag vet att det vid ett skifte
            uppstår problem, och det är inte försvarbart att enskilda människor
            blir sittande utan telefonkontakt. Det har inträffat, men det
            har också rättats till.
          </seg>
        </u>
        <u xml:id="i-451dcaeac1ec2356-29" prev="i-451dcaeac1ec2356-28" who="i-J74sVAjCTSxzD8rbnxRRA">
          <seg xml:id="i-JhS3YiZSCqo8Jy7zkdquSU">
            I de sammanhang där möjlighet till direkt lösning inte ges har
            Post- och telestyrelsen det slutliga ansvaret att skapa förutsättningar
            för en lösning så att telefoni även fortsättningsvis ska finnas
            i alla delar av landet och för alla som så önskar. Det sker till
            exempel genom en upphandling. Regeringen har avsatt resurser i
            budgeten just för att skapa möjligheter så att alla fortsatt ska
            ha tillgång till telefoni i alla delar av landet.
          </seg>
        </u>
        <pb facs="http://data.riksdagen.se/fil/B0DD3D0C-D8FA-4C0E-B4E0-28FD38EE2DFA#page=5"/>
        <note type="speaker" xml:id="i-EexmTZ9nkjhrQ4Dux94dnB">
          Anf. 6 PETER HULTQVIST (s):
        </note>
        <u xml:id="i-451dcaeac1ec2356-30" next="i-451dcaeac1ec2356-31" who="i-KTYc2rBrcxPNyJRR5s4dQD">
          <seg xml:id="i-p7vhPcUvZxkMNr6gLqrSM">
            Herr talman! Om man drar in en tjänst, såsom Telia Sonera nu
            gör, är det enda rimliga att man samtidigt presenterar en lösning
            för de berörda människorna, visar att så här löser vi situationen.
            Men så sker inte i dag. Man meddelar att man drar in den fasta
            telefonin och lämnar efter sig ett i många stycken allmänt töcken.
            Därefter sker en process där man i många fall löser det hela,
            men i vissa fall löser man det inte. Det tycker jag är ett oacceptabelt
            arbetssätt.
          </seg>
        </u>
        <u xml:id="i-451dcaeac1ec2356-31" prev="i-451dcaeac1ec2356-30" who="i-KTYc2rBrcxPNyJRR5s4dQD" next="i-451dcaeac1ec2356-32">
          <seg xml:id="i-H621kZjv8TDSWpc1GR8GMZ">
            Ministern har bilden att människor inte lämnas i sticket. Min
            bild är att det finns människor som lämnas i sticket, åtminstone
            uppfattar de själva det så. När Lennart Karlsson beskriver sitt
            behov av kontakt med sjukvården är det en situation som i hans
            fall kan bli mycket speciell och intressant efter den 30 september.
          </seg>
        </u>
        <u xml:id="i-451dcaeac1ec2356-32" prev="i-451dcaeac1ec2356-31" who="i-KTYc2rBrcxPNyJRR5s4dQD" next="i-451dcaeac1ec2356-33">
          <seg xml:id="i-Rkt5ZruXdpcvE1H6xgncLT">
            Vi måste ta detta på allvar, och jag tror att ministern också
            gör det. Nuvarande metoder räcker tydligen inte till för att vi
            ska nå tillfredsställande resultat. Den företagare som kopplat
            sin kontokortsfunktion till det norska telesystemet är ett bevis
            på att de svenska lösningarna inte håller i denna process. I Lillådalen
            utanför Gördalen finns åtta hushåll som har problem av det slag
            som jag tidigare beskrev. Dagens situation är alltså inte tillfredsställande.
          </seg>
        </u>
        <u xml:id="i-451dcaeac1ec2356-33" prev="i-451dcaeac1ec2356-32" who="i-KTYc2rBrcxPNyJRR5s4dQD">
          <seg xml:id="i-A2TjdyLboeCuXfKPfqaDJm">
            Kopparnätet täcker hela Sverige; det är uppbyggt på det sättet.
            Mobilnätet är däremot inte uppbyggt på det sättet. Jag har tidigare
            redogjort för och visat på de brister som finns i framför allt
            skogslänen från Värmland upp till Norrbotten. Jag kommer nu att
            begära en utredning från riksdagens utredningstjänst när det gäller
            denna fråga och göra mitt för att följa upp den och sedan återkomma
            till ministern med kanske ytterligare interpellationer så småningom.
            Jag hoppas ministern använder denna debatt som underlag för ett
            fortsatt agerande från hennes sida.
          </seg>
        </u>
        <note type="speaker" xml:id="i-UND2zxtkz5xd1Uu3wrp6RU">
          Anf. 7 Statsrådet ÅSA TORSTENSSON (c):
        </note>
        <u xml:id="i-451dcaeac1ec2356-34" who="i-J74sVAjCTSxzD8rbnxRRA">
          <seg xml:id="i-7HV6Cfhe7zQPa7s1jeqfYc">
            Herr talman! Jag tackar Peter Hultqvist för interpellationen.
            Det här är ett pågående arbete, också av anledningen att det är
            ett pågående teknikskifte. Det är kanske till och med så att man
            byter teleoperatör. Jag är mycket medveten om att i varje sådant
            skifte uppstår frågeställningar och problem. Men när Peter Hultqvist
            säger att man drar in fast telefoni utan att presentera alternativ
            vill jag faktiskt ha underlag för detta. På det sättet får det
            inte lov att ske. När Peter Hultqvist så tydligt säger att Telia
            Sonera inte presenterar en tjänst tycker jag att han också tydligt
            måste redovisa det, för då hanterar man inte ett teknikskifte
            på det sätt man ska göra och på det sätt som jag och Post- och
            telestyrelsen för ett samtal med Telia Sonera om.
          </seg>
        </u>
        <note xml:id="i-FGjXYYvujqXRy7dXD2PDcq">
          Överläggningen var härmed avslutad.
        </note>
      </div>
      <div type="commentSection" xml:id="i-JumSz4QWL8zd92yjxDtGu2">
        <note xml:id="i-GybXDnUGLDuXyhPWVGbf7a">
          2 § Anmälan om inkommen faktapromemoria om förslag från Europeiska
          kommissionen
        </note>
        <pb facs="http://data.riksdagen.se/fil/B0DD3D0C-D8FA-4C0E-B4E0-28FD38EE2DFA#page=6"/>
        <note xml:id="i-9PTMWtwffLmYUR7xdx8xpQ">
          Förste vice talmannen anmälde att följande faktapromemoria om
          förslag från Europeiska kommissionen inkommit och överlämnats
          till utskott:
        </note>
        <note xml:id="i-5rty16jn5Ac2UWU5BAbdRc">
          KOM(2009)380
        </note>
      </div>
      <div type="commentSection" xml:id="i-UWc7jYGWS8Geg7oBTGkL5n">
        <note xml:id="i-CU3yURr4oG8asZRWBrXCYT">
          3 § Hänvisning av ärenden till utskott
        </note>
        <note xml:id="i-MzfESNTonSEbAXhhdwoYua">
          Föredrogs och hänvisades
        </note>
      </div>
      <div type="commentSection" xml:id="i-5vAFJdp43aYCKkcUyJvMKk">
        <note xml:id="i-3WUVc3ugx8kFxVRzCVyz2C">
          4 § Bordläggning
        </note>
        <note xml:id="i-NrrcBXpWehTM3xg1Vme54v">
          Anmäldes och bordlades
        </note>
      </div>
      <div type="commentSection" xml:id="i-WHHapVFjphu8vvBDbX1CPY">
        <note xml:id="i-S9NWfDEzNBMdwHnefXt24L">
          5 § Anmälan om fråga för skriftligt svar
        </note>
        <note xml:id="i-RqtUXaLJbvfpPeetPsvCCT">
          Anmäldes att följande fråga för skriftligt svar framställts
        </note>
        <note xml:id="i-Q5psvqrncyriuufNi3BHRJ">
          den 24 september
        </note>
        <note xml:id="i-SmAMp5qUPxvmQVtfXRixrK">
          LiseLotte Olsson
        </note>
        <u xml:id="i-UosBo8kYzPkZP4Bm1WNG1k" who="i-J74sVAjCTSxzD8rbnxRRA">
          <seg xml:id="i-FpHXhqPTMwv6baUF814cH8">
            Frågan redovisas i bilaga som fogats till riksdagens snabbprotokoll
            tisdagen den 29 september.
          </seg>
        </u>
      </div>
      <div type="commentSection" xml:id="i-7GEgoFAa5BkZe1gJX9AjnF">
        <note xml:id="i-5V75XFTdrDrVyUGAShAxGF">
          6 § Kammaren åtskildes kl. 9.21.
        </note>
        <pb facs="http://data.riksdagen.se/fil/B0DD3D0C-D8FA-4C0E-B4E0-28FD38EE2DFA#page=7"/>
        <note xml:id="i-XKpKF1qt5uMbUEK2Nhp4q9">
          Förhandlingarna leddes av förste vice talmannen.
        </note>
        <note xml:id="i-E7f6wkjoAGkNquEHJ4A7Ws">
          /Eva-Lena Ekman
        </note>
      </div>
    </body>
  </text>
</TEI>
