<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2009</title>
      </titleStmt>
      <editionStmt>
        <edition>0.3.0</edition>
      </editionStmt>
      <publicationStmt>
        <authority>Westac Project, 2020-2021</authority>
        <availability>
          <licence target="https://creativecommons.org/licenses/by/4.0/">Licence: Attribution 4.0 International (CC BY 4.0)</licence>
        </availability>
      </publicationStmt>
      <sourceDesc>
        <bibl>
          <title>Riksdagens protocols 2009</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some programmatic corrections have been made to counter errors stemming from the OCR process.</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>Westac Project, 2020-2021</authority>
          <availability>
            <licence target="https://creativecommons.org/licenses/by/4.0/">Licence: Attribution 4.0 International (CC BY 4.0)</licence>
          </availability>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some programmatic corrections have been made to counter errors stemming from the OCR process.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200910--7</head>
          <docDate when="2009-09-29">2009-09-29</docDate>
        </div>
      </front>
      <body>
        <div>
          <note n="889e1604">
            ﻿
          </note>
          <note n="054a5f20">
            Riksdagens protokoll
          </note>
          <note n="17c93bc7">
            2009/10:7
          </note>
          <note type="date" n="8fd8b3b4">
            Tisdagen den 29 september
          </note>
          <note n="34d59a32">
            Kl. 13:00 - 13:27
          </note>
          <note n="1202e612">
            1 § Justering av protokoll
          </note>
          <note n="7fd9dce8">
            Justerades protokollet för den 21 september.
          </note>
          <note n="3caeba45">
            2 § Avsägelse
          </note>
          <note n="8623e014">
            Förste vice talmannen meddelade att Stefan Attefall (kd) avsagt
            sig uppdraget som suppleant i Utrikesnämnden.
          </note>
          <note n="76c13dd4">
            Kammaren biföll denna avsägelse.
          </note>
          <note n="77cf0bcd">
            3 § Anmälan om kompletteringsval till Utrikesnämnden
          </note>
          <note n="cb28c480">
            Förste vice talmannen meddelade att Kristdemokraternas riksdagsgrupp
            på grund av uppkomna vakanser anmält Stefan Attefall som ledamot
            i Utrikesnämnden och Holger Gustafsson som suppleant i Utrikesnämnden.
          </note>
          <note n="c38fc5af">
            Förste vice talmannen förklarade valda till
          </note>
          <note n="bd31de44">
            ledamot i Utrikesnämnden
          </note>
          <note n="6f8300cd">
            Stefan Attefall (kd)
          </note>
          <note n="26a5ea2e">
            suppleant i Utrikesnämnden
          </note>
          <note n="ce7da33a">
            Holger Gustafsson (kd)
          </note>
          <note n="abfcc7ff">
            4 § Meddelande om val
          </note>
          <note n="30c3d31f">
            Förste vice talmannen meddelade att onsdagen den 30 september
            skulle val till Nordiska rådets svenska delegation äga rum.
          </note>
          <note n="9548b48d">
            5 § Meddelande om frågestund
          </note>
          <note n="d95533e2">
            Förste vice talmannen meddelade att vid frågestunden torsdagen
            den 1 oktober kl. 14.00 skulle frågor besvaras av statsminister
            Fredrik Reinfeldt (m).
          </note>
          <note n="75ed821e">
            6 § Meddelande om frågestunder hösten 2009
          </note>
          <note n="424b2617">
            Förste vice talmannen meddelade att ett meddelande om höstens
            frågestunder hade delats ut till kammarens ledamöter.
          </note>
          <note n="b12820e6">
            7 § Anmälan om fördröjda svar på interpellationer
          </note>
          <note n="77ac66fb">
            Till riksdagen hade inkommit följande skrivelser:
          </note>
          <note n="c6fbc47a">
            Interpellation 2009/10:1
          </note>
          <note n="ab96adb7">
            Interpellation 2009/10:1 Statens ansvar för Malmfälten
          </note>
          <note n="7acc9233">
            Interpellationen kommer att besvaras torsdagen den 1 oktober
            2009.
          </note>
          <note n="248f31a4">
            Skälet till dröjsmålet är nationella samt utrikes resor.
          </note>
          <note n="0c70f126">
            Fredrik Ahlén
          </note>
          <note n="f8b4c8fe">
            Interpellation 2009/10:2
          </note>
          <note n="9b0b0da0">
            Interpellation 2009/10:2 Bilprotektionismens hot mot svensk fordonsindustri
            och EU:s inre marknad
          </note>
          <note n="72176ad6">
            Interpellationen kommer att besvaras fredagen den 23 oktober
            2009.
          </note>
          <note n="248f31a4">
            Skälet till dröjsmålet är nationella samt utrikes resor.
          </note>
          <note n="0c70f126">
            Fredrik Ahlén
          </note>
          <note n="f5cd6789">
            Interpellation 2009/10:6
          </note>
          <note n="cb76e79d">
            Interpellation 2009/10:6 Åtaganden i Baltic Sea Action Plan
          </note>
          <note n="f2efe668">
            Interpellationen kommer att besvaras fredagen den 23 oktober
            2009. Miljöministern har inte möjlighet att besvara interpellationen
            inom anvisad tid på grund av redan inbokade engagemang.
          </note>
          <note n="382adc3c">
            Lena Ingvarsson
          </note>
          <note n="8d9f3775">
            8 § Svar på interpellation 2009/10:3 om de småskaliga jordbruken
          </note>
          <note type="speaker" n="d4a2d52a">
            Anf. 1 Jordbruksminister ESKIL ERLANDSSON (c):
          </note>
          <u who="Q3058054" xml:id="i-1267b94be8faf510-0" n="7c0957b6">
            <seg n="c0469a27">
              Herr talman! Carina Adolfsson Elgestam har frågat mig vilka åtgärder
              jag avser att vidta för att möjliggöra ett småskaligt jordbruk
              även i framtiden liksom vilka åtgärder jag avser att vidta för
              att möjliggöra ett öppet och levande jordbrukslandskap.
            </seg>
            <seg n="58a0c15d">
              De värden som det småskaliga jordbruket representerar är viktiga
              för mig och många andra. Dessa jordbruk återfinns ofta i områden
              som mina egna hemtrakter i Småland. Här ger människor på landsbygden
              liv till bygderna, brukandet av marken håller landskapet öppet.
              Detta ger glädje till oss som bor där men utgör också en viktig
              förutsättning för ett attraktivt landskap och för turism. Att
              göra landsbygden attraktiv för många ökar möjligheten till en
              bra service, vilket i sin tur ger goda förutsättningar för bygderna
              att fortsätta leva. Detta är bra för hela Sverige. Vår politik
              syftar till att bruka marken på ett hållbart sätt, bruka utan
              att förbruka.
            </seg>
            <seg n="28c58060">
              Sverige har ett landsbygdsprogram som värnar levande landsbygder.
              Här hittar vi just det som Carina efterfrågar insatser för jordbruk,
              såväl för det småskaliga som för större jordbruk. Fokus ligger
              på möjligheter till utveckling av levande landsbygder. Detta är
              förutsättningarna för utveckling av nyföretagande, nya affärsidéer
              och verksamheter och därmed nya arbetstillfällen som vi vill ta
              fasta på och stimulera. Här finns insatser för mat med mervärden
              till exempel kopplade till småskalig livsmedelsförädling och måltidsupplevelser
              för att stärka och utveckla Sverige som matland. Vi vill att företag
              ska bli långsiktigt hållbara och fortsatt kunna verka för, och
              på, en levande landsbygd i alla olika delar av landet. Företagen
              kan diversifiera sin verksamhet och därmed skaffa fler ben att
              stå på, finnas kvar och bidra till våra levande bygder.
            </seg>
            <seg n="68509e45">
              Ett öppet och levande jordbrukslandskap är ofta en viktig faktor
              för att människor ska vilja bo på eller besöka landsbygden. Inom
              landsbygdsprogrammet stöder vi just insatser som bidrar till ett
              öppet och levande landskap. Landsbygdsprogrammet är ett av våra
              främsta verktyg för att uppnå de av riksdagen fastlagda miljömålen.
              Syftet är bland annat att upprätthålla de natur- och kulturvärden
              som är beroende av en hävd av marken. Här har småskaliga såväl
              som större jordbruk möjlighet att erhålla ersättning för att bevara
              den biologiska mångfalden och kulturmiljövärden i odlingslandskapet.
              Storleken på företagen är inte avgörande.
            </seg>
            <seg n="d7790321">
              En stor ändring av landsbygdsprogrammet, som vi för närvarande
              förhandlar med kommissionen om, är användningen av de så kallade
              modulerade medlen i programmet. Genom att omfördela medel från
              jordbrukspolitikens första till dess andra pelare kan vi ytterligare
              förstärka insatserna för landsbygden. De modulerade medlen kommer
              att riktas mot insatser för att möta och mota klimatförändringar
              samt att producera förnybar energi. De areella näringarna har
              en nyckelroll i Sveriges framtida energiproduktion. Detta vill
              vi stimulera med hjälp av modulerade medel. Medlen kommer också
              att användas för insatser för att förbättra vattenkvaliteten,
              vilket är en mycket angelägen fråga. Dessutom kommer vi att göra
              kraftfulla insatser för att bevara ängs- och betesmarkerna i våra
              mest värdefulla marker.
            </seg>
            <seg n="a949ad5e">
              Regeringens politik syftar till att skapa fler jobb genom att
              bland annat stärka företagandet. Generella skattesänkningar och
              riktade småföretagarinsatser gynnar företagandet i hela landet.
            </seg>
            <seg n="6df695a0">
              Sammantaget anser jag att den generella näringspolitiken, jordbrukspolitiken
              och dess landsbygdsprogram bidrar till att såväl småskaliga som
              större företag kan finnas och fortsätta utvecklas, till gagn för
              ett öppet och levande jordbrukslandskap som vi alla får del av.
            </seg>
          </u>
          <note type="speaker" n="bd57cc53">
            Anf. 2 CARINA ADOLFSSON ELGESTAM (s):
          </note>
          <u who="Q3375840" xml:id="i-7f2131c044bc92c7-0" n="3c502843">
            <seg n="3084c823">
              Herr talman! Tack för svaret, jordbruksministern! När jag har
              tagit del av svaret och funderat lite på vad jordbruksministern
              egentligen menar har jag blivit lite konfunderad och hoppas att
              här kanske få lite tydligare svar.
            </seg>
            <seg n="7ebd094e">
              Min fråga handlar i grund och botten om de förändringar som planeras
              angående gårdsstödet. Förslaget är att man under innevarande framförhandlade
              period, från 2007 fram till 2013, ska lämna möjligheten till stöd
              för 0,3 hektar mark. I stället får man inte det här stödet förrän
              storleken är 4 hektar. Därav är jag lite konfunderad över svaret.
            </seg>
            <seg n="8634c5fc">
              Vi kan vara helt överens om att det är viktigt att vi har ett
              småskaligt jordbruk och att vi har småföretagare. Så långt kan
              vi vara fullständigt överens. Däremot står jag frågande när man
              så drastiskt förändrar reglerna under pågående period, med hänvisning
              till vad jag har kunnat läsa mig till i alla fall att regelverket
              är så krångligt och att ansökningarna från de små har så många
              fel, och tar bort gårdsstödet för de allra minsta, de som inte
              har så mycket mark. I stället för att sätta in resurser för att
              delvis hjälpa dem med regelverket om det är krångligt tar man
              bort ersättningen. Då har man ju löst problemet med de allra minsta.
              Det känns lite märkligt att inte stötta småföretagen.
            </seg>
            <seg n="49feddfa">
              Det som också känns lite konstigt i det här sammanhanget är att
              syftet med gårdsstödet är att hålla livsmedelspriserna nere. I
              en tid när livsmedelspriserna stiger känns det ännu mer konstigt
              att gå in mitt under den avtalade perioden och göra de här förändringarna,
              allra helst om det i grund och botten är så att den lilla, enskilda
              lantbrukaren, småföretagaren, har gjort så gott han eller hon
              har kunnat när det gäller regelverket.
            </seg>
            <seg n="6120b1b5">
              Det blir så himla konstigt, jordbruksministern. Jordbruksministern
              sade i sitt svar att han stöder småskaligt jordbruk samtidigt
              som han drar åt snaran för de allra minsta. Låt oss titta på Småland
              och Kronobergs län vårt hemlän. Det handlar om cirka tio drabbade
              småbrukare. Det är kanske inte så många företag, men för var och
              en av de tio småföretagarna är varje möjlighet till inkomst betydelsefull.
              Visst drar man åt snaran hårdare för den lilla företagaren.
            </seg>
            <seg n="7c348add">
              I mångt och mycket handlar det om att kvinnliga företagare får
              stryka på foten, exempelvis de som jobbar med hästavel. Visst
              är de med och bidrar till ett öppet landskap. Varför ska snaran
              dras åt för dem allrahelst om de följer regelverket? Det kan bli
              lite fel på vägen, men det är kanske för att det är krångliga
              regler. Varför förändras i så fall inte regelverket? Om det är
              något som den borgerliga regeringen har uttalat med mycket pompa
              och ståt så är det att det ska bli enklare administration. Det
              har det tydligen inte blivit för gårdsstödet.
            </seg>
          </u>
          <note type="speaker" n="bbdd1cda">
            Anf. 3 Jordbruksminister ESKIL ERLANDSSON (c):
          </note>
          <u who="Q3058054" xml:id="i-1267b94be8faf510-1" n="7c0957b6">
            <seg n="3ca70af6">
              Herr talman! Carina Adolfsson Elgestam tog upp två frågor i sin
              kommentar till mitt interpellationssvar. Det gällde dels frågan
              om varför vi sätter en arealgräns på möjligheten att få så kallat
              gårdsstöd, dels frågan om hur regler och liknande utformas. Jag
              ska ta upp båda frågorna.
            </seg>
            <seg n="159d2c5f">
              Låt mig konstatera att ett skäl till att vi har en arealgräns
              för erhållande av gårdsstöd är att många mindre arealer inte brukas
              av gårdsägaren. Man låser på så sätt in mark som inte kommer den
              aktive jordbrukaren i området till del. Detta är ett reellt och
              stort problem i stora delar av landet. Med borttagandet av möjligheten
              att erhålla gårdsstöd för de mindre arealerna frigörs mark som
              är nödvändig för den som har ett lite större jordbruksföretag.
              Marken kommer på så sätt in i produktionen och bidrar till att
              det blir fler jobb i aktuellt område.
            </seg>
            <seg n="d6279ab4">
              Ett annat skäl är att kostnaden för att administrera stöden uppgår
              till i runda tal 3 000 kronor. Enligt min uppfattning bör det
              vara en betydande skillnad mellan erhållet stöd och de administrativa
              kostnaderna om det ska betalas ut olika typer av ersättningar.
            </seg>
            <seg n="2ac2784b">
              Ett tredje skäl är att detta frigör resurser som möjliggör precis
              det Carina Adolfsson efterfrågar, nämligen en förbättrad rådgivning
              till dem som är kvar.
            </seg>
            <seg n="f5e5b66c">
              Ett fjärde skäl är som också interpellanten påpekade att felet
              inte får vara så stort procentuellt sett. Då blir det lite i areal
              räknat. De fel som upptäcks i kontrollerna hittas många gånger
              hos dem med de små arealerna eftersom felmarginalen är så liten.
            </seg>
            <seg n="c49307cd">
              Den andra frågan gäller varför man ändrar på regler under en
              pågående period. Det beror helt enkelt på att Sverige har fått
              smäll på fingrarna av EU:s revisorer. Jag tycker att det är vår
              skyldighet att rätta till det som har varit fel. Det har vi försökt
              att göra resolut och handfast så att vi slipper betala de stora
              summor pengar som Sverige kan åläggas att betala om vi inte följer
              regelsystemen. Jag anser inte att detta på något sätt berättigar
              till kritik. Tvärtom tycker jag att vi ska ha beröm för att vi
              har tagit tag i ett problem som den regering som Carina Adolfsson
              en gång företrädde är orsaken till. Man tog inte tag i problemet
              den gången man skulle ha gjort det.
            </seg>
          </u>
          <note type="speaker" n="db708b9b">
            Anf. 4 CARINA ADOLFSSON ELGESTAM (s):
          </note>
          <u who="Q3375840" xml:id="i-7f2131c044bc92c7-1" n="3c502843">
            <seg n="20056d44">
              Herr talman! Låt mig säga följande apropå uttalandet om den regering
              jag en gång företrädde. Jag håller mig fortfarande till samma
              ideologi och jag är fortfarande socialdemokrat. Det ska inte råda
              några missuppfattningar om detta med tanke på hur ministern uttryckte
              sig.
            </seg>
            <seg n="6fe916be">
              Självklart, jordbruksministern, ska man rätta till det som är
              fel och det som är ett problem. Vi kan vara överens om det. Men
              varför ska den lilla jordbrukaren, den lilla småföretagaren, betala
              priset? Jag får inte detta att gå ihop. Vi kan vara överens om
              att det är viktigt med småskaligt jordbruk och med småföretagande.
              Det är vad detta i grund och botten handlar om. Sverige har inte
              klarat av det som har med kontrollverksamheten att göra. Detta
              har vi diskuterat i kammaren tidigare. För att hitta en lösning
              väljer den här regeringen att ta bort möjligheterna för de allra
              minsta småföretagen. Så löses problemet. Man drar åt snaran i
              stället för att ge hjälp på traven så att alla kan få sin utkomst
              från det småskaliga jordbruket. Det går inte ihop. Fördelningspolitik
              finns alltså inte i den borgerliga regeringen, inte ens för lantbrukare.
              Det är oerhört förvånande.
            </seg>
            <seg n="7e380eaa">
              Jag kan inte riktigt förstå hur regeringen får ihop detta utifrån
              sina tankar om att driva företag på landsbygden. Vi vet att det
              är tuffa villkor. Vi vet också att Sverige håller på att ställas
              om vad gäller småföretagande på landsbygden, såtillvida att det
              tidigare fanns traditionella jordbruk med mjölkkor, säd och så
              vidare.
            </seg>
            <seg n="e31fbe9a">
              I dag ser det helt annorlunda ut. Många inte bara kvinnor har
              flera olika inkomster med utgångspunkt bland annat i turism och
              sådant som är kopplat till mat, hästavel och ridsport. Jordbruksministern
              slår undan fötterna för just dem.
            </seg>
            <seg n="6c0cd28b">
              I Kronobergs län handlar det om cirka tio småföretagare. I Kalmar
              län vårt grannlän drabbas över 400 småföretagare av dessa förändringar.
              I ett nationellt perspektiv är det ca 12 600 som i dag har gårdsstöd.
              Det är klart att det spelar roll för småföretagandet.
            </seg>
            <seg n="df179b75">
              Jag återkommer till, vilket ministern sade klart och tydligt,
              att reglerna har varit så krångliga att småföretagen får större
              felmarginaler än de stora företagen, som har ekonomiska muskler
              och som har möjlighet att köpa in konsulter som hjälper dem med
              reglerna. Då väljer regeringen att fortsätta att stödja de stora
              jordbruksföretagen och slå undan fötterna för de små. Det kan
              inte gå ihop med viljan och intentionen i svaret.
            </seg>
            <seg n="c888862a">
              Ministern kan inte mena allvar med att han stöder småskaligt
              jordbruk när regeringen slår undan benen så radikalt mitt under
              innevarande period för den lilla bonden, som bara har försökt
              att följa ett krångligt regelverk.
            </seg>
          </u>
          <note n="5a6f3037">
            I detta anförande instämde Göran Persson i Simrishamn (s).
          </note>
          <note type="speaker" n="39f03885">
            Anf. 5 Jordbruksminister ESKIL ERLANDSSON (c):
          </note>
          <u who="Q3058054" xml:id="i-1267b94be8faf510-2" n="7c0957b6">
            <seg n="a7e9daf1">
              Herr talman! Låt oss nu reda ut några saker, Carina Adolfsson
              Elgestam.
            </seg>
            <seg n="308c6eef">
              Miljöersättningarna är kvar. Det vi nu höjer gränsen på är det
              så kallade gårdsstödet, och det gör vi av ett antal skäl som jag
              räknade upp i mitt första inlägg i debatten. Jag ska inte upprepa
              allt.
            </seg>
            <seg n="6ab14c5a">
              Min förhoppning är att större delen av den mark som är i produktion
              fortfarande ska vara det, och den som söker stöd ska vara den
              som de facto är brukare. Vi ska alltså minska inlåsningen av den
              mark som i dag många gånger inte är brukad och inte tas till vara,
              där folk bara erhåller ett stöd som i och för sig är riktigt men
              som inte ger någon produktion. Det finns bönder som vill ha och
              behöver den här marken för att kunna vidga sin produktion.
            </seg>
            <seg n="b0315757">
              Ett annat skäl som jag också vill upprepa är att kostnaden för
              att administrera dessa ansökningar är i storleksordningen 3 000
              kronor. Det är förhållandevis mycket pengar, men det är inte den
              där jättestora summa pengar vi pratar om som man kan erhålla i
              stöd på 4 hektar. Det är det vi pratar om.
            </seg>
            <seg n="5c92c8f1">
              Mitt råd till den som är i gränslandet är att vidga sin produktion
              lite grann så att man kommer över den gräns som berättigar till
              stöd eller att överlåta den till den som de facto är brukare.
              Så är det väldigt många gånger, som sagt.
            </seg>
            <seg n="02af5b8f">
              Sedan vill jag påpeka att vi har kraftigt utökat satsningen på
              landsbygdsutveckling, bland annat genom projektet Matlandet Sverige.
              Där lägger vi mycket pengar på att utveckla verksamheter som ger
              jobb och därmed liv i olika och alla delar av Sverige, bland annat
              genom att förädla den mat som produceras men också genom att kombinera
              detta med upplevelser, turism och boende för att få så hög sysselsättningsgrad
              som möjligt för det lilla företaget.
            </seg>
            <seg n="c414f29e">
              Under nästkommande år kommer denna satsning i pengar räknat att
              uppgå till 160 miljoner kronor. Jag är helt övertygad om att många
              av dem som både Carina Adolfsson Elgestam och jag värnar om, nämligen
              de riktigt små företagarna, kommer att ta chansen att vidga sina
              verksamheter med hjälp av dessa pengar för att få en högre sysselsättningsgrad
              än vad man har i dag.
            </seg>
            <seg n="93eab093">
              Slutligen vill jag påpeka att vi har avsatt pengar i storleksordningen
              180 miljoner kronor för att gå igenom den areal vi har i Sverige
              så att vi i framtiden både undviker krånglet för den som ska söka
              möjliga arealstöd och minimerar risken för att landet Sverige
              ska få smäll på fingrarna av EU:s revisorer. 180 miljoner kronor
              har vi avsatt för detta. Hade det gjorts tidigare hade vi inte
              stått här i dag och diskuterat den problematik som vi nu har och
              måste brottas med.
            </seg>
          </u>
          <note type="speaker" n="246f4fd7">
            Anf. 6 CARINA ADOLFSSON ELGESTAM (s):
          </note>
          <u who="Q3375840" xml:id="i-7f2131c044bc92c7-2" n="3c502843">
            <seg n="9c907296">
              Herr talman! Den här frågan handlar inte enbart om de 180 miljonerna
              och hur inventeringen av arealen tidigare har gått till. Den handlar
              i grund och botten också om gårdsstödet. Och det är gårdsstödet
              jag pratar om, Eskil Erlandsson, inte miljöersättningarna jag
              vet mycket väl att de finns kvar.
            </seg>
            <seg n="b2568bb3">
              Det Eskil Erlandsson så tydligt säger är att man ska kunna vidga
              sin produktion. Min erfarenhet är att det för den som är en liten
              jordbrukare och bara äger ett hektar inte är så enkelt att komma
              över ny mark. Det brukar vara några stora som inte bara äger ganska
              mycket mark utan också ofta har ekonomiska muskler för att arrendera
              mark i området, vilket gör att de är stora. Det är inget fel i
              sig, men om vi vill värna de små blir det helt fel när man med
              den överenskommelse som finns för lantbrukare från 2007 fram till
              2013 går in och ändrar spelreglerna under resans gång.
            </seg>
            <seg n="c75cf32a">
              Det ministern egentligen säger är: Vi ser över reglerna så att
              vi kan stärka de redan stora mer. De har ju redan tillgång till
              mycket mark. Det är det som är bekymret när man ändrar från 0,3
              till 4 hektar. Det är det som det i grund och botten handlar om.
            </seg>
            <seg n="906e9d74">
              Jag kan bara konstatera att ministern inte vill inse det som
              är problematiken bakom detta. Det handlar om att man får ett stöd
              för att markerna inte ska växa igen och för att man ska kunna
              hålla livsmedelspriserna nere. Då är det helt fel att ta bort
              det här stödet.
            </seg>
          </u>
          <note type="speaker" n="a8e2a556">
            Anf. 7 Jordbruksminister ESKIL ERLANDSSON (c):
          </note>
          <u who="Q3058054" xml:id="i-1267b94be8faf510-3" n="7c0957b6">
            <seg n="f78eb406">
              Herr talman! Jag vill tacka för interpellationen. Jag tycker
              att det här är viktiga frågeställningar eftersom jag är intresserad
              av att utveckla företagande som ger jobb i hela Sverige. Då är
              mat- och livsmedelsproduktion en av de möjligheter som finns,
              inte minst i vårt land, och gärna då i kombination med en vidare
              förädling eller turist- och upplevelseverksamhet och vad som nu
              kan vara lämpligt i den aktuella delen av landet.
            </seg>
            <seg n="7f9028f1">
              Jag vill allra sist säga att om det är så att man inte vill vidga
              sitt företag eller inte har fysiska förutsättningar att göra det
              men ändå vill erhålla de få tusenlappar som det är möjligt att
              få i arealstöd kanske man har någon kompanjon som man kan slå
              samman sin verksamhet med. Då kan man söka de här ersättningarna
              och behöver inte gå miste om de två tusenlappar som vi pratar
              om här. Det är faktiskt inte mer pengar vi pratar om, speciellt
              inte i Kronobergs län, där arealstöden är förhållandevis låga.
            </seg>
            <seg n="d21a4eea">
              Men jag tycker att den första åtgärden ska vara att försöka vidga
              sin verksamhet så att den ger en full sysselsättning eller kanske
              ett och ett halvt jobb om de möjligheterna finns genom vidareförädling.
              Där har vi då nya pengar i Matland Sverige-potten, 160 miljoner
              kronor under nästkommande år, för att på så sätt få mer levande
              bygder i olika och alla delar av Sverige. Det är det jag vill
              uppnå så att vi kan både behålla och utveckla alla delar av Sverige.
            </seg>
          </u>
          <note n="9009be01">
            Överläggningen var härmed avslutad.
          </note>
          <note n="e490cb3c">
            9 § Hänvisning av ärende till utskott
          </note>
          <note n="1923c13f">
            Föredrogs och hänvisades
          </note>
          <note n="2308801a">
            10 § Förnyad bordläggning
          </note>
          <note n="7595e5f7">
            Föredrogs och bordlades åter
          </note>
          <note n="ffc71047">
            11 § Bordläggning
          </note>
          <note n="2e4f630d">
            Anmäldes och bordlades
          </note>
          <note n="a09f1e14">
            12 § Anmälan om interpellationer
          </note>
          <note n="c0249579">
            Anmäldes att följande interpellationer framställts
          </note>
          <note n="2149bd00">
            den 25 september
          </note>
          <note n="fc18b636">
            Mats Pertoft
          </note>
          <note n="cf18fe09">
            den 29 september
          </note>
          <note n="fec71924">
            Mikael Damberg
          </note>
          <note n="c6881def">
            Interpellation 2009/10:17 redovisas i bilaga som fogats till
            riksdagens snabbprotokoll tisdagen den 29 september.
          </note>
          <note n="2ee8eb18">
            Interpellation 2009/10:18 redovisas i bilaga som fogats till
            riksdagens snabbprotokoll tisdagen den 13 oktober.
          </note>
          <note n="7c1dfb29">
            13 § Anmälan om frågor för skriftliga svar
          </note>
          <note n="a01b6ee1">
            Anmäldes att följande frågor för skriftliga svar framställts
          </note>
          <note n="cf18fe09">
            den 29 september
          </note>
          <note n="7a44f12c">
            Thomas Bodström
          </note>
          <note n="7a44f12c">
            Thomas Bodström
          </note>
          <note n="be7d37f3">
            Frågorna redovisas i bilaga som fogats till riksdagens snabbprotokoll
            tisdagen den 13 oktober.
          </note>
          <note n="77eb19ae">
            14 § Kammaren åtskildes kl. 13.27.
          </note>
          <note n="9d9214f7">
            Förhandlingarna leddes av förste vice talmannen.
          </note>
          <note n="b282f553">
            / Eva-Lena Ekman
          </note>
        </div>
      </body>
    </text>
  </TEI>
</teiCorpus>
