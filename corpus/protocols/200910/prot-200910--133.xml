<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 200910</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 200910</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200910--133</head>
          <docDate when="2010-06-07">2010-06-07</docDate>
        </div>
      </front>
      <body>
        <div>
          <note xml:id="i-WVC17ftaZ23epQtvmQMBuT">
            Riksdagens protokoll
          </note>
          <u xml:id="i-294d07045f2d1873-0" who="unknown">
            <seg xml:id="i-8e6V841LbLFqLvBGxMqSXv">
              2009/10:133
            </seg>
          </u>
          <note xml:id="i-BSJyVMLwRA4EQeNfKgvAx">
            Måndagen den 7 juni
          </note>
          <note xml:id="i-7Yd5VyCsSZBtdKu2Cvx2cX">
            Kl. 11:00 - 14:36
          </note>
          <note xml:id="i-QW9VNpDjLBLiRBewE8Bf8z">
            1 § Aktuell debatt: Blockaden av Gaza
          </note>
          <note type="speaker" xml:id="i-27ZZotAysvjgt4Y3TGndHg">
            Anf. 1 HANS LINDE (v):
          </note>
          <u xml:id="i-294d07045f2d1873-1" next="i-294d07045f2d1873-6" who="Q1581082">
            <seg xml:id="i-Q9SL1V1QdXkqpRuPKqFmiL">
              Fru talman! För en vecka sedan nåddes vi alla av den chockerande
              nyheten att Israel med våld och vapenmakt bordat Ship to Gazas
              fartyg på internationellt vatten, fartyg lastade med humanitär
              hjälp en bordning som kostade nio fredsaktivister livet.
            </seg>
          </u>
          <u xml:id="i-294d07045f2d1873-2" prev="i-294d07045f2d1873-1" who="Q1581082">
            <seg xml:id="i-7QSgbBDPj1S9gHwaH3R87M">
              Men Israels grova övergrepp var inte en unik händelse. Det våld
              man visade vid bordningen är ett våld som Israel dagligen utsätter
              det ockuperade palestinska folket för på Gazaremsan, i östra Jerusalem
              och på Västbanken. Det unika i händelsen var att våldet denna
              gång drabbade européer.
            </seg>
          </u>
          <u xml:id="i-294d07045f2d1873-3" prev="i-294d07045f2d1873-1" who="Q1581082">
            <seg xml:id="i-Rsk1adiHY3q5i1jaSxxJHq">
              Ship to Gaza skapades för att genom folklig solidaritet bryta
              Israels mer än tre år långa blockad mot Gazaremsan en blockad
              som har förvandlat Gazaremsan till vår tids största fängelse,
              där 1,5 miljoner män, kvinnor, barn och gamla spärrats in på en
              yta som motsvarar ön Orust.
            </seg>
          </u>
          <u xml:id="i-294d07045f2d1873-4" prev="i-294d07045f2d1873-1" who="Q1581082">
            <seg xml:id="i-H9YqTFa77hFQwH2ebvocNR">
              Jag förväntar mig här i dag att företrädare för samtliga riksdagens
              sju partier kommer att ta avstånd från blockaden, men vi har inte
              begärt denna debatt för att riksdagens protokoll ska fyllas med
              mer retorik. Gazas befolkning behöver mer än ord.
            </seg>
          </u>
          <u xml:id="i-294d07045f2d1873-5" prev="i-294d07045f2d1873-1" who="Q1581082">
            <seg xml:id="i-6jURqnFAMVnKTqod48iAnR">
              Vänsterpartiet har begärt denna debatt för att vi vill få tydliga
              besked om hur Sveriges regering kommer att sätta tyngd bakom orden,
              hur kritik och fördömanden ska omsättas i handling och politiska
              åtgärder och vilka konsekvenser Israels grova och omfattande övergrepp
              på folkrätten, det palestinska folket och Ship to Gazas deltagare
              ska få för Sveriges och EU:s relationer till Israel.
            </seg>
          </u>
          <u xml:id="i-294d07045f2d1873-6" prev="i-294d07045f2d1873-1" who="Q1581082">
            <seg xml:id="i-S1eEHowdqpt7kP6txV3jL6">
              Fru talman! Det borde inte vara en svår fråga att besvara, för
              det här handlar inte om att vara vänster eller höger, pro-palestinier
              eller pro-israel det handlar om att stå upp för folkrätten och
              alla människors rätt att leva i trygghet.
            </seg>
          </u>
          <note type="speaker" xml:id="i-P3Zk9sTrwDJTDXt2ebL4tR">
            Anf. 2 Utrikesminister CARL BILDT (m):
          </note>
          <u xml:id="i-294d07045f2d1873-7" next="i-294d07045f2d1873-21" who="Q52922">
            <seg xml:id="i-568SKZQzwM4EkmUFBsdwJu">
              Fru talman! För en vecka sedan konfronterades vi plötsligt med
              en dramatisk situation som berörde inte bara centrala delar av
              vår politik vad gäller Mellanöstern utan också svenska medborgares
              säkerhet och välbefinnande. Tidigt måndag morgon förra veckan
              bordade israelisk militär en rad fartyg som ingick i operationen
              Ship to Gaza. Bordningen skedde på internationellt vatten i strid
              med internationell rätt. Vid övertagandet av ett av fartygen kom
              nio människor att mista livet.
            </seg>
          </u>
          <u xml:id="i-294d07045f2d1873-8" prev="i-294d07045f2d1873-7" who="Q52922">
            <seg xml:id="i-Thq8A2br5qfG5nh6vp52nM">
              Som regering agerade vi tidigt och tydligt enligt två riktlinjer.
            </seg>
          </u>
          <u xml:id="i-294d07045f2d1873-9" prev="i-294d07045f2d1873-7" who="Q52922">
            <seg xml:id="i-8YUmaCDhZfxUsgQsBcnr2T">
              Det var för det första att ge den hjälp som bör ges till svenska
              medborgare som hamnar i en besvärlig situation. Våra omedelbara
              åtgärder handlade om att få klarhet i situationen för elva svenska
              medborgare och ge dem möjlighet att så snart som möjligt återvända
              hem.
            </seg>
          </u>
          <u xml:id="i-294d07045f2d1873-10" prev="i-294d07045f2d1873-7" who="Q52922">
            <seg xml:id="i-Rj8skaKoBqC7J9m74iDvAE">
              Det var för det andra att bidra till en så bred och stark internationell
              reaktion som möjligt. Vi ville att denna skulle fokusera också
              på ett internationellt klarläggande av vad som faktiskt hänt,
              och vi ville alldeles självklart med denna reaktion på nytt belysa
              den oacceptabla och kontraproduktiva israeliska politiken gentemot
              Gaza.
            </seg>
          </u>
          <u xml:id="i-294d07045f2d1873-11" prev="i-294d07045f2d1873-7" who="Q52922">
            <seg xml:id="i-JBN8WhLPsRbNES2S9yM3KR">
              Under de tidiga morgontimmarna kallades Israels ambassadör i
              Sverige till Utrikesdepartementet, samtidigt som jag tog kontakt
              med EU:s höga representant Catherine Ashton och vi i Bryssel begärde
              ett omedelbart inkallande av EU:s kommitté för utrikes- och säkerhetsfrågor.
            </seg>
          </u>
          <u xml:id="i-294d07045f2d1873-12" prev="i-294d07045f2d1873-7" who="Q52922">
            <seg xml:id="i-SwzFCLPaoxGahgfk9Jb7vn">
              Det omedelbara resultatet av detta blev ett starkt och tydligt
              uttalande av Europeiska unionen senare under måndagen. Vid detta
              fördömdes den våldsanvändning som hade lett till att människor
              hade dödats, och vi krävde en omedelbar och fullständig oberoende
              utredning av händelserna och omständigheterna runt dessa. I samma
              uttalande upprepades de krav vad gäller Gaza som med stor tydlighet
              senast hade formulerats under svenska ordförandeskapet i de viktiga
              slutsatserna om Mellanöstern den 8 december 2009. Vi krävde ett
              omedelbart, permanent och villkorslöst öppnande av övergångarna
              till Gaza för humanitär hjälp, kommersiell handel och personer
              till och från Gaza.
            </seg>
          </u>
          <u xml:id="i-294d07045f2d1873-13" prev="i-294d07045f2d1873-7" who="Q52922">
            <seg xml:id="i-QmjbxPLBVztqgx9qEqxSYw">
              Under dagen begärde Turkiet samtidigt ett möte med FN:s säkerhetsråd,
              och detta kom också till stånd under natten mellan måndagen och
              tisdagen. Viktigt var då att säkra att centrala delar av de slutsatser
              som beslutats av Europeiska unionen nu kunde förankras i Förenta
              nationernas säkerhetsråd. Till stora delar kom så också att bli
              fallet. Säkerhetsrådet krävde i ett ordförandeskapsuttalande en
              omgående oberoende, trovärdig och transparent utredning enligt
              internationell standard om vad som hänt.
            </seg>
          </u>
          <u xml:id="i-294d07045f2d1873-14" prev="i-294d07045f2d1873-7" who="Q52922">
            <seg xml:id="i-Uqz9Y3bcduYdmfwPWiwnyC">
              Viktigt var också att säkerhetsrådet krävde ett omedelbart frigivande
              av de civila medborgare från en rad olika länder som Israel då
              på olika sätt hade tagit hand om. Det var av speciell vikt, eftersom
              vi då hade fått klart för oss att den israeliska regeringen uppenbarligen
              hade planer på att ställa i alla fall delar av dessa inför rätta
              de hade redan förts till ett fängelse. Vi reagerade mycket skarpt
              mot dessa planer. De saknade varje rättslig grund. Jag är intill
              denna dag förvånad över att en så i grunden tokig plan hade kunnat
              godkännas av ansvariga israeliska myndigheter.
            </seg>
          </u>
          <u xml:id="i-294d07045f2d1873-15" prev="i-294d07045f2d1873-7" who="Q52922">
            <seg xml:id="i-CLrxtaBijwcgr8VhzzURTS">
              Jag nämner händelseförloppet och vårt agerande med viss detaljrikedom,
              för jag tror att i detta låg en del av nyckeln till att vi kunde
              få en relativt snabb upplösning av i alla fall den första delen
              av krisen. Det handlade inte om att vifta med ensidiga svenska
              åtgärder. Sådana skulle ha isolerat Sverige mer än vad de skulle
              ha påverkat Israel. Det handlade om att med tidiga och tydliga
              initiativ lägga grunden för en bred och stark internationell reaktion.
            </seg>
          </u>
          <u xml:id="i-294d07045f2d1873-16" prev="i-294d07045f2d1873-7" who="Q52922">
            <seg xml:id="i-FBQUB9zDahBVDvzw8nNoD2">
              Genom mycket goda insatser av Utrikesdepartementets personal
              såväl här i Stockholm som i Tel Aviv och genom en kontinuerlig
              tydlig dialog med Israel kunde successivt de elva svenska medborgarna
              ges möjlighet att återvända hem. De sista sju av dessa hade vi
              möjlighet att få ut genom nära samverkan med Turkiets regering.
            </seg>
          </u>
          <u xml:id="i-294d07045f2d1873-17" prev="i-294d07045f2d1873-7" who="Q52922">
            <seg xml:id="i-CqVztYw8tSy1foyMYoD1LX">
              Fru talman! Därmed hade den första delen av frågan hanterats.
              Nu återstår två frågor.
            </seg>
          </u>
          <u xml:id="i-294d07045f2d1873-18" prev="i-294d07045f2d1873-7" who="Q52922">
            <seg xml:id="i-QvL5GGp7cUmmSBu3JFPqKC">
              Den första rör en utredning om skeendet som såväl EU som FN:s
              säkerhetsråd med stor tydlighet krävt. Att Israel självt får anledning
              att utreda ett händelseförlopp är en sak, men det räcker inte.
              Övervåldet som ledde till att människor dödades ägde rum på internationellt
              vatten, och det är därmed nödvändigt att utredningen äger rum
              inom en ram där också FN medverkar. Jag välkomnar de initiativ
              i den riktningen som tagits av FN:s generalsekreterare.
            </seg>
          </u>
          <u xml:id="i-294d07045f2d1873-19" prev="i-294d07045f2d1873-7" who="Q52922">
            <seg xml:id="i-5Qu2DjC4SkntuvaE9zSUfg">
              Att den israeliska blockadpolitiken mot Gaza är oacceptabel och
              kontraproduktiv har jag haft anledning att konstatera åtskilliga
              gånger, inte minst när jag som första och hitintills enda utrikesminister
              besökte Gaza, talade med dess invånare, såg förstörelsen och upplevde
              desperationen i den ekonomiska situationen omedelbart efter kriget
              vintern förra året. Sedan dess har det inte blivit bättre. FN
              uppskattar att ca 80 procent av de varor som finns i Gaza nu smugglas
              in genom olika tunnlar. Men varorna blir dyra för vanliga människor,
              samtidigt som stora pengar hamnar i fickorna på Hamas, som dessutom
              får finansiera en infrastruktur för smuggling, som med all sannolikhet
              används också för vapen och sprängämnen som används mot civila,
              också israeliska medborgare.
            </seg>
          </u>
          <u xml:id="i-294d07045f2d1873-20" prev="i-294d07045f2d1873-7" who="Q52922">
            <seg xml:id="i-15zGu7gH6VwwUUyD1ghuMJ">
              Detta är en huvudlös politik. Den föder extremism, och den göder
              extremister. Den isolerar Israel, och den förödmjukar och förnedrar
              också oskyldiga människor. Det är min förhoppning att vi nu ska
              få till stånd en internationell process för att förändra detta.
              Vi för inom EU aktiva diskussioner om hur vi ska medverka till
              en ordning som tillfredsställer grundläggande krav på såväl EU
              som FN och Israel i detta syfte.
            </seg>
          </u>
          <u xml:id="i-294d07045f2d1873-21" prev="i-294d07045f2d1873-7" who="Q52922">
            <seg xml:id="i-WjRLRBjJdwq2Lxxyw5rCUx">
              Fru talman! Vår reaktion mot det som inträffade för en vecka
              sedan var tydlig och stark. Men jag sade också att det var mycket
              viktigt att situationen inte ledde till en allmän antiisraelisk
              hysteri. Extremistiska känslor eller yttringar riskerar att underminera
              såväl de möjligheter till en fredsprocess som finns som de möjligheter
              till en öppning i Israels Gazapolitik som möjligen kan finnas.
              Till en sådan politik kommer regeringen inte att medverka. Vi
              förblir förpliktigade till den tydliga politik för en verklig
              fred i Mellanöstern som lades fast av Europeiska unionen under
              Sveriges ordförandeskap.
            </seg>
          </u>
          <note type="speaker" xml:id="i-PTrdVkwtZmfxoPzTZyhHWR">
            Anf. 3 HANS LINDE (v):
          </note>
          <note xml:id="i-Q5iQ1mXb1WWdgQyWg3cyZ9">
            Fru talman! Den 28 januari förra året hölls också en aktuell
            debatt här i kammaren om Israels då nyligen avslutade anfallskrig
            mot Gazaremsan. Också den debatten hölls på begäran av Vänsterpartiet.
          </note>
          <u xml:id="i-294d07045f2d1873-22" next="i-294d07045f2d1873-34" who="Q1581082">
            <seg xml:id="i-UGiM3CHvEo4wj2hpbQcGZx">
              Vi kunde då sammanfatta 22 dagar av urskillningslösa anfall mot
              ett av världens mest tätbefolkade områden. Israeliska människorättsorganisationer
              rapporterade då att minst 1 300 palestinier hade dödats. 288 av
              dem var barn. 121 var kvinnor, enligt FN. Över 5 300 palestinier
              skadades, många av dem mycket allvarligt. Samtidigt dödades 13
              israeler, 4 av dem av egen eldgivning. Den materiella förstörelsen
              var och är fortfarande omfattande. 21 000 bostäder förstördes
              och 400 000 Gazabor förlorade tillgång till rent vatten. Ca 50
              FN-byggnader och 21 hälsokliniker och sjukhus blev förstörda.
              36 000 kor, får och getter dödades, och 17 procent av Gazas kraftigt
              begränsade odlingsjord förstördes.
            </seg>
          </u>
          <u xml:id="i-294d07045f2d1873-23" prev="i-294d07045f2d1873-22" who="Q1581082">
            <seg xml:id="i-FkFzACoUTEes2Ha7tziQzt">
              Men vi vet i dag att avsaknaden av israeliska bombanfall inte
              innebar frihet för Gazas befolkning. Blockaden har omöjliggjort
              alla former av återuppbyggnad och drägligt liv för Gazas befolkning.
              Sedan anfallskriget 2009 har endast 41 lastbilar med byggnadsmaterial
              släppts in av Israel, enligt Amnesty. Hus har inte kunnat återuppbyggas
              på grund av att Israel har stoppat införseln av byggmaterial.
              Palestinska barn insjuknar i detta nu av försaltat och förorenat
              vatten eftersom Israel stoppar återuppbyggnaden av de reningsverk
              som man bombade sönder 2009, och palestinier dör eftersom Israel
              inte ger dem tillstånd att lämna Gazaremsan för att behandla livshotande
              sjukdomar. Situationen på Gazaremsan kan i dag bara beskrivas
              som en humanitär katastrof, skapad av Israel.
            </seg>
          </u>
          <u xml:id="i-294d07045f2d1873-24" prev="i-294d07045f2d1873-22" who="Q1581082">
            <seg xml:id="i-KKVuugmKnexK8oMmXYJaMo">
              Just därför skapades Ship to Gaza, för att genom folklig och
              fredlig solidaritet bistå palestinierna. Vi är många som det gångna
              året har stått med bössor för att samla in pengar till Ship to
              Gaza. Vi är många som har bidragit med en slant för att bistå
              Gazas hårt prövade befolkning.
            </seg>
          </u>
          <u xml:id="i-294d07045f2d1873-25" prev="i-294d07045f2d1873-22" who="Q1581082">
            <seg xml:id="i-SUfgK5ju9dbWBrsto2FQ96">
              Fru talman! Jag ska säga att jag välkomnar Carl Bildts fördömanden
              under den gångna veckan, och jag välkomnar hans agerande i flera
              delar. Men samtidigt måste vi konstatera att världssamfundet,
              inklusive Sverige, i grunden har misslyckats med att häva blockaden,
              denna kollektiva bestraffning mot ett helt folk. Uttalande efter
              uttalande har gjorts, och jag välkomnar flera av de uttalanden
              som har gjorts av EU, Carl Bildt och FN. Men det blir alltmer
              uppenbart att uttalanden inte räcker. Världen har dränkt den israeliska
              regeringen i uttalanden, fördömanden och kritik utan att det på
              något sätt har lindrat vardagen för Gazas befolkning.
            </seg>
          </u>
          <u xml:id="i-294d07045f2d1873-26" prev="i-294d07045f2d1873-22" who="Q1581082">
            <seg xml:id="i-WVdko7QbkDG6SuSNxwCE9n">
              Att Israel i dag ignorerar världssamfundets krav blev tydligt
              i måndags, då Israels biträdande utrikesminister Danny Ayalon,
              från extremistpartiet Yisrael Beiteinu, bemötte omvärldens massiva
              fördömande av bordningen av Ship to Gaza med att anklaga Ship
              to Gaza för att vara en armada av hat och våld och genom att påstå
              att fredsaktivisterna hade kopplingar till Jihad, Hamas och al-Qaida.
              I lördags bordade man dessutom ännu ett fartyg från Ship to Gaza,
              och i går avvisade den israeliska regeringen alla krav på en internationell
              undersökning.
            </seg>
          </u>
          <u xml:id="i-294d07045f2d1873-27" prev="i-294d07045f2d1873-22" who="Q1581082">
            <seg xml:id="i-5ANSp6Vr9jBVgCE1ZykzwJ">
              Att fredligt och folkligt solidaritetsarbete döms ut som hat
              och att personer som författaren Henning Mankell, kulturarbetaren
              Dror Feiler och barnläkaren Henry Ascher anklagas för att vara
              al-Qaida-sympatisörer säger långt mycket mer om den israeliska
              regeringen i dag än om Ship to Gaza.
            </seg>
          </u>
          <u xml:id="i-294d07045f2d1873-28" prev="i-294d07045f2d1873-22" who="Q1581082">
            <seg xml:id="i-KPGZksHtRRdkRgVN27MxaB">
              Det borde nu vara uppenbart för alla att ord och uttalanden inte
              räcker. Vi måste sätta tyngd bakom orden, gå från ord till handling
              och låta Israels övergrepp få konsekvenser. Jag har svårt att
              förstå att Carl Bildt nu avfärdar alla krav på att sätta tyngd
              bakom orden som antiisraelisk hysteri.
            </seg>
          </u>
          <u xml:id="i-294d07045f2d1873-29" prev="i-294d07045f2d1873-22" who="Q1581082">
            <seg xml:id="i-FcA7V4uoYZw87ZWCY6zaDz">
              Det finns en lång rad konkreta åtgärder som är fullt möjliga
              att vidta.
            </seg>
          </u>
          <u xml:id="i-294d07045f2d1873-30" prev="i-294d07045f2d1873-22" who="Q1581082">
            <seg xml:id="i-5f32AaSctiFf4qF81zsCMG">
              Först måste vi såklart ge vårt stöd till FN:s krav på en internationell
              undersökning av bordningen av Ship to Gaza. Jag välkomnar att
              den svenska regeringen har gett detta stöd. Vi måste också kräva
              att skeppen och de privata ägodelar som beslagtagits återlämnas
              till sina rättmätiga ägare. De ansvariga för detta blodbad måste
              ställas inför rätta.
            </seg>
          </u>
          <u xml:id="i-294d07045f2d1873-31" prev="i-294d07045f2d1873-22" who="Q1581082">
            <seg xml:id="i-SrH7o5XvQ5eaaqm6pJ5zyo">
              Vi måste också kräva att det svenska militära samarbetet med
              Israel avbryts. Vi har i dag en militärattaché vid den svenska
              ambassaden i Tel Aviv. Det finns sedan flera år ett omfattande
              utbyte mellan den svenska och den israeliska armén. Sverige importerar
              varje år krigsmateriel från Israel. Det innebär att våra gemensamma
              skattepengar går direkt in i den israeliska krigsindustrin. Det
              finns inget som hindrar oss från att avbryta denna vapenhandel
              med Israel i dag, så varför får detta samarbete fortgå? Det skulle
              knappast isolera Sverige om vi avbröt vapenimporten från Israel.
            </seg>
          </u>
          <u xml:id="i-294d07045f2d1873-32" prev="i-294d07045f2d1873-22" who="Q1581082">
            <seg xml:id="i-5nVAhWngVhVaGw55x58kKU">
              Men vi kan också verka internationellt. Vi skulle inom EU kunna
              kräva att alla förhandlingar som nu pågår om fördjupat samarbete
              ska avbrytas. Vi skulle kunna häva det handelsavtal med Israel
              som i dag finns och som är tydligt villkorat med respekten för
              de mänskliga rättigheterna.
            </seg>
          </u>
          <u xml:id="i-294d07045f2d1873-33" prev="i-294d07045f2d1873-22" who="Q1581082">
            <seg xml:id="i-Ap6dFBMp65AqX7ZSxeRVpY">
              Vi skulle inom EU och FN kunna kräva att sanktioner införs mot
              de ansvariga politikerna i den israeliska ledningen eller mot
              delar av den israeliska ekonomin.
            </seg>
          </u>
          <u xml:id="i-294d07045f2d1873-34" prev="i-294d07045f2d1873-22" who="Q1581082">
            <seg xml:id="i-23iSXpPT9KaGTrLBVvJZVz">
              Det är i dag fullt möjligt att gå från ord till handling, att
              låta Israels övergrepp få konsekvenser. Frågan är om den politiska
              viljan finns i den borgerliga regeringen.
            </seg>
          </u>
          <note type="speaker" xml:id="i-Ch7v672fDVy5z44cRCLk4C">
            Anf. 4 URBAN AHLIN (s):
          </note>
          <u xml:id="i-294d07045f2d1873-35" next="i-294d07045f2d1873-48" who="Q3369220">
            <seg xml:id="i-7ngGnG8jd18hyw5WnEMixF">
              Fru talman! Låt mig få börja med det ovanliga att från oppositionen
              ge regeringen beröm. Jag tycker att Carl Bildt och regeringen
              på ett föredömligt sätt kämpade för de tillfångatagna svenskar
              som var med på Ship to Gaza. Jag tycker att man på ett föredömligt
              sätt var tydlig och klar i kommunikationen och på ett bra sätt
              redovisade de brott mot internationell rätt som den israeliska
              regeringen gjorde sig skyldig till. Det är bra.
            </seg>
          </u>
          <u xml:id="i-294d07045f2d1873-36" prev="i-294d07045f2d1873-35" who="Q3369220">
            <seg xml:id="i-CVReEa7VchUNLyTp9FuN6D">
              Debatten i dag handlar om vad vi ska göra nu. Hur ska vi kunna
              påverka Israel att häva blockaden mot Gaza? Precis som Hans Linde
              skulle jag vilja erinra om vilka debatter vi egentligen har haft
              den senaste tiden när det gäller Israel.
            </seg>
          </u>
          <u xml:id="i-294d07045f2d1873-37" prev="i-294d07045f2d1873-35" who="Q3369220">
            <seg xml:id="i-LyXRA4EwWrUqds5q7qDF6h">
              Vi har haft aktuella debatter om kriget mot Gaza, om isoleringen
              av Hamas och så vidare. Låt oss vara ärliga och säga att Israels
              politik mycket tydligt har gått in i en återvändsgränd. Jag delar
              den uppfattning som Carl Bildt har: Det är ett fullständigt obegripligt
              agerande av den israeliska regeringen, och så gör bara en regering
              som har förlorat sig själv och fastnat i en återvändsgränd.
            </seg>
          </u>
          <u xml:id="i-294d07045f2d1873-38" prev="i-294d07045f2d1873-35" who="Q3369220">
            <seg xml:id="i-TqrLygK4C3YTJetbENmkfh">
              Tyvärr är det inte bara den israeliska regeringen det handlar
              om, utan också vi har en del i detta. Europeiska unionen har också
              en del i detta i och med att vi inte har bedrivit en klar och
              tydlig politik för att få en förändring. Vi har också i vissa
              fall bedrivit en kontraproduktiv politik, till exempel isoleringen
              av Hamas. Att vi inte fullt ut samarbetade med den samlingsregering
              som bildades är ett annat exempel. Att vi inte lyckades få till
              en internationell utredning efter kriget mot Gaza där israelerna
              faktiskt deltog är också ett misslyckande.
            </seg>
          </u>
          <u xml:id="i-294d07045f2d1873-39" prev="i-294d07045f2d1873-35" who="Q3369220">
            <seg xml:id="i-ELqGCD3fDKCCJjRcsnEeFt">
              Nu har vi denna debatt om Israels bordande på internationellt
              vatten av humanitära skepp som kommer med förnödenheter till en
              befolkning som lider brist på just dessa förnödenheter. Nio personer
              dödas. Det är fullständigt obegriplig israelisk politik.
            </seg>
          </u>
          <u xml:id="i-294d07045f2d1873-40" prev="i-294d07045f2d1873-35" who="Q3369220">
            <seg xml:id="i-RCFFqNzzrYt9zn3qWbbJrF">
              Då är naturligtvis frågan: Vad kan vi göra? Jag ställer samma
              frågor som Hans Linde. Carl Bildt redovisar saker som han inte
              vill göra. Han talar i svepande ordalag om att det krävs ett internationellt
              tryck och att vi i Europa måste agera. Okej, men med vad? Vad
              är det vi ska ställa krav på, och hur ska vi få Israel att häva
              blockaden?
            </seg>
          </u>
          <u xml:id="i-294d07045f2d1873-41" prev="i-294d07045f2d1873-35" who="Q3369220">
            <seg xml:id="i-8GdkPqR4wm3DL8cfQGAZLJ">
              Jag tror dessutom att det är ganska bråttom. Iran flaggade i
              dag för att man ska skicka två skepp till Gaza. Det här kan eskalera
              till enorma proportioner, och jag hoppas att israelerna begriper
              att man snabbt måste hitta en lösning.
            </seg>
          </u>
          <u xml:id="i-294d07045f2d1873-42" prev="i-294d07045f2d1873-35" who="Q3369220">
            <seg xml:id="i-JVnPFgFheBnza32pVxM75j">
              Vi har lyft fram några frågor. Den första är: Vad kan vi i Sverige
              göra för att markera att vi inte gillar vad som pågår? Hans Linde
              pekade på till exempel det militära samarbetet.
            </seg>
          </u>
          <u xml:id="i-294d07045f2d1873-43" prev="i-294d07045f2d1873-35" who="Q3369220">
            <seg xml:id="i-LfxDL2i4zpUW3MfcmPginK">
              Låt mig lyfta upp det faktum att vi har en militärattaché. Vår
              partikongress har tagit ett beslut om att vi tycker att det är
              lämpligt att vi tar hem den militärattachén. Det är ett socialdemokratiskt
              krav. Jag vet att det var en socialdemokratisk regering som satte
              dit den där militärattachén en gång i tiden. Men jag tycker att
              det är fullständigt orimligt, med tanke på hur den israeliska
              militären i dag agerar, att vi över huvud taget har en militärattaché
              i Tel Aviv. Jag tycker alltså att det är ett lämpligt sätt att
              agera för Sverige.
            </seg>
          </u>
          <u xml:id="i-294d07045f2d1873-44" prev="i-294d07045f2d1873-35" who="Q3369220">
            <seg xml:id="i-HXukgVrbrqsWXfdaT3GqYy">
              Sedan gäller det bojkott mot produkter från ockuperade områden
              och ursprungsmärkning: Vad för krav kan Sverige ställa här för
              att sätta press på Israel?
            </seg>
          </u>
          <u xml:id="i-294d07045f2d1873-45" prev="i-294d07045f2d1873-35" who="Q3369220">
            <seg xml:id="i-JCgQUiMTwjwWmGFhWKU2fU">
              När det gäller Europeiska unionen har vi ett associeringsavtal
              mellan EU och Israel som trädde i kraft 2000. I artikel 2 står
              det att båda parter förbinder sig att leva upp till mänskliga
              rättigheter och demokratins principer. Det är ett essential element
              i det här avtalet. Då är frågan: Hur ska det tolkas? Jag tycker
              att det är rimligt att göra den här tolkningen: Om ett land ockuperar
              territorium, har folkrättsvidriga bosättningar, bedriver ett folkrättsligt
              krig mot Gaza, bordar på internationellt vatten och dödar aktivister
              som kommer med förnödenheter är det brott mot de principer som
              står i artikel 2.
            </seg>
          </u>
          <u xml:id="i-294d07045f2d1873-46" prev="i-294d07045f2d1873-35" who="Q3369220">
            <seg xml:id="i-DJirzhahJS6NHUpckCP2W">
              Då är frågan: Vad menas med ett essential element ? Jag menar
              att det är möjligt att vi i Sverige faktiskt skulle kunna säga:
              Nej, ni har brutit mot den viktiga klausul som finns i vårt avtal.
              Då måste det också få konsekvenser när det gäller de fördelar
              Israel har i sin relation med Europeiska unionen. Det är precis
              så vi gör med alla andra grannländer runt omkring Europeiska unionen.
              Vi försöker få dem att ändra sin politik i en riktning som vi
              vill se. Då gör vi det med morötter och med piska.
            </seg>
          </u>
          <u xml:id="i-294d07045f2d1873-47" prev="i-294d07045f2d1873-35" who="Q3369220">
            <seg xml:id="i-zCT1AURbgQyyFjKusgJUX">
              Min fråga till Carl Bildt är: Är det inte fråga om att man har
              brutit mot ett essential element i det avtal som vi har mellan
              EU och Israel?
            </seg>
          </u>
          <u xml:id="i-294d07045f2d1873-48" prev="i-294d07045f2d1873-35" who="Q3369220">
            <seg xml:id="i-6ZTgBGRhopWuFP6wDy8hDM">
              När det gäller FN måste vi nu naturligtvis sätta all kraft bakom
              orden om att få till en internationell utredning. Jag tycker att
              det är häpnadsväckande att höra Israels regering säga nej till
              en utredning som FN:s generalsekreterare Ban Ki Moon tycker är
              lämplig att genomföra. Den här gången ska inte israelerna kunna
              stå upp mot världssamfundet och strunta i vilka krav vi ställer.
              Då räcker det inte med ord, utan det måste också till handling.
              Där hoppas jag att utrikesminister Carl Bildt i sitt nästa inlägg
              kommer med fakta: Vad för handling har vi för att sätta press
              på Israel att leva upp till det de har lovat?
            </seg>
          </u>
          <note type="speaker" xml:id="i-MiX2FuNvVmtWTtt9xfKCV">
            Anf. 5 KERSTIN LUNDGREN (c):
          </note>
          <u xml:id="i-294d07045f2d1873-49" next="i-294d07045f2d1873-60" who="Q4964100">
            <seg xml:id="i-PhEiaePqTGM5EbiKWwhokB">
              Fru talman! Jag lider med alla fredsfrämjare både i Israel och
              i Palestina. Jag lider med de drabbade och deras familjer, nu
              nio döda, tidigare många fler, i Gaza, på Västbanken och i Israel.
            </seg>
          </u>
          <u xml:id="i-294d07045f2d1873-50" prev="i-294d07045f2d1873-49" who="Q4964100">
            <seg xml:id="i-BtWrDeC58FzwcMDAWJsd9w">
              Sista majdagen 2010 bordade israeliska militären fartyg på internationellt
              vatten. Det var ett nytt lågvattenmärke. Man tvingade fartyg i
              hamn. Man frihetsberövade deltagarna i strid med internationell
              rätt. Man kan fråga sig om internationellt hav nu också ska ockuperas.
            </seg>
          </u>
          <u xml:id="i-294d07045f2d1873-51" prev="i-294d07045f2d1873-49" who="Q4964100">
            <seg xml:id="i-jJvqC5W5fAxTo7uWVLHQi">
              Ingen vet exakt hela bilden av vad som verkligen hände i det
              som syntes hända. Här krävs, som många har sagt tidigare, en oberoende
              utredning. Det krävs en utredning, fru talman, som trovärdigt
              för alla kan lägga fakta på bordet. Det är viktigt att utredningen
              är trovärdig för alla parter för att man ska kunna nå resultat.
              Här hoppas jag att vi kan få en internationell utredning under
              FN:s ledning.
            </seg>
          </u>
          <u xml:id="i-294d07045f2d1873-52" prev="i-294d07045f2d1873-49" who="Q4964100">
            <seg xml:id="i-PpuqEpdVPMgbLZqEPMAzdk">
              Självklart, fru talman, måste den israeliska regeringen ta sitt
              ansvar. Det är synd om det israeliska folket. En regering som
              handlar så att broar bränns mot omvärlden förvärrar det säkerhetspolitiska
              läget i stället för att bygga respekt och fred med sin omgivning
              och därmed säkerhet och trygghet för sitt folk.
            </seg>
          </u>
          <u xml:id="i-294d07045f2d1873-53" prev="i-294d07045f2d1873-49" who="Q4964100">
            <seg xml:id="i-Kkdf3zePYhbZ9QvQoy1xtm">
              Men, fru talman, det krävs dessa dagar också mod för att inte
              falla i alla fällor som provokatörer mot fredsprocessen gillrar.
              Extremism är inte lösningen, vare sig här eller där. Det krävs
              mer av lösningar än låsningar för att nå verklig fred och för
              att nå två självständiga stater inom av omgivningen erkända gränser.
              Det krävs att blockaden hävs. Som tidigare sagts har den bara
              gynnat Hamas. En hävning av blockaden skulle också kunna samla
              det palestinska folket till val. Det är en viktig del.
            </seg>
          </u>
          <u xml:id="i-294d07045f2d1873-54" prev="i-294d07045f2d1873-49" who="Q4964100">
            <seg xml:id="i-Li6y1waNNMrQBYMMkT2eNX">
              Bosättningarna måste upphöra. Man måste kunna förhandla om allt.
              Det gäller även Jerusalem som huvudstad för två självständiga
              stater. Ockupationen måste upphöra.
            </seg>
          </u>
          <u xml:id="i-294d07045f2d1873-55" prev="i-294d07045f2d1873-49" who="Q4964100">
            <seg xml:id="i-TJrbsqg4h4kRJZQ9e9Sib1">
              Jag är övertygad om att murar inte är vägen framåt, vare sig
              de är mentala eller verkliga. Ockupationen, som i dagarna pågått
              i så där 43 år, måste upphöra. Det gäller inte bara Gaza utan
              också Västbanken.
            </seg>
          </u>
          <u xml:id="i-294d07045f2d1873-56" prev="i-294d07045f2d1873-49" who="Q4964100">
            <seg xml:id="i-XtLKxKEWNfmcGfFVGpt8GJ">
              Fru talman! Sverige har agerat tydligt och starkt, men inte bränt
              broar utan agerat för att EU ska kunna samlas, för att EU ska
              kunna vara en väg framåt, senare FN:s säkerhetsråd. Nu måste vi
              öppna för närvaro från EU, om så blir möjligt, för att säkra och
              övervaka en möjlig öppning av blockaden. Självfallet skulle Sverige
              då vara delaktigt i en sådan insats.
            </seg>
          </u>
          <u xml:id="i-294d07045f2d1873-57" prev="i-294d07045f2d1873-49" who="Q4964100">
            <seg xml:id="i-J4xumqXVe1bPvCvL3bnZrw">
              Från vår utgångspunkt är det viktigt, fru talman, att Sverige
              fortsatt brukar de möjligheter som nu öppnas till ny dialog. Men
              låt oss då fokusera på dialogen, en dialog för förändring!
            </seg>
          </u>
          <u xml:id="i-294d07045f2d1873-58" prev="i-294d07045f2d1873-49" who="Q4964100">
            <seg xml:id="i-TVx5CawL7Uma4mCypbsj8a">
              Fru talman! Förändring är nödvändig i det läge som råder.
            </seg>
          </u>
          <u xml:id="i-294d07045f2d1873-59" prev="i-294d07045f2d1873-49" who="Q4964100">
            <seg xml:id="i-3dPhSpg5HNwFp4VDoXbTVm">
              Jag vill bara understryka det beröm som tidigare har utdelats
              från flera håll till regeringen och utrikesminister Carl Bildt
              för det agerande som har skett under den senaste tiden och för
              den svenska aktiva hållningen när det gäller utvecklingen för
              att hitta lösningar i den konflikt som så länge har drabbat så
              många och som är en källa till bristande säkerhet, inte bara i
              Mellanöstern utan i världen som helhet.
            </seg>
          </u>
          <u xml:id="i-294d07045f2d1873-60" prev="i-294d07045f2d1873-49" who="Q4964100">
            <seg xml:id="i-JCqjyXZ6ZVnmrBR6iYKr5S">
              Fru talman! Det krävs lösningar, och vilja och mod att söka dem,
              och inte bara låsningar.
            </seg>
          </u>
          <note type="speaker" xml:id="i-4E2WNjmtD7xMekn3LTpuBn">
            Anf. 6 FREDRIK MALM (fp):
          </note>
          <u xml:id="i-294d07045f2d1873-61" next="i-294d07045f2d1873-78" who="Q3675520">
            <seg xml:id="i-4PxXsyN8k6RJY8JavPXZ9P">
              Fru talman! Tidigt i måndags morse förra veckan lämnade jag Sverige
              för ett fyra dagar långt besök hos den svenska styrkan i Mazar-e
              Sharif i Afghanistan. När jag kom tillbaka på torsdagskvällen
              hade debatten efter bordningen av Gazaflottan rasat i fyra dagar.
            </seg>
          </u>
          <u xml:id="i-294d07045f2d1873-62" prev="i-294d07045f2d1873-61" who="Q3675520">
            <seg xml:id="i-DcL4o9Fc2ssTG1z5bRntG2">
              Det är tydligt att Israel har misslyckats med operationen och
              måste ta det fulla ansvaret för detta. Dödstalen, nio döda, är
              höga. Det förefaller inte ha stått i proportion till det förvisso
              grova våld som en del soldater utsattes för.
            </seg>
          </u>
          <u xml:id="i-294d07045f2d1873-63" prev="i-294d07045f2d1873-61" who="Q3675520">
            <seg xml:id="i-SFTkd3VG56odqC3qiCpmme">
              Bordningen skedde på internationellt vatten, vilket är ett brott
              mot internationell rätt. Israel satte in militär mot en flotta
              med civila fartyg.
            </seg>
          </u>
          <u xml:id="i-294d07045f2d1873-64" prev="i-294d07045f2d1873-61" who="Q3675520">
            <seg xml:id="i-5y7vA2QAyzzsgxbY6CnuD1">
              Såväl Sverige som EU har varit tydliga i kritiken mot den israeliska
              aktionen. Den israeliska regeringen kommer nu att tvingas söka
              en lösning på den humanitära kris som råder i Gaza. En seriös
              och trovärdig utredning om vad som har hänt måste också till.
            </seg>
          </u>
          <u xml:id="i-294d07045f2d1873-65" prev="i-294d07045f2d1873-61" who="Q3675520">
            <seg xml:id="i-RoH23Dz8mSoWBsjKAsgoT8">
              Europeiska unionens höga representant Catherine Ashton betonade
              den 3 juni, vilket är en upprepning av rådsslutsatser sedan tidigare,
              att EU understryker sitt krav på att man ska öppna gränsövergångarna
              omedelbart, varaktigt och ovillkorligt för humanitärt bistånd
              och handelsvaror samt personer som färdas till och från Gaza.
            </seg>
          </u>
          <u xml:id="i-294d07045f2d1873-66" prev="i-294d07045f2d1873-61" who="Q3675520">
            <seg xml:id="i-VPv7vu4kFb7SSWzEdNuprT">
              Samtidigt som Sverige och EU är tydliga i kritiken mot blockaden
              måste också en lösning komma till stånd som inte äventyrar säkerheten
              för israeliska civila. Öppnandet av gränsövergångarna måste ske
              utan att Hamas får tillgång till vapen som de sedan använder mot
              israeliska civila eller för att förtrycka befolkningen i Gaza.
            </seg>
          </u>
          <u xml:id="i-294d07045f2d1873-67" prev="i-294d07045f2d1873-61" who="Q3675520">
            <seg xml:id="i-FjJRj5HR7DC1VLG4QE6ham">
              Frankrike och Storbritannien har öppnat för en lösning där EU
              kan göra noggranna inspektioner av last till Gazaremsan. Det är
              en nödvändighet att en lösning sker inom ramen för en internationell
              process, vilket även utrikesministern nämnde tidigare. Det ligger
              också i linje med de avtal som har slutits tidigare.
            </seg>
          </u>
          <u xml:id="i-294d07045f2d1873-68" prev="i-294d07045f2d1873-61" who="Q3675520">
            <seg xml:id="i-2jmKEPVhurt5444Fqyk8y1">
              Den humanitära situationen för befolkningen i Gaza är svår. En
              lukrativ business har skapats med många tunnlar längs gränsen
              mellan Gaza och Egypten. Palestinsk handel är mycket svag, men
              blockaden finns inte heller där utan orsak utan har sin grund
              i Hamas agerande. Jag noterar att ingen av de tidigare talarna
              har nämnt vare sig Hamas eller den roll rörelsen spelar på Gazaremsan.
            </seg>
          </u>
          <u xml:id="i-294d07045f2d1873-69" prev="i-294d07045f2d1873-61" who="Q3675520">
            <seg xml:id="i-KNGZyKSAr42keAkNK89ecv">
              Att Israel och Egypten omringar Gaza är ett problem, men befolkningen
              i Gaza har sedan fyra år tillbaka varit omringad av ett totalitärt
              och teokratiskt styre under Hamas kontroll. Hamas har gång på
              gång med all önskvärd tydlighet visat att de inte försöker bygga
              demokrati i Gaza eller söka fred med Israel. Detta har också svenska
              biståndsorganisationer fått känna av, inte minst Palmecentret
              vars medarbetare har förföljts av Hamas. Hamas är också uppskrivet
              på EU:s och USA:s lista över terroristorganisationer.
            </seg>
          </u>
          <u xml:id="i-294d07045f2d1873-70" prev="i-294d07045f2d1873-61" who="Q3675520">
            <seg xml:id="i-saCCYfTiXP9XHAJNP22cy">
              När Israel lämnade Gazaremsan i augusti 2005 fylldes området
              på med vapen genom tunnlarna från Egypten. Efter att Hamas med
              våld manövrerat ut Fatah och tagit kontrollen över området avfyrades
              raketer i tusental in i Israel. Mot bakgrund av den situation
              som råder och i den kontext som denna fråga nu befinner sig i
              måste vårt uppdrag vara att stärka de moderata och demokratiska
              krafterna i Palestina och givetvis också i Israel.
            </seg>
          </u>
          <u xml:id="i-294d07045f2d1873-71" prev="i-294d07045f2d1873-61" who="Q3675520">
            <seg xml:id="i-Wuv8ui1gggy7sgtFjHhk89">
              Problemet med Gazaflottan och Ship to Gaza var att huvudorganisatörerna
              av projektet tvärtom är nära allierade just med Hamas. De svenska
              deltagarna blev därmed en del av en kampanj, inte bara för att
              häva blockaden mot Gaza utan också för att ge ett proaktivt stöd
              till just Hamas.
            </seg>
          </u>
          <u xml:id="i-294d07045f2d1873-72" prev="i-294d07045f2d1873-61" who="Q3675520">
            <seg xml:id="i-5Nzszc72Pow9iBsGb4ur4N">
              Detta är bekymmersamt, menar jag, inte bara på kort sikt utan
              också på längre sikt för alla demokratiskt sinnade krafter som
              trots allt finns i Gaza. Det kan inte ha varit någon hemlighet
              för de svenska aktivisterna vilka de turkiska organisatörerna
              var.
            </seg>
          </u>
          <u xml:id="i-294d07045f2d1873-73" prev="i-294d07045f2d1873-61" who="Q3675520">
            <seg xml:id="i-336AWoLF3jc9Zuq7aDSMax">
              Detta är givetvis inte på något sätt ett försvar för det israeliska
              agerandet som var orimligt och oproportionerligt, vilket jag också
              har nämnt tidigare. Men det är viktigt att känna till detta i
              sammanhanget.
            </seg>
          </u>
          <u xml:id="i-294d07045f2d1873-74" prev="i-294d07045f2d1873-61" who="Q3675520">
            <seg xml:id="i-CqP7DZ1J7BTz2QUvgvCtms">
              Nu höjs återigen kraven på att bojkotta Israel och att nedgradera
              EU:s relationer med Israel. Jag menar att detta är fel väg att
              gå, precis som utrikesministern tidigare har nämnt. Det skulle
              försvåra möjligheterna att nå resultat i fredssamtalen och försvaga
              den fredsinriktade opinionen i Israel.
            </seg>
          </u>
          <u xml:id="i-294d07045f2d1873-75" prev="i-294d07045f2d1873-61" who="Q3675520">
            <seg xml:id="i-Rk2GUdLAYHqCSw6hiXLbkX">
              Man kan också undra varför de som kräver dessa bojkotter alltid
              gör det just mot Israel och väldigt sällan mot någon annan stat.
              I Iran hänger man regelbundet kvinnor i lyftkranar för att de
              har varit otrogna. Kina håller i dag en och en halv miljard människor
              i ett järngrepp. Det kommunistiska Nordkorea har introducerat
              en samhällsmodell som har drivit människor på landsbygden att
              till och med idka kannibalism. Kuba har satt världsrekord i antal
              politiska flyktingar per capita.
            </seg>
          </u>
          <u xml:id="i-294d07045f2d1873-76" prev="i-294d07045f2d1873-61" who="Q3675520">
            <seg xml:id="i-AUyrE4bjwri4ncyKaZnjph">
              Det är just denna enögdhet, denna närmast besatta kampanj med
              ett allt hårdare språkbruk satans mördare, vem ska de utvalda
              döda nästa gång och så vidare som gör att dessa krav på bojkott
              mot Israel klingar så falskt. Målet tycks inte vara att Palestina
              ska kunna byggas upp till en livaktig demokratisk stat, utan målet
              tycks vara att bryta ned Israels legitimitet som en självständig
              stat.
            </seg>
          </u>
          <u xml:id="i-294d07045f2d1873-77" prev="i-294d07045f2d1873-61" who="Q3675520">
            <seg xml:id="i-QzcyGUDRdtkamubrKWURmA">
              Omvärlden måste i stället, precis som jag har nämnt, inrikta
              sina krafter på att ingjuta mer inte mindre energi i fredssamtalen
              och att stärka de krafter på båda sidor, inte bara på politisk
              hög nivå utan också på gräsrotsnivå, som står för moderata tankar,
              reformistiska idéer och demokrati.
            </seg>
          </u>
          <u xml:id="i-294d07045f2d1873-78" prev="i-294d07045f2d1873-61" who="Q3675520">
            <seg xml:id="i-AE463bGLhtuxSqGURukD8M">
              Ett steg på den vägen är att omvärlden ökar sitt engagemang och
              att Israel tar det fulla ansvaret för det orimliga och oproportionerliga
              agerandet i samband med bordningen av Gazaflottan, vilket man
              nu också kommer att tvingas göra.
            </seg>
          </u>
          <note type="speaker" xml:id="i-87m2mLPrW3YMioenTw1v4s">
            Anf. 7 STEFAN ATTEFALL (kd):
          </note>
          <u xml:id="i-294d07045f2d1873-79" next="i-294d07045f2d1873-92" who="Q966884">
            <seg xml:id="i-QP8RGb2iftNSffxrSdoyze">
              Fru talman! Det var med bestörtning vi alla i måndags morse tog
              del av nyheten om den israeliska försvarsmaktens bordning av Ship
              to Gazas fartyg på internationellt vatten som ledde till flera
              dödsfall. Det var tragiskt för alla som dog och skadades och för
              deras anhöriga, men det var också tragiskt för alla oss Israelvänner,
              eftersom den politik som den israeliska regeringen för leder in
              i en politisk återvändsgränd.
            </seg>
          </u>
          <u xml:id="i-294d07045f2d1873-80" prev="i-294d07045f2d1873-79" who="Q966884">
            <seg xml:id="i-UWQ7tVkfvFmngv33eSABcd">
              Oavsett vilken syn man har på den långvariga israelisk-palestinska
              konflikten går det inte att rättfärdiga Israels agerande gentemot
              fartygskonvojen och användandet av dödligt våld. Det är oacceptabelt,
              och det är viktigt att det nu tillsätts en oberoende internationell
              utredning för att klarlägga vad som hänt. Mitt parti, Kristdemokraterna,
              och alliansregeringen vädjar också till Israels regering att följa
              förslaget från FN:s säkerhetsråd.
            </seg>
          </u>
          <u xml:id="i-294d07045f2d1873-81" prev="i-294d07045f2d1873-79" who="Q966884">
            <seg xml:id="i-XaUENEsvp53ShrbU6g4wQV">
              När det gäller de palestinska områdena krävs ett omedelbart och
              uthålligt öppnande av gränsövergångar för att släppa in humanitär
              hjälp, kommersiella varor och personer i Gaza. Israel måste upphöra
              med bosättningspolitiken och de hårda och oproportionerliga repressalierna
              mot det palestinska folket.
            </seg>
          </u>
          <u xml:id="i-294d07045f2d1873-82" prev="i-294d07045f2d1873-79" who="Q966884">
            <seg xml:id="i-6zAKm9ukYX4ev16GQVWePr">
              Men det krävs också att Hamas erkänner Israels rätt att existera
              och att de palestinska myndigheterna både på Västbanken och i
              Gaza vidtar seriösa, långsiktiga, konkreta och resultatgivande
              åtgärder för att stoppa granatattacker och terrordåd mot israeliska
              mål. Israel är den äldsta och fram till att Irak nyligen blev
              det den enda demokratiska staten i Mellanöstern med ett parlamentariskt
              system, där yttrandefrihet, pressfrihet, religionsfrihet och jämlikhet
              mellan könen är lagfäst.
            </seg>
          </u>
          <u xml:id="i-294d07045f2d1873-83" prev="i-294d07045f2d1873-79" who="Q966884">
            <seg xml:id="i-JDZG8Tn3194M6gd1fh6gy3">
              IsraelPalestina-konflikten låter sig inte paketeras i en enkel
              sanning. Den är snarare en studie i hur orsak och verkan leder
              till en ständigt eskalerande våldsspiral, där hat och avstånd
              mellan folken växer.
            </seg>
          </u>
          <u xml:id="i-294d07045f2d1873-84" prev="i-294d07045f2d1873-79" who="Q966884">
            <seg xml:id="i-H2WCdRCQAdmi8KkafBMSkH">
              Fru talman! Det är bra att riksdagen debatterar den här frågan.
              Jag tror nämligen att det är viktigt att vi här i riksdagens kammare
              får tillfälle att göra det tydligt för väljarna att det finns
              två linjer i svensk utrikespolitik i dessa frågor.
            </seg>
          </u>
          <u xml:id="i-294d07045f2d1873-85" prev="i-294d07045f2d1873-79" who="Q966884">
            <seg xml:id="i-PuUQKFrmUHGGdR9tHDwkdK">
              Dels har vi alliansregeringens linje med en tydlig kritik emot
              och avståndstagande från våldsanvändande mot civila hjälpsändningar,
              med tydliga krav på en oberoende internationell utredning och
              ett hävande av blockaden mot Gaza. Detta agerande ska ske genom
              FN och EU för att nå resultat och inte bara vara svensk plakatpolitik.
            </seg>
          </u>
          <u xml:id="i-294d07045f2d1873-86" prev="i-294d07045f2d1873-79" who="Q966884">
            <seg xml:id="i-5BYeC59tQ5ynq2SeAHmJRQ">
              Dels har vi vänsteroppositionens blinda fördömanden och krav
              på att Sverige ensamt ska agera och isolera Mellanösterns äldsta
              demokrati, många gånger kombinerat med en romantisering av den
              terrorkrigföring som bedrivs av Hamas och andra extrema grupper
              gentemot Israel från Gazaremsan.
            </seg>
          </u>
          <u xml:id="i-294d07045f2d1873-87" prev="i-294d07045f2d1873-79" who="Q966884">
            <seg xml:id="i-QBpZagAYsNHJiFeD5xMraZ">
              Det finns inga tvivel om att det behövs mängder med humanitär
              hjälp till Gaza, dels för att klara återuppbyggnaden av bostäder,
              skolor, sjukhus och grundläggande infrastruktur, dels för att
              hjälpa invånarna att fylla vardagliga behov av mediciner, mat,
              kläder, bränsle med mera. Genom FN, EU, bilateralt biståndsarbete
              och olika hjälporganisationer når också betydande biståndsinsatser
              fram, men behoven är större än vad dagens hjälpinsatser klarar
              av att täcka. Sett ur det perspektivet är självklart Ship to Gazas
              initiativ med hjälpsändningar mycket vällovligt.
            </seg>
          </u>
          <u xml:id="i-294d07045f2d1873-88" prev="i-294d07045f2d1873-79" who="Q966884">
            <seg xml:id="i-DxjKVNkJbigrykYEG53YcG">
              Men, fru talman, att skänka humanitärt bistånd till befolkningen
              i Gaza var nog inte Ship to Gazas främsta syfte. Genom väl genomförda
              PR-satsningar har Ship to Gaza gjort allt som står i deras makt
              för att skapa uppmärksamhet kring hjälpsändningen och också försöka
              plocka politiska poäng. Dessutom har man valt att samarbeta väldigt
              nära med IHH, en organisation som av Israel anses ge ett mycket
              aktivt stöd till Hamas som i sin tur har utrotandet av staten
              Israel som sitt överordnade politiska mål.
            </seg>
          </u>
          <u xml:id="i-294d07045f2d1873-89" prev="i-294d07045f2d1873-79" who="Q966884">
            <seg xml:id="i-HbxybUBT42rn4CQvphrtnD">
              I stället för att välja väletablerade kanaler via FN och WHO
              för att nå fram med sitt bistånd valde Ship to Gaza konfrontationslinjen
              redan innan fartygen lämnade sina hemmahamnar. Det har varit viktigare,
              och det är inte fel i sig, att skapa provokation för att få till
              stånd en politisk debatt än att verkligen nå fram med hjälpsändningar.
            </seg>
          </u>
          <u xml:id="i-294d07045f2d1873-90" prev="i-294d07045f2d1873-79" who="Q966884">
            <seg xml:id="i-SRe8pFd2BZfkE368Wi72m2">
              Vi kristdemokrater har alltid sett oss som staten Israels vänner.
              Det innebär inte att vi blint står bakom Israels alla ageranden.
              Vänner kan och ska vara raka mot varandra. När det finns orsak
              att framföra kritik, som i det här fallet, gör vi det. Men vi
              har den grundläggande övertygelsen att Israel har en rätt att
              existera inom säkra och erkända gränser och att landets invånare
              ska kunna bo i trygghet, utan rädsla för att plötsligt utsättas
              för terrordåd i sin vardag.
            </seg>
          </u>
          <u xml:id="i-294d07045f2d1873-91" prev="i-294d07045f2d1873-79" who="Q966884">
            <seg xml:id="i-F1DocFVkuG4dE7uM6zVfxW">
              Vi är också det palestinska folkets vänner. Även de har rätt
              att bo i ett eget land inom säkra och erkända gränser. De har
              också rätt till fred, frihet, välstånd och demokrati, och de ska
              inte vara beroende av någon annan stats nyckfulla godtycke eller
              tvingas acceptera olagliga bosättningar. De ska inte heller behöva
              lida under religiöst förtryck, korruption och dåligt fungerande
              offentliga institutioner.
            </seg>
          </u>
          <u xml:id="i-294d07045f2d1873-92" prev="i-294d07045f2d1873-79" who="Q966884">
            <seg xml:id="i-Lt5wkAA8Vpx5dQkyUPoVPj">
              För oss kristdemokrater är förtryck, våld och terror oacceptabelt,
              oavsett vem som står bakom det. Men ska vi lösa den här konflikten
              som har många olika bottnar och en lång historia krävs det mer
              dialog och inte mindre. Därför krävs inte heller bojkotter av
              olika slag som det har höjts röster för. Vi ställer inte upp på
              krav om bojkotter och sanktioner eller att bryta olika typer av
              diplomatiska förbindelser med Israel. Det är ingen väg framåt.
              Det leder inte till fred och försoning. Det är viktigt att världssamfundet
              och Sverige ställer krav både på Israel, på Hamas och på de palestinska
              myndigheterna.
            </seg>
          </u>
          <note type="speaker" xml:id="i-EjGq6GUKafJFKtY3MsiN37">
            Anf. 8 MEHMET KAPLAN (mp):
          </note>
          <u xml:id="i-294d07045f2d1873-93" next="i-294d07045f2d1873-102" who="Q4822657">
            <seg xml:id="i-SSamppSQtNx9EUWSxaJ5f7">
              Fru talman! När vi debatterar den här frågan vill jag inleda
              med att tacka utrikesminister Carl Bildt för den insats han den
              gångna veckan har gjort i frågan. Det är flera tidigare talare
              som också har sagt detta. Jag tycker att man nog inte kunde agera
              på något annat sätt. Det var ett kraftfullt agerande, och jag
              tror också att det av Sverige var väntat att det skulle bli på
              det sättet.
            </seg>
          </u>
          <u xml:id="i-294d07045f2d1873-94" prev="i-294d07045f2d1873-93" who="Q4822657">
            <seg xml:id="i-sAvRmLDLQw7omBe7qgMnB">
              När det gäller den resa som jag själv var med på till Gaza, men
              som slutade i Israel, finns det ett antal frågor som jag vill
              lyfta fram.
            </seg>
          </u>
          <u xml:id="i-294d07045f2d1873-95" prev="i-294d07045f2d1873-93" who="Q4822657">
            <seg xml:id="i-9jYcinBJa36N78uokJKoZ9">
              Först och främst handlar det om hur svenska medborgare hanterades
              både under bordningen och efter bordningen, när vi kom i land
              i Ashdod i Israel. Det är inte första gången jag kommer till Israel.
              Jag har varit där två gånger tidigare i olika fredsprojekt där
              vi har samverkat med israeliska fredsvänner. Bland annat har vi
              jobbat med före detta soldater i ett initiativ som heter Breaking
              the Silence, som innebär att soldater som har varit med om att
              begå övergrepp vill berätta. De vill inte vara tysta. Det handlar
              om övergrepp, precis som det jag och mina vänner blev utsatta
              för ombord på Ship to Gaza och de andra fem fartygen.
            </seg>
          </u>
          <u xml:id="i-294d07045f2d1873-96" prev="i-294d07045f2d1873-93" who="Q4822657">
            <seg xml:id="i-P7GD83qZekN6BZyQaQT8vR">
              Det är uppenbart att den återvändsgränd som vi tidigare har talat
              om är ett faktum. Israeliska soldater vägrar i dag att ta ansvar
              för det som deras regering hela tiden lägger på dem att göra,
              att utföra övergrepp som till sin art är grova och som en demokratisk
              stat, som Israel påstås vara, faktiskt har ett ansvar att hantera
              på något sätt. Veckans händelser har visat att så inte är fallet.
            </seg>
          </u>
          <u xml:id="i-294d07045f2d1873-97" prev="i-294d07045f2d1873-93" who="Q4822657">
            <seg xml:id="i-Ej6U9YrwsgngEV5LeSpxFp">
              Jag vill ta upp en annan fråga. Den handlar om olika former av
              konsekvenser. Det ena gäller den typ av frågor som berör militären.
              Sverige är i dag en vapenköpare på den internationella marknaden.
              När jag i den här kammaren för ett antal år sedan ställde en fråga
              till vår försvarsminister om huruvida vi köper vapen av Israel
              fick jag ett svar som jag här ska citera.
            </seg>
          </u>
          <u xml:id="i-294d07045f2d1873-98" prev="i-294d07045f2d1873-93" who="Q4822657">
            <seg xml:id="i-7kvubh1ackTRmyhaDU8T5g">
              Försvarets materielverk har anskaffat bland annat mörkersiktutrustning
              närmare bestämt bildförstärkare samt störsändare från Israel till
              den svenska försvarsmakten. Bildförstärkare används av den enskilde
              soldaten för att öka orienteringsförmågan i mörker och används
              under såväl utbildning som insatser Störsändare används för att
              öka skyddet för marinens fartyg och dess besättning genom att
              kraftigt försvåra för andra radarsystem att lokalisera fartyget.
              Försvarets materielverks anskaffning av mörkerhjälpmedel och störsändare
              har genomförts helt enligt principerna för konkurrensupphandling.
            </seg>
          </u>
          <u xml:id="i-294d07045f2d1873-99" prev="i-294d07045f2d1873-93" who="Q4822657">
            <seg xml:id="i-NTxurMA1DpZzQ8cQHRBphQ">
              Om man tänker på de här två varorna som Sverige köper av Israel
              är det inte svårt att tänka sig att det var precis den typen av
              utrustning som användes mot oss civila ombord på civila fartyg,
              bland annat svenska medborgare. Det var mörkerutrustning som användes
              av den enskilda soldaten för att kunna öka orienteringsförmågan
              i mörkret när de anföll oss. Det var störsändare som användes
              av deras fartyg för att slå ut den satellittelefon vi hade för
              att kunna meddela att vi på internationellt vatten blev utsatta
              för sjöröveri. Det är det närmaste ordet som finns när man utan
              någon som helst förvarning före bordningen, bara att vi ska stanna,
              går ombord på våra skepp och tar oss till fånga.
            </seg>
          </u>
          <u xml:id="i-294d07045f2d1873-100" prev="i-294d07045f2d1873-93" who="Q4822657">
            <seg xml:id="i-G4HdMJ9AtT8JCkge4gUm1N">
              Försvarsministern fortsatte så här: Vi försöker tillgodose våra
              nationella intressen på ett för skattebetalarna optimalt sätt,
              det vill säga genom att köpa så bra produkter som möjligt till
              så fördelaktiga priser som möjligt.
            </seg>
          </u>
          <u xml:id="i-294d07045f2d1873-101" prev="i-294d07045f2d1873-93" who="Q4822657">
            <seg xml:id="i-RKUqDx3r5Em5iLVJRYZTAA">
              En fråga jag har till vår utrikesminister är: Är det fortfarande
              så att Israel finns med på tio-i-topp-listan över länder vi köper
              vapen av?
            </seg>
          </u>
          <u xml:id="i-294d07045f2d1873-102" prev="i-294d07045f2d1873-93" who="Q4822657">
            <seg xml:id="i-W9QHEdAqXNnAvPJ5EczhN5">
              En annan fråga handlar om militärattachéerna, eller försvarsattachéerna
              som försvarsministern har valt att kalla dem. Kan utrikesministern
              förklara för oss på vilket sätt vi kan ha kvar vår försvarsattaché
              i Israel? Vad gör den personen för nytta? Vad kommer det här handlandet
              att få för konsekvenser? För vilket annat land som helst i världen
              skulle det ha fått konsekvenser. Det är dem jag efterfrågar.
            </seg>
          </u>
          <note type="speaker" xml:id="i-C7ntX389Z4Ld69YLYzdNk6">
            Anf. 9 Utrikesminister CARL BILDT (m):
          </note>
          <u xml:id="i-294d07045f2d1873-103" next="i-294d07045f2d1873-112" who="Q52922">
            <seg xml:id="i-FNobFbsdjf72oxRNqNLHG">
              Fru talman! Jag får börja med att göra det något ovanliga att
              tacka för de erkännande ord som i denna debatt har riktats till
              regeringens agerande. Det tillhör inte vanligheterna vare sig
              att de uttalas eller att jag har anledning att tacka. Just därför
              kan det vara trevligt att göra det.
            </seg>
          </u>
          <u xml:id="i-294d07045f2d1873-104" prev="i-294d07045f2d1873-103" who="Q52922">
            <seg xml:id="i-VFKjJJgwGzvZo1Yor7pJh1">
              Låt mig också konstatera att det i de grundläggande frågorna
              råder en bred enighet. Det gäller synen på blockadpolitiken och
              strävan efter en fredslösning i Mellanöstern. Jag tycker att den
              enighet som vi har där faktiskt är någonting som vi ska bygga
              vidare på.
            </seg>
          </u>
          <u xml:id="i-294d07045f2d1873-105" prev="i-294d07045f2d1873-103" who="Q52922">
            <seg xml:id="i-9285R7Ge3pDwbGuSc7eToV">
              Vad inriktas nu regeringens agerande på? Det finns, som Mehmet
              Kaplan vet, ett antal kan vi säga konsulära frågeställningar som
              återstår. Vi ska återkomma till dem i något annat sammanhang.
              Men framför allt gäller det att se om vi kan medverka i en aktiv
              diplomati för att få till stånd ett nytt arrangemang för att få
              en rimligare situation för Gaza. Vi hade ett arrangemang genom
              en överenskommelse 2005 med EU-observatörer vid Rafah som medverkade
              i någonting som hade förutsättningar att fungera. Det vräktes
              över ända genom Hamaskuppen 2007. Därmed kastade man ju ut den
              palestinska myndigheten från Gaza och därmed också förutsättningarna
              för EU:s medverkan, liksom också förutsättningarna för detta arrangemang.
            </seg>
          </u>
          <u xml:id="i-294d07045f2d1873-106" prev="i-294d07045f2d1873-103" who="Q52922">
            <seg xml:id="i-5NLaZhgsfGBHMPKSMTbSs9">
              Vi måste nu mycket aktivt undersöka och komma tillbaka till någonting
              sådant. Det kommer att stå på dagordningen när vi träffas i EU-kretsen
              i Luxemburg på måndag nästa vecka. Det pågår en aktiv dialog om
              detta.
            </seg>
          </u>
          <u xml:id="i-294d07045f2d1873-107" prev="i-294d07045f2d1873-103" who="Q52922">
            <seg xml:id="i-4YXBKacnDf3qdQ9XhYJgrk">
              I detta ligger ju att det bara är genom att delta aktivt i dialogen
              och i engagemanget som vi kan uppnå något resultat. Här är det
              möjligt att det finns en viktig vattendelare mellan regeringens
              sätt att se på detta och den politik som på ett eller annat sätt
              företräds av det rödgröna regeringsalternativet, eller vad det
              nu är för någonting.
            </seg>
          </u>
          <u xml:id="i-294d07045f2d1873-108" prev="i-294d07045f2d1873-103" who="Q52922">
            <seg xml:id="i-QsXKAT1R1jtrzKibPg336U">
              Urban Ahlin, som jag lyssnade noga på, hade som enda konkreta
              förslag att vi skulle dra tillbaka försvarsattachén. Han är alldeles
              övertygad om att detta skulle upplevas som ett dråpslag mot Israel.
              Ärligt talat tror jag att det inte ens skulle få en notis i den
              israeliska pressen. Var Sverige placerar sina försvarsattachéer
              lär inte avgöra utvecklingen i Mellanöstern.
            </seg>
          </u>
          <u xml:id="i-294d07045f2d1873-109" prev="i-294d07045f2d1873-103" who="Q52922">
            <seg xml:id="i-QdMS8yW4wmXr4kUrWz1A8S">
              Vi har ingen pågående import av försvarsmateriel från Israel.
              Det senaste var några containrar som tydligen slutlevererades
              i början av detta år. Politiken måste häva sig över det futtigas
              nivå när det gäller frågor som är så viktiga som denna.
            </seg>
          </u>
          <u xml:id="i-294d07045f2d1873-110" prev="i-294d07045f2d1873-103" who="Q52922">
            <seg xml:id="i-EAX8uDtnLpWmVucmi3ztXF">
              Sedan lyssnade jag uppmärksamt på vad ni vill konkret. Hans Linde
              är i sedvanlig ordning rätt tydlig. Han vill häva associationsavtalet,
              riva upp det, mellan Europeiska unionen och Israel. Handelssakerna
              ingår i det. Han sade att vi ska kräva ekonomiska sanktioner eller
              sanktioner mot delar av den israeliska ekonomin.
            </seg>
          </u>
          <u xml:id="i-294d07045f2d1873-111" prev="i-294d07045f2d1873-103" who="Q52922">
            <seg xml:id="i-8S1ck9EaBT5xmnrgDfwdQv">
              Då blir naturligt min fråga till Urban Ahlin: Vad är det rödgröna
              regeringsalternativets faktiska alternativ till regeringens engagemangspolitik?
              Kommer ni att inom EU verka för att riva upp associeringsavtalet
              med Israel och handelsbestämmelserna? Ja eller nej? Kommer en
              annan regering att i FN och i EU kräva ekonomiska sanktioner mot
              delar av den israeliska ekonomin? Ja eller nej?
            </seg>
          </u>
          <u xml:id="i-294d07045f2d1873-112" prev="i-294d07045f2d1873-103" who="Q52922">
            <seg xml:id="i-YJDUg5aUUciQeVhWdp2m7q">
              En allvarlig utrikespolitisk situation kräver ett allvarligt
              utrikespolitiskt agerande. Antingen har vi en engagemangspolitik
              för att försöka att i bred internationell samverkan inom EU och
              inom FN uppnå resultat, eller så har vi en plakat- och isoleringspolitik
              som inte isolerar Israel, eftersom det inte finns stöd för dessa
              krav, men som isolerar Sverige från möjligheten att göra bland
              annat de konkreta insatser till förmån för svenska medborgare
              som vi faktiskt hade möjlighet att göra i förra veckan.
            </seg>
          </u>
          <note xml:id="i-ULNWec9zv1PhPWCMCy1PiB">
            I detta anförande instämde Kerstin Lundgren (c) och Fredrik Malm
            (fp).
          </note>
          <note type="speaker" xml:id="i-W9AK7YUozCjAEXUAcpVch8">
            Anf. 10 HANS LINDE (v):
          </note>
          <u xml:id="i-294d07045f2d1873-113" next="i-294d07045f2d1873-119" who="Q1581082">
            <seg xml:id="i-F27uHJ9pByDQ1X4Hayrcmy">
              Fru talman! Låt mig inledningsvis markera att vi från Vänsterpartiets
              sida tydligt och klart har fördömt varje folkrättsbrott som också
              Hamas har gjort sig skyldigt till. Men Hamas folkrättsbrott har
              ingen gång och i ingen del ursäktat eller bortförklarat Israels
              eget agerande. Jag noterar i den debatt som har följt att Israels
              megafoner i kammaren nu försöker diskutera allt annat än just
              Israels blockad. Det är en förståelig strategi för dem som vill
              föra fokus från de viktiga frågorna, nämligen blockaden, och det
              är en förståelig strategi för dem som vill förminska allvaret
              i Israels agerande men det är en djupt ohederlig strategi.
            </seg>
          </u>
          <u xml:id="i-294d07045f2d1873-114" prev="i-294d07045f2d1873-113" who="Q1581082">
            <seg xml:id="i-HzqebEfGRXe9yky9xquNMG">
              Fru talman! Det som vi i dag från Vänsterpartiet begär är att
              Sverige och resten av EU ska upphöra att särbehandla Israel, att
              världssamfundet ska ha en måttstock för folkrätt och mänskliga
              rättigheter som också omfattar Israel. På punkt efter punkt ser
              vi i dag hur Israel har en gräddfil i världssamfundet. Med ena
              handen skickar vi uttalanden och fördömanden, och med den andra
              handen ger vi förmån efter förmån.
            </seg>
          </u>
          <u xml:id="i-294d07045f2d1873-115" prev="i-294d07045f2d1873-113" who="Q1581082">
            <seg xml:id="i-4BqtgX4XTG1cytQayLwQFr">
              Vi ser i dag hur EU och FN i allt högre grad använder sig just
              av sanktioner för att möta brott mot de mänskliga rättigheterna.
              Man har infört sanktioner mot Guinea, Vitryssland, Somalia, Kongo
              med flera. Inte vid något tillfälle har den borgerliga regeringen
              då kritiserat dessa sanktioner, och ingen anklagade någon för
              antikongolesisk hysteri när man införde sanktioner mot Kongo.
              Varför kan man då införa sanktioner mot små länder i Afrika men
              inte mot Israel?
            </seg>
          </u>
          <u xml:id="i-294d07045f2d1873-116" prev="i-294d07045f2d1873-113" who="Q1581082">
            <seg xml:id="i-2PCNLCFM6D6bF4bj11bTa2">
              År 2005 suspenderade EU sitt associeringsavtal med Uzbekistan
              med hänvisning till regimens överdrivna, oproportionerliga och
              urskillningslösa användning av våld. Man införde reserestriktioner
              för den uzbekistanska regeringen. Då hördes inte ett kommatecken
              av kritik från borgerligheten i Sverige. Ingen sade att Sverige
              skulle bli isolerat genom att vi införde dessa sanktioner mot
              Uzbekistan.
            </seg>
          </u>
          <u xml:id="i-294d07045f2d1873-117" prev="i-294d07045f2d1873-113" who="Q1581082">
            <seg xml:id="i-EHCq1dx8h8XofAsfEiDRE9">
              I EU:s handelsavtal är kap. 2 tydligt villkorat med respekt för
              de mänskliga rättigheterna, precis som Urban Ahlin sade tidigare.
              Det våld som Israel har visat mot både Ship to Gaza och de ockuperade
              palestinierna kan knappast beskrivas som något annat än just överdrivet,
              oproportionerligt och urskillningslöst. Varför är det då helt
              otänkbart att införa sanktioner mot Israel? Varför är det då helt
              otänkbart att häva handelsavtalet med Israel? Hur grova och omfattande
              måste brotten mot de mänskliga rättigheterna bli innan EU tar
              konsekvenserna av att Israel systematiskt bryter mot det ingångna
              avtalet? Frågan är i dag i denna debatt vem som egentligen är
              enögd.
            </seg>
          </u>
          <u xml:id="i-294d07045f2d1873-118" prev="i-294d07045f2d1873-113" who="Q1581082">
            <seg xml:id="i-CwJi5T7XfDcBsSfq8xY9bv">
              Om vi menar allvar med att försvara folkrätten måste också folkrättsbrott
              få konsekvenser. Då borde det vara en självklarhet att EU häver
              sitt handelsavtal, att sanktioner införs och att Sverige upphör
              med allt militärt samarbete med Israel. I stället ser vi med den
              borgerliga regeringen hur EU i detta nu förhandlar med Israel
              om ett fördjupat polisiärt samarbete inom ramen för Europol. Det
              sker med den svenska regeringens godkännande. Hur kan det vara
              rimligt, Carl Bildt, att vi fortsätter att fördjupa samarbetet
              med Israel samtidigt som vi ser dessa grova brott mot mänskliga
              rättigheter och folkrätt?
            </seg>
          </u>
          <u xml:id="i-294d07045f2d1873-119" prev="i-294d07045f2d1873-113" who="Q1581082">
            <seg xml:id="i-StFWkTDfjacF2LxZgcMk9Q">
              Om världssamfundet inte nu agerar riskerar folkrätten att devalveras
              i grunden. Hur ska vi kunna kräva av andra stater att de ska respektera
              folkrätten om vi accepterar att Israels kränkningar får passera
              utan åtgärder? Dessutom skickar vi, tack vare Sveriges oförmåga
              att agera, en tydlig signal till den israeliska regeringen att
              de kan fortsätta att borda humanitära transporter, att de kan
              fortsätta med blockaden, eftersom det inte kommer att få några
              konsekvenser. Är det den signalen som Sverige vill skicka till
              världssamfundet? Är det den signalen man vill skicka till staten
              Israels regering?
            </seg>
          </u>
          <note type="speaker" xml:id="i-NriJPPSBZuR3FypLSaxPdW">
            Anf. 11 URBAN AHLIN (s):
          </note>
          <u xml:id="i-294d07045f2d1873-120" next="i-294d07045f2d1873-126" who="Q3369220">
            <seg xml:id="i-EcuxxatwaLHAjmkyTDwCXq">
              Fru talman! Det fanns åtminstone ett välkommet besked i det som
              utrikesminister Carl Bildt nämnde, nämligen att det inte finns
              några pågående vapeninköp från Israel. Därmed har Claes Arvidsson
              på SvD:s ledarredaktion fått svar på alla de frågor han har ställt
              till mig i flera månader om varifrån vi ska köpa materielen om
              vi inte köper den från Israel. Det är uppenbart att den här borgerliga
              regeringen inte heller har tänkt att köpa dessa sensorer till
              UAV:erna från Israel. Det var ett positivt besked från utrikesministern
              att det inte finns några pågående vapenimportköp från Israel.
              Det tackar vi för.
            </seg>
          </u>
          <u xml:id="i-294d07045f2d1873-121" prev="i-294d07045f2d1873-120" who="Q3369220">
            <seg xml:id="i-A2Ftspf3bLM57zB1Rj8PK3">
              Den enkla anledningen, Fredrik Malm, till att vi inte ställer
              dessa krav på Iran eller Nordkorea är att det inte finns något
              associeringsavtal mellan EU och dessa länder. EU har som policy
              att man sluter avtal med länder i närområdet för att på den vägen
              fördjupa relationer med dem och se till att de ändrar en del av
              sin politik. Det är vad utrikespolitiken går ut på. Här har vi
              ett praktexempel på att det finns ett associeringsavtal, artikel
              2, där båda parter förbinder sig att stå upp för demokrati och
              mänskliga rättigheter. Det anses vara ett essential element i
              avtalet.
            </seg>
          </u>
          <u xml:id="i-294d07045f2d1873-122" prev="i-294d07045f2d1873-120" who="Q3369220">
            <seg xml:id="i-MENTFS2x83vR76F7hXZ8gL">
              Då vänder jag mig igen till Carl Bildt. Bosättningspolitiken,
              muren på ockuperat område, Gazakriget och nu bordningen ingenting
              av detta är i enlighet med internationell rätt, folkrätt och mänskliga
              rättigheter. Då är det rimligt, precis som EU gör när andra länder
              gör saker som vi irriterar oss på och tycker är brott mot de avtal
              vi har ingått, att vi säger att vi inte gillar det och ser över
              om de ska förlora en del av de fördelar de har i avtalet. Vad
              är det som är så konstigt med det? Precis som Hans Linde säger
              gör vi så på andra områden. Vi har suspenderat handelsavtal förut
              när det har handlat om länder som har begått grova kränkningar
              mot mänskliga rättigheter.
            </seg>
          </u>
          <u xml:id="i-294d07045f2d1873-123" prev="i-294d07045f2d1873-120" who="Q3369220">
            <seg xml:id="i-AGNxZs1pCHh68Mq4n4PZtU">
              Jag säger absolut inte att detta är enkelt, men jag tycker absolut
              att Sverige som är vän av mänskliga rättigheter och demokrati
              ska lyfta upp frågan i EU-kretsen och fråga hur vi ser på detta.
              Är det ett brott? Är det ett essential element som Israel har
              brutit mot? Hur går vi då vidare? Jag tycker att det är rimligt.
            </seg>
          </u>
          <u xml:id="i-294d07045f2d1873-124" prev="i-294d07045f2d1873-120" who="Q3369220">
            <seg xml:id="i-FBHStCdKXyPQQArzPQHh3X">
              Jag tycker också att det är rimligt att vi bojkottar produkter
              från ockuperat område. Jag tycker att det är rimligt att vi tar
              hem vår militärattaché. Ingenting av detta handlar om att vi isolerar
              Israel eller att vi inte skulle vilja ha en engagemangspolitik.
              Jag tycker att det är viktigt att vi fortsätter att ha en dialog
              och ett samarbete med Israel, men det måste få konsekvenser när
              man gör som man har gjort nu.
            </seg>
          </u>
          <u xml:id="i-294d07045f2d1873-125" prev="i-294d07045f2d1873-120" who="Q3369220">
            <seg xml:id="i-WtxQN5NpNv9ooY2tAyk5B">
              Detta är just vad debatten ska handla om. På vilket sätt kan
              vi få Israel att häva blockaden mot Gaza? Det innebär inte att
              allt ska fortsätta som förut. Då måste vi naturligtvis ställa
              krav. Det är utmärkt om EU är berett att på något vis ta över
              ansvaret för hur förnödenheterna ska nå Gaza. Jag såg att Storbritanniens
              William Hague och Kouchner från Frankrike gick ut och sade att
              EU nu ska ta ansvaret för inspektionen av de fartyg som går in
              till Gaza. Det är möjligt att det är en lösning om EU har de resurserna
              att vi kan garantera att Hamas inte får sig vapen tillsänt. Vi
              är naturligtvis alla ense om att vi vill ge humanitära förnödenheter
              så att Gazas befolkning slipper lida nöd, men vi vill inte se
              till att Hamas den vägen får vapen så att de kan terrorisera Israels
              befolkning.
            </seg>
          </u>
          <u xml:id="i-294d07045f2d1873-126" prev="i-294d07045f2d1873-120" who="Q3369220">
            <seg xml:id="i-PxnEqcxyprhbn7yDRnBuxA">
              Det är viktigt att Europeiska unionen ser till att vara aktiv,
              sätta press på Israel och utnyttja de medel vi har. Det medel
              vi har är ett associeringsavtal, och enligt mig är det högst rimligt
              att svenska regeringen ställer frågan: Är detta ett brott mot
              associeringsavtalet? Kan man verkligen fortsätta att ha de fördelar
              som detta avtal ger när man bordar ett skepp på internationellt
              vatten och dödar nio aktivister?
            </seg>
          </u>
          <note type="speaker" xml:id="i-DWsnRG9wFqFDLAVD2szqho">
            Anf. 12 KERSTIN LUNDGREN (c):
          </note>
          <u xml:id="i-294d07045f2d1873-127" next="i-294d07045f2d1873-131" who="Q4964100">
            <seg xml:id="i-RMPKKqsTLZhF1Esgx1jZHa">
              Fru talman! Det tragiska som hände förra veckan är tyvärr inte
              det första tragiska som hänt i Mellanösternkonflikten. Det vi
              måste fråga oss är naturligtvis: Vilken väg leder framåt?
            </seg>
          </u>
          <u xml:id="i-294d07045f2d1873-128" prev="i-294d07045f2d1873-127" who="Q4964100">
            <seg xml:id="i-MvFMttUfSTzZUXCgoKqdoW">
              Det är uppenbart att vissa tror att sanktioner och bojkotter,
              eller möjligen det kraftfulla tilltaget att ta hem den av Anna
              Lindh utplacerade militärattachén, skulle leda till en förändring
              och att det var det som saknades för att lösa konflikten i Mellanöstern.
              Jag delar inte den bilden. Det är väl snarare så, fru talman,
              att vi om vi tittar ut ser att sanktioner och bojkottpolitik sällan
              har varit riktigt framgångsrikt. Det är naturligtvis någonting
              vi har anledning att fundera på i andra sammanhang, och helt klart
              är det FN:s säkerhetsråd som ytterst bör ta den typen av beslut.
            </seg>
          </u>
          <u xml:id="i-294d07045f2d1873-129" prev="i-294d07045f2d1873-127" who="Q4964100">
            <seg xml:id="i-MisoJxRLXsdNNpdV9SDxa7">
              Det Gaza, Västbanken och palestinierna behöver likaväl som israelerna
              är fred, frihet och egna stater inom erkända gränser. Det behövs
              bistånd och humanitär hjälp, men framför allt, fru talman, behövs
              möjligheter att få en ekonomi som fungerar. Jobb och företagsamhet
              för människor i Gaza och på Västbanken skulle vara vägen framåt,
              och då måste vi arbeta för att bryta de hinder som finns för att
              detta ska kunna inträffa. Jag delar helt och fullt den bild utrikesministern
              tidigare gav: Det är engagemang och dialog som bör vara vägledande
              för Sveriges agerande, inte plakat- och isolationspolitik.
            </seg>
          </u>
          <u xml:id="i-294d07045f2d1873-130" prev="i-294d07045f2d1873-127" who="Q4964100">
            <seg xml:id="i-EA8kkz3ZCEzeoboqX9iNvN">
              Jag hörde inget svar på utrikesministerns tidigare fråga till
              den rödgröna oppositionen om vad som är den samlade politiken
              i detta fall. Jag hoppas, fru talman, att det i slutet av denna
              debatt ska vara möjligt att få ta del av ett svar. Är det så att
              Socialdemokraterna anser att en bojkott- och sanktionspolitik
              skulle vara vägen framåt för att lösa konflikten? Det är väl snarare
              så att Vänsterpartiets linje Vänsterpartiet som i sina tidigare
              skrifter, vilket vi diskuterade senast förra veckan, talade om
              att man gärna lämnar EU men ska kunna använda det i några syften
              så länge vi är kvar är den linje som verkar ta över.
            </seg>
          </u>
          <u xml:id="i-294d07045f2d1873-131" prev="i-294d07045f2d1873-127" who="Q4964100">
            <seg xml:id="i-3VaJ2v7ucYyq9nejgzTDFv">
              Vill man inte samla och försöka utnyttja möjligheten till en
              aktiv, tydlig och engagerad dialog tillsammans med andra medlemmar
              i EU och tillsammans i FN kommer man inte att nå framgång. Man
              kan möjligen vinna slaget på Sergels torg men inte hitta lösningar
              för Mellanöstern. Och det borde, fru talman, vara det vårt arbete
              och politiska engagemang syftar till: att bidra till fred, utveckling
              och frihet för människorna som drabbats så länge, så hårt och
              så tragiskt i Mellanöstern.
            </seg>
          </u>
          <note type="speaker" xml:id="i-Tsdj9XqsmRFZywq6nFDSQu">
            Anf. 13 FREDRIK MALM (fp):
          </note>
          <u xml:id="i-294d07045f2d1873-132" next="i-294d07045f2d1873-138" who="Q3675520">
            <seg xml:id="i-H9FtCDmbPsD6C2wMRpZ455">
              Fru talman! Det råder en förhållandevis stor enighet i kammaren,
              får jag ändå tillstå. Kritiken mot den israeliska aktionen är
              tydlig. Det pekas på brotten mot internationell rätt när fartygen
              bordades på internationellt vatten. Det råder enighet om behovet
              av att förnödenheter förs in till de civila och om att Utrikesdepartementet
              på ett bra, effektivt och tydligt sätt har krishanterat situation
              och snabbt fått hem svenskarna från Israel. Vi är överens om att
              det behövs en seriös, internationell utredning av vad som verkligen
              har hänt. Det är mycket bra och mycket viktigt.
            </seg>
          </u>
          <u xml:id="i-294d07045f2d1873-133" prev="i-294d07045f2d1873-132" who="Q3675520">
            <seg xml:id="i-JL5BBk6Sk6NnueUiDuSTX9">
              Vi ställer tydliga krav på Israel. Jag är precis som Stefan Attefall
              en varm vän av Israel. Varma vänner måste dock också kunna vara
              tydliga med att rikta kritik när någonting går fel. Men vi kan
              också, fru talman, konstatera att det i den konflikt som nu råder,
              som har pågått i 60 år sedan staten Israel utropades och ett antal
              tiotal år dessförinnan, är viktigt att man om man nu väljer att
              göra en sådan resa och väljer att som Hans Linde stå där med bössan
              och samla in pengarna vet vilka det är man samarbetar med.
            </seg>
          </u>
          <u xml:id="i-294d07045f2d1873-134" prev="i-294d07045f2d1873-132" who="Q3675520">
            <seg xml:id="i-E1fJ22uoYuV2fjPngRazPC">
              En del har nämnts i medierna om den turkiska organisationen IHH,
              en islamistisk organisation med tydliga kopplingar till Hamas.
              Det har däremot inte nämnts något om den andra turkiska organisationen
              BBP, ett politiskt parti som var formellt representerat på båtarna
              med chefsrådgivaren till partiledaren, viceordföranden i partiavdelningen
              i Istanbul och ungdomsförbundsordföranden i Denizli. Vad är BBP
              för parti? Vad gjorde de på Gazaflottan? Det är ett av de partier
              man uppenbarligen har valt att samarbeta med inom ramen för detta.
            </seg>
          </u>
          <u xml:id="i-294d07045f2d1873-135" prev="i-294d07045f2d1873-132" who="Q3675520">
            <seg xml:id="i-PVPoxQWpetS5v8wjw57wmY">
              BBP är en högerextrem organisation i Turkiet. De tillhörde tidigare
              det fascistiska partiet MHP, som är det största partiet i det
              turkiska parlamentet och som står för en ultranationalistisk politik.
              Den person som i dag är huvudmisstänkt för mordet på den armeniske
              journalisten Hrant Dink var medlem i detta parti. Det är ett parti
              som är känt för att ha organiserat lynchningskampanjer mot kurder
              och mycket annat. Partiets grundare var del av den ökända rörelsen
              Grå vargarna i Turkiet.
            </seg>
          </u>
          <u xml:id="i-294d07045f2d1873-136" prev="i-294d07045f2d1873-132" who="Q3675520">
            <seg xml:id="i-FnckHCTt9M9bSoUzvuNLuX">
              Jag tycker att detta är viktigt i sammanhanget, för det hänger
              ihop. Väljer man att sätta sitt engagemang för ett folk i pant
              ska man nämligen inte göra det hos extremister. Vi som i flera
              år ofta, tydligt och passionerat har engagerat oss för Israels
              rätt att existera och för Israels framtid är också mycket tydliga
              när Israel begår misstag felaktiga, orimliga och oproportionerliga
              misstag. Då måste man kunna förutsätta att de personer som viker
              en så stor del av sitt engagemang åt palestinierna också väljer
              att samarbeta med de demokratiska krafterna och stödja de reformistiska
              krafterna, de som tror på fred och fredssamtal.
            </seg>
          </u>
          <u xml:id="i-294d07045f2d1873-137" prev="i-294d07045f2d1873-132" who="Q3675520">
            <seg xml:id="i-DABbmVtzCP7oMZGNTgncHu">
              När de israeliska bosättarna bokstavligen bars ut från Netzarim,
              Gush Katif och de andra bosättningarna i Gaza under evakueringen
              för fem år sedan innebar det att en process sattes i gång där
              vapen sattes in och raketer avfyrades från ramperna nära gränserna
              in i Israel och israeliska samhällen. Detta ledde i sin tur fram
              till de massiva israeliska vedergällningsaktioner vi sedan har
              sett, med ett ohyggligt lidande för den palestinska civilbefolkningen.
            </seg>
          </u>
          <u xml:id="i-294d07045f2d1873-138" prev="i-294d07045f2d1873-132" who="Q3675520">
            <seg xml:id="i-PSn2PKUEFu7jo5Gk4KUZ4p">
              Vill vi nå fred mellan Israel och palestinierna måste vi, precis
              som utrikesministern påpekade och som även Socialdemokraterna
              har instämt i, vara beredda att söka en internationell process
              där blockaden kan hävas. Det ska dock ske på ett sätt som innebär
              att Hamas inte får tillgång till vapen som de använder mot de
              israeliska civila eller mot den palestinska befolkningen för att
              förtrycka dem. Då måste vi också få tillbaka parterna i regelrätta,
              ärliga, uppriktiga och riktiga fredssamtal som kan leda fram till
              en tvåstatslösning.
            </seg>
          </u>
          <note type="speaker" xml:id="i-LLnNvTT9JXDkZLvm1zUHhh">
            Anf. 14 STEFAN ATTEFALL (kd):
          </note>
          <u xml:id="i-294d07045f2d1873-139" next="i-294d07045f2d1873-147" who="Q966884">
            <seg xml:id="i-XzXhSAx435aKH74MBhAFjJ">
              Fru talman! I den berättigade kritik som har riktats mot Israel
              och deras agerande i måndags morse har det i den svenska debatten
              också funnits en tendens som är oroande, nämligen att kritik mot
              staten Israel har blandats med tendenser till antisemitism.
            </seg>
          </u>
          <u xml:id="i-294d07045f2d1873-140" prev="i-294d07045f2d1873-139" who="Q966884">
            <seg xml:id="i-FMGcRnpHqrs9HyMCdschYM">
              Vi har haft många exempel på uttalanden i debatten som det faktiskt
              finns anledning att påpeka visar på vikten av att hålla skillnaden
              mycket tydlig. Torbjörn Tännsjö, för övrigt aktiv vänsterpartist,
              skrev på Newsmill att han tyckte att alla judar ska be om ursäkt
              för vad som har skett som om alla judar i Sverige har ansvar för
              vad staten Israel gör, eller som om iranier i Sverige ska ta ansvar
              för vad som händer i Iran. Det är orimligt.
            </seg>
          </u>
          <u xml:id="i-294d07045f2d1873-141" prev="i-294d07045f2d1873-139" who="Q966884">
            <seg xml:id="i-CkFbJP9jSTLXGiRsTK6Jon">
              Den socialdemokratiska riksdagsledamoten Veronica Palm skrev
              i förra veckan på sin blogg och undrade vem de utvalda ska bränna
              nästa gång. Citatet är från en sång av Björn Afzelius, men de
              utvalda refererar inte till ett land eller en stat eller regering
              utan till judar som grupp. Det finns anledning att vara mycket
              noggrann så att den här typen av diskussioner inte urartar i antisemitiska
              uttalanden.
            </seg>
          </u>
          <u xml:id="i-294d07045f2d1873-142" prev="i-294d07045f2d1873-139" who="Q966884">
            <seg xml:id="i-SsYpJVv5RKEhKSFPgfYiqL">
              Det finns en diskussion här om bojkotter och sanktioner som om
              det vore en väg framåt. Det verkar som att den som ropar högst
              på bojkotter och sanktioner och går först, helst ensam, visar
              på mest handlingskraft.
            </seg>
          </u>
          <u xml:id="i-294d07045f2d1873-143" prev="i-294d07045f2d1873-139" who="Q966884">
            <seg xml:id="i-5fCctSGbRkGhT8t2Xb3WaW">
              Vi kristdemokrater är övertygade om att dialogen är den väg vi
              ska arbeta efter när det gäller utrikes relationer. Det är endast
              i dialogens form som man kan nå resultat. Det är i dialogens form
              man kan påverka den israeliska regeringens politik när den leder
              in i politisk återvändsgränd och direkta tokigheter som inträffat
              i det här sammanhanget.
            </seg>
          </u>
          <u xml:id="i-294d07045f2d1873-144" prev="i-294d07045f2d1873-139" who="Q966884">
            <seg xml:id="i-AaTd3o6QvTf8BTGDKTRdDK">
              Det finns många som vill ha symbolhandlingar och ropar högst
              för att visa att man är bäst. Jag tycker att Hans Linde från Vänsterpartiet
              och många andra som har ropat kan besinna några saker. En är vad
              Carl Bildt har sagt: Vi importerar just nu ingen krigsmateriel
              från Israel. Vår svenska militärattaché i Israel är inte där för
              att stödja Israel utan för svenska försvarets räkning. Det betyder
              ingenting om han ska vara där eller inte ur israelisk position.
            </seg>
          </u>
          <u xml:id="i-294d07045f2d1873-145" prev="i-294d07045f2d1873-139" who="Q966884">
            <seg xml:id="i-W1XEMuSWnYATRfp7y4ABnt">
              Om man nu vill bojkotta Israel bör man komma ihåg att Israel
              har lika många företag listade på Nasdaqbörsen som hela Europa,
              sammanlagt ca 140. Hälften av landets export utgörs av hightechprodukter.
              Den israeliska ekonomin är en del av den gränslösa globala ekonomin,
              där produkter sammansätts av komponenter från hela världen.
            </seg>
          </u>
          <u xml:id="i-294d07045f2d1873-146" prev="i-294d07045f2d1873-139" who="Q966884">
            <seg xml:id="i-6oPJq1ta4PFiQmpVKbuDTV">
              Om Hans Linde med flera vill bojkotta israeliska produkter kan
              de börja med att kasta bort sina mobiltelefoner. Med stor sannolikhet
              innehåller de integrerade kretsar från israeliska företag. Då
              är man konsekvent; då visar man på att man verkligen vill stå
              upp och vara den gode i alla lägen. Men så fungerar det inte i
              den globala ekonomin. Tvärtom, det är samarbete, handel och dialog
              som kan föra frågorna framåt och som gör att man kan påverka olika
              länders ageranden.
            </seg>
          </u>
          <u xml:id="i-294d07045f2d1873-147" prev="i-294d07045f2d1873-139" who="Q966884">
            <seg xml:id="i-TYEb5J9Szb8ud56YTS7sp1">
              Det troliga är, om Hans Linde med flera kastar bort sina mobiltelefoner,
              att en massa palestinier blir arbetslösa. Det är de som många
              gånger jobbar i många av de israeliska företagen. Det visar hur
              komplex frågan är men också hur aningslösa ropen på bojkott och
              sanktioner många gånger är. Erfarenheten visar att dialogens väg
              dialog också med dem som står upp för Israels rätt att existera
              med erkända och säkra gränser, dialog med de länderna och de krafterna
              ger möjlighet att påverka Israel så att Israel ställer upp på
              exempelvis internationella utredningar och liknande saker. Det
              är den vägen vi ska arbeta efter. Den vägen är den framkomliga
              vägen.
            </seg>
          </u>
          <note type="speaker" xml:id="i-SbkLYioSt25U4eqWQuhgVj">
            Anf. 15 MEHMET KAPLAN (mp):
          </note>
          <note xml:id="i-RSjoeZxHdZK3fLnEDerYYH">
            Fru talman! Salvia, kardemumma, kummin, koriander, ingefära,
            marmelad, ättika, choklad, konserverad frukt, nötblandning, biskvier,
            godis, chips, kolsyra, torkad frukt, färskt kött, byttor av glas,
            presenningar, musikinstrument, skrivmaterial, skrivhäften, tidningar,
            leksaker, rakblad och hyvlar, värmekaminer, gips, asfalt, byggträvaror,
            cement, järn, industriellt salt, tyger för kläder, metspön, fiskenät,
            flöten, fiskelinor, äggkläckningsmaskiner, reservdelar för traktorer,
            mjölkningsmaskiner, rör för bevattningssystem, krukor, värmeenheter
            för hönshus, hästar, åsnor, getter, kycklingar.
          </note>
          <u xml:id="i-294d07045f2d1873-148" next="i-294d07045f2d1873-151" who="Q4822657">
            <seg xml:id="i-VViUP6L4beuaVwYWmHpJ2V">
              Fru talman! Det här är en lista som har kommit fram efter det
              att den administrativa domstolen i Tel Aviv bestämde att israeliska
              myndigheter var tvungna att presentera vilka varor det var förbjudet
              att föra in på Gazaremsan. Det här är varor av vilka vi hade en
              del med oss på båten, däribland en rakhyvel tillhörande Henning
              Mankell som han visade upp i tv häromdagen. Det var det enda vapen,
              tyckte han, som vi hade ombord. Det är en vara som fanns med på
              listan.
            </seg>
          </u>
          <u xml:id="i-294d07045f2d1873-149" prev="i-294d07045f2d1873-148" who="Q4822657">
            <seg xml:id="i-C1oPGkhyhgNkEtuMb91eLm">
              Frågan som man måste ställa sig när man hör företrädare för borgerligheten
              i talarstolen är: Är det här verkligen en fråga för höger eller
              vänster, eller ska jag som miljöpartist försöka göra den till
              partiåtskiljande? Frågan är om det kan vara så att de diplomatiska
              påtryckningarna inte har lett någonstans. Är det inte så att vi
              börjar närma oss vägs ände? Är det inte så som föregående talare
              från Vänsterpartiet och Socialdemokraterna var inne på att det
              bara har blivit förmånligare villkor för Israel internationellt?
              Är det inte så, utrikesministern, att Sverige har ett ansvar att
              försöka gå lite före?
            </seg>
          </u>
          <u xml:id="i-294d07045f2d1873-150" prev="i-294d07045f2d1873-148" who="Q4822657">
            <seg xml:id="i-3X4nT494radko9kDPRg55V">
              Det är sorgligt att lyssna på företrädaren för Kristdemokraterna
              som försöker blanda bort korten och talar om att det finns enskilda
              som påstås beskylla alla judar för det som händer. Jag tycker
              att det är väldigt sorgligt.
            </seg>
          </u>
          <u xml:id="i-294d07045f2d1873-151" prev="i-294d07045f2d1873-148" who="Q4822657">
            <seg xml:id="i-VAMPjvxSe7DpfrrXELG7bu">
              Hur har vi från Ship to Gaza jobbat med den här frågan? Vilka
              var det som fanns ombord? Vilka behandlades extra hårt av den
              israeliska militären när vi kom i land i Ashdod? Det var en person
              av judisk härkomst. Det var en person som själv hade gjort militärtjänstgöring
              i Israel. Faktum är att många av oss i arbetet för ett fritt Palestina
              sedan länge samarbetar med judiska organisationer och judar.
            </seg>
          </u>
          <note type="speaker" xml:id="i-9eU7pW52ziztNFZPpz1FRz">
            Anf. 16 Utrikesminister CARL BILDT (m):
          </note>
          <u xml:id="i-294d07045f2d1873-152" next="i-294d07045f2d1873-155" who="Q52922">
            <seg xml:id="i-5b27tAtQ9onPGtPU228W6W">
              Fru talman! Regeringens politik i denna fråga har varit tydlig.
              Den är fast förankrad i Europeiska unionen och i det som har lagts
              fast av FN:s säkerhetsråd. Det är den väg framåt som vi ser, ingen
              annan.
            </seg>
          </u>
          <u xml:id="i-294d07045f2d1873-153" prev="i-294d07045f2d1873-152" who="Q52922">
            <seg xml:id="i-MBiFegNQnNiZnrSZyCq8oi">
              Jag lyssnade på oppositionen. De vill ta hem försvarsattachén.
              Det är de eniga om. Jag tycker att det är futtigt som politik
              i en så här stor fråga.
            </seg>
          </u>
          <u xml:id="i-294d07045f2d1873-154" prev="i-294d07045f2d1873-152" who="Q52922">
            <seg xml:id="i-Udgtb9A2KVjsDGmN24BFSo">
              Hans Linde är tydlig med att han vill häva EU:s associationsavtal
              med Israel. Sveriges regering ska inrikta sin diplomatiska energi
              på en kampanj inom EU för detta. Hans Linde var tydlig; Urban
              Ahlin var svävande och dimmig och ville resonera men inte mer
              än så.
            </seg>
          </u>
          <u xml:id="i-294d07045f2d1873-155" prev="i-294d07045f2d1873-152" who="Q52922">
            <seg xml:id="i-PrbNekhvSKyfECE5R6ZD1M">
              Jag lyssnade på oppositionen. Hans Linde var tydlig. Han ville
              ha sanktioner mot delar av den israeliska ekonomin. Urban Ahlin
              var tyst. Så är mönstret ofta hos De rödgröna. Linde är tydlig,
              och Urban Ahlin är tyst, svävande eller dimmig. Så kan inte en
              seriös utrikespolitik formas. Ta detta som ett vänligt råd för
              den händelse olyckan skulle vara framme. Det enda som denna politik
              skulle få som resultat är att isolera Sverige och att så gott
              som säkert ställa Sverige utanför varje möjlighet till medverkan
              i fredsarrangemang i regionen och i de möjliga arrangemang för
              bättre tillträde till Gaza som jag hoppas att det nu finns förutsättningar
              för. Det är att medverka i och skapa förutsättningar för sådana
              som regeringens politik i denna fråga är inriktad på. Så kommer
              det att förbli, och så hoppas jag att Sveriges politik ska förbli.
            </seg>
          </u>
          <note type="speaker" xml:id="i-AaAMKQXdQbx5FsGMEdsgRy">
            Anf. 17 HANS LINDE (v):
          </note>
          <u xml:id="i-294d07045f2d1873-156" next="i-294d07045f2d1873-159" who="Q1581082">
            <seg xml:id="i-41zKPMtkan35QUXyaB4bFq">
              Fru talman! Vi i Vänsterpartiet begärde denna debatt i riksdagen
              för att vi ville få ett tydligt besked från den borgerliga regeringen
              om hur man ska omsätta fördömandena till handling, hur man ska
              sätta tryck bakom orden, för vi har lärt oss efter tre år av blockad
              mot Gazaremsan att ord inte räcker.
            </seg>
          </u>
          <u xml:id="i-294d07045f2d1873-157" prev="i-294d07045f2d1873-156" who="Q1581082">
            <seg xml:id="i-CZfQemX57hx8vvyBY8uaYE">
              Låt mig då konstatera att Carl Bildt i ingen del och i inget
              sammanhang är beredd att sätta tyngd bakom sina ord utan i stället
              vill fortsätta med en i grunden misslyckad politik. Fördömanden
              läggs till fördömanden av Israel samtidigt som lidandet för Gazas
              befolkning fortsätter. Jag säger: Njut av berömmet, Carl Bildt!
              Det kommer du inte att få uppleva speciellt många gånger till
              om du fortsätter med den här politiken.
            </seg>
          </u>
          <u xml:id="i-294d07045f2d1873-158" prev="i-294d07045f2d1873-156" who="Q1581082">
            <seg xml:id="i-4xfDFgX5CzYe9ohWdQZWXw">
              Jag ska erkänna, fru talman, att jag inte tror att blockaden
              mot Gaza hävs per automatik om vi kallar hem militärattachén,
              kanske inte ens en gång om vi suspenderar handelsavtalet. Men
              vad är egentligen alternativet till att genom ord och handling
              försöka sätta press på staten Israel? Det är trots allt att passivt
              acceptera övergreppen. Och det är att passivt bygga en världsordning
              med olika måttstockar för folkrätten, för var fanns borgerlighetens
              brösttoner mot sanktionsverktygen när det infördes sanktioner
              mot Burma, Somalia, Moldavien och Vitryssland? Då var det tyst.
              Varför har den svenska borgerligheten dubbla måttstockar för folkrätten?
              Varför fortsätter ni att särbehandla staten Israel bland alla
              andra stater på jorden?
            </seg>
          </u>
          <u xml:id="i-294d07045f2d1873-159" prev="i-294d07045f2d1873-156" who="Q1581082">
            <seg xml:id="i-A8CesT1faQRBa8xhpYkLyk">
              Jag får väl avsluta med att säga att om världens ledare, inklusive
              Sveriges regering, fortsätter att svika återstår egentligen bara
              detta för oss andra: att fortsätta att bojkotta israeliska varor,
              att gå hem till våra matvaruhandlare och kräva att de tar bort
              de israeliska varorna från hyllorna och gå ut igen på gatorna
              med våra bössor för att genom praktisk solidaritet ge vårt stöd
              till Ship to Gaza.
            </seg>
          </u>
          <note type="speaker" xml:id="i-7ZkrYHWhTL7bsn8Mq8yWZ3">
            Anf. 18 URBAN AHLIN (s):
          </note>
          <u xml:id="i-294d07045f2d1873-160" next="i-294d07045f2d1873-165" who="Q3369220">
            <seg xml:id="i-RM92VcDmLXfyHTvU5fxHWz">
              Fru talman! Som jag sagt tidigare är den här debatten en av en
              lång rad av tråkiga debatter som vi varit tvungna att ha i kammaren
              på grund av Israels agerande och den olyckliga politik som Israels
              regering för.
            </seg>
          </u>
          <u xml:id="i-294d07045f2d1873-161" prev="i-294d07045f2d1873-160" who="Q3369220">
            <seg xml:id="i-NVKCwcm85Anw1vPEiM3VLC">
              Vi i den rödgröna oppositionen har i dag presenterat ett antal
              saker som skulle sätta tryck bakom orden, att gå till handling
              för att komma någonstans i den här processen. Det viftar Carl
              Bildt bort och talar vitt och brett om diplomati och att vi ska
              vara aktiva. Ja, det är precis det vi i hela den rödgröna oppositionen
              säger, att det faktiskt krävs att vi gör någonting, att vi visar
              handling nu för att få till en ordning. Annars kommer vi snart
              att stå här igen och ha en debatt om någonting som har hänt i
              den här tragiska konflikten.
            </seg>
          </u>
          <u xml:id="i-294d07045f2d1873-162" prev="i-294d07045f2d1873-160" who="Q3369220">
            <seg xml:id="i-XFt4yPG9aYJwhxCk2XeMka">
              Förra gången, Carl Bildt, vi hade en debatt om Gaza sade du så
              här: Jag vill inte ha ett Sverige som är den avlägsna kommentatorn
              eller den distanserade domaren. Men gå då tillbaka och lyssna
              på debatten som har varit här! Då uppmärksammar du ganska snart
              att utrikesminister Carl Bildt har varit den som har stått i den
              här talarstolen och varit den distanserade domaren och den som
              har gett avlägsna kommentarer, medan det är vi i den rödgröna
              oppositionen som har lagt fram förslag på hur vi praktiskt skulle
              kunna driva krav gentemot Israel för att få slut på blockaden
              av Gaza.
            </seg>
          </u>
          <u xml:id="i-294d07045f2d1873-163" prev="i-294d07045f2d1873-160" who="Q3369220">
            <seg xml:id="i-EEYR2CUbRU2XWGmRtAj8hQ">
              Ett par korta kommentarer också till Stefan Attefall om Hamas.
              Problemet är att det är Israels politik som är kontraproduktiv.
              Det är den som skärper och stärker Hamas, och det är därför vi
              vill åstadkomma en förändring här.
            </seg>
          </u>
          <u xml:id="i-294d07045f2d1873-164" prev="i-294d07045f2d1873-160" who="Q3369220">
            <seg xml:id="i-5AKmxngxqrTj1YNrGxBFZV">
              När det gäller militärattachén tror jag inte alls att det blir
              fred i Mellanöstern om vi tar hem militärattachén. Vad det handlar
              om är att vi tycker att det är skämmigt att vi har en militärattaché
              som i dag samarbetar med israelisk militär när de beter sig som
              de gör. En ganska tydlig signal att Sverige står upp för en helt
              annan politik är att faktiskt ta hem militärattachén.
            </seg>
          </u>
          <u xml:id="i-294d07045f2d1873-165" prev="i-294d07045f2d1873-160" who="Q3369220">
            <seg xml:id="i-3aLv99WhFMh2GE4Hun43AL">
              Slutligen gör Carl Bildt som vanligt och pekar på att det inte
              finns någon samlad politik från den rödgröna oppositionen. Den
              som har lyssnat på den här debatten märker att det finns en större
              samsyn mellan den rödgröna oppositionen och Carl Bildt än mellan
              Fredrik Malm och Carl Bildt.
            </seg>
          </u>
          <note type="speaker" xml:id="i-BZCw5P4K17St8PXbG2svSm">
            Anf. 19 KERSTIN LUNDGREN (c):
          </note>
          <u xml:id="i-294d07045f2d1873-166" next="i-294d07045f2d1873-169" who="Q4964100">
            <seg xml:id="i-UhmLJzFKjj17GeEPUSj55e">
              Fru talman! Först det uppenbara: Vi riktar inte vår kritik mot
              det israeliska folket. Vi riktar den mot den israeliska regeringen
              som driver, och har drivit, en politik som lett in i en återvändsgränd
              när det gäller bordning, frihetsberövande och berövande av ägodelar
              med mera förra veckan men också när det gäller blockaden av Gaza.
              Den är fullkomligt orimlig, helt kontraproduktiv och stärker de
              extrema krafterna i Gaza, både inom Hamas och i andra strukturer.
            </seg>
          </u>
          <u xml:id="i-294d07045f2d1873-167" prev="i-294d07045f2d1873-166" who="Q4964100">
            <seg xml:id="i-T2aQn72UEPmJkK4Q4hegB8">
              Ska vi komma till rätta med detta är frågan: Hur? Via enskilda
              sanktioner och blockader, säger Vänsterpartiet. Socialdemokraterna,
              med stöd från Vänstern, säger: Via hemtagning av militärattachén.
              Det är en väg. Alternativet är en aktiv och engagerad politik
              för att samla de goda krafterna i EU för att göra skillnad.
            </seg>
          </u>
          <u xml:id="i-294d07045f2d1873-168" prev="i-294d07045f2d1873-166" who="Q4964100">
            <seg xml:id="i-2KRyHpdF5WG1pKBMEodTwN">
              Vilket fokus ska den svenska regeringen ha? Skulle oppositionen
              sitta vid makten skulle det uppenbarligen vara att ta hem militärattachén,
              att häva avtal, åtminstone Sveriges del i de avtal som finns,
              eller att jobba för att EU ska bryta upp avtalen. Det skulle vara
              oppositionens fokus. Det är en plakatpolitik och isoleringspolitik
              som Vänsterpartiet driver och som också har blivit Socialdemokraternas.
              Det är förvånande, må jag säga. Annat var det på Anna Lindhs tid
              när den dåvarande regeringen placerade militärattachén i Tel Aviv.
            </seg>
          </u>
          <u xml:id="i-294d07045f2d1873-169" prev="i-294d07045f2d1873-166" who="Q4964100">
            <seg xml:id="i-5ZwptrdDkdrPqUZSMpoCqb">
              Som sagt finns det ett alternativ. Det är tur för Sverige att
              vi har en regering som vill vara aktiv, engagerande och försöka
              samla i stället för att söndra både EU och chanserna för fred
              i Mellanöstern.
            </seg>
          </u>
          <note type="speaker" xml:id="i-Jk11Dn8pYoH6AHCieaQhMo">
            Anf. 20 FREDRIK MALM (fp):
          </note>
          <u xml:id="i-294d07045f2d1873-170" next="i-294d07045f2d1873-173" who="Q3675520">
            <seg xml:id="i-KEoakGa3FZm8aqYT2c3Npf">
              Fru talman! Jag har i mina inlägg påpekat det som är självklart
              för oss alla här, att den israeliska aktionen vid bordningen av
              Gazaflottan var orimlig, oproportionerlig och skedde på internationellt
              vatten. Det krävs nu en utredning av vad som har hänt. Det krävs
              en lösning, en internationell process så att förnödenheter kan
              föras in till Gaza och så vidare. Då kommer Socialdemokraternas
              talesperson och säger att det går någon djup klyfta mellan alla
              andra här och mig. Jag kan upplysa Urban Ahlin om att utrikesministern
              också anser att den här aktionen är oacceptabel, orimlig och oproportionerlig.
              Av den här debatten att döma anser Urban Ahlin också detta.
            </seg>
          </u>
          <u xml:id="i-294d07045f2d1873-171" prev="i-294d07045f2d1873-170" who="Q3675520">
            <seg xml:id="i-3DYRjQaZo3kvCHCiHLxSgi">
              Vad jag har påpekat, som är mycket viktigt och som vi inte ska
              glömma bort i denna debatt, är att om man nu väljer att gå in
              i ett sådant projekt som Ship to Gaza är, är det väl ändå inte
              helt orimligt, Urban Ahlin, att man känner till vilka det är man
              samarbetar med, att man är tydlig med att vi nu genomför den här
              aktionen och det då är viktigt för oss att den vilar på demokratisk
              grund.
            </seg>
          </u>
          <u xml:id="i-294d07045f2d1873-172" prev="i-294d07045f2d1873-170" who="Q3675520">
            <seg xml:id="i-E7njES8oPR4bNKXP7uAhGN">
              Flera talare i den här debatten har i dag inte klarat av att
              kritisera Hamas totalitära och teokratiska styre på Gazaremsan
              som har orsakat den blockad som nu är föremål för diskussion här
              i kammaren. Hans Linde har haft 14 minuter på sig. Han har inte
              med ett endaste ord nämnt raketbeskjutningarna, morden på oppositionella,
              den nära alliansen med den islamiska regimen i Iran och så vidare.
              Och det är Linde och Ahlin som ska regera om man vinner valet
              i höst.
            </seg>
          </u>
          <u xml:id="i-294d07045f2d1873-173" prev="i-294d07045f2d1873-170" who="Q3675520">
            <seg xml:id="i-BBD1eChvhHPhHZoKPNSEiT">
              Fru talman! Avslutningsvis nämner Mehmet Kaplan rakbladet, att
              det var en fredlig aktion och så vidare. Ja, det var en civilflotta.
              Det är alldeles uppenbart att det var det. Men ni valde att samarbeta
              med en rad personer och organisationer, inte minst BBP som har
              en direkt koppling till mordet på Hrant Dink, och IHH som är en
              islamistisk organisation nära Hamas. Inför en sådan aktion är
              det uppenbart att man måste fundera över vilket sällskap man hamnar
              i. Det tycker jag ändå är ett rimligt krav att ställa från oss
              andra.
            </seg>
          </u>
          <note type="speaker" xml:id="i-W7xirbn46AeE34Qvf6nrVh">
            Anf. 21 STEFAN ATTEFALL (kd):
          </note>
          <u xml:id="i-294d07045f2d1873-174" next="i-294d07045f2d1873-180" who="Q966884">
            <seg xml:id="i-A4uSqbRq3JzxG1DDx2uGPv">
              Fru talman! Mehmet Kaplan från Miljöpartiet tycker att jag blandar
              bort korten när jag påpekar risken för antisemitism som en följd
              av debatten. Jag tror att det behövs en röst som varnar för detta.
              Det finns ett antal exempel på uttalanden och ageranden jag nämnde
              några som visar på risken för sådana övertoner i den här typen
              av diskussioner.
            </seg>
          </u>
          <u xml:id="i-294d07045f2d1873-175" prev="i-294d07045f2d1873-174" who="Q966884">
            <seg xml:id="i-RjDWk1uUaGvxKhKKsz3bo7">
              Hans Linde tycker att alliansregeringen ska sätta tyngd bakom
              orden. Då tänker man sig att om de rödgröna vänsterpartierna får
              makten ska det bli tyngd bakom orden och då blir det en militärattaché
              mindre i Israel. Så tungt var det.
            </seg>
          </u>
          <u xml:id="i-294d07045f2d1873-176" prev="i-294d07045f2d1873-174" who="Q966884">
            <seg xml:id="i-9Gu7P1fSByjgPE4WXJ2qVu">
              Hans Linde tänker fortsätta bojkotta israeliska varor och nämner
              det han inte ska köpa i butikerna. Han tänker dock inte sluta
              med sin mobiltelefon; den har han tydligen alltför kär. Så konsekvent
              är han.
            </seg>
          </u>
          <u xml:id="i-294d07045f2d1873-177" prev="i-294d07045f2d1873-174" who="Q966884">
            <seg xml:id="i-HFa6FexapzW4et9nrkR15f">
              Urban Ahlin säger att Israels politik stärker Hamas. Jag håller
              med om det; det är ett problem. Man för en politik som leder in
              i en återvändsgränd. Man stärker Hamas i stället för att försvaga.
            </seg>
          </u>
          <u xml:id="i-294d07045f2d1873-178" prev="i-294d07045f2d1873-174" who="Q966884">
            <seg xml:id="i-WbnTQ8bSCjAkgVoi3RtEWX">
              Hamas romantiseras alldeles för ofta av krafter på vänstersidan,
              inte minst av Hans Linde från Vänsterpartiet. I sitt program skriver
              Hamas bland annat att initiativ som så kallade fredliga lösningar
              och internationella konferenser står i motsatsförhållande till
              den islamiska motståndsrörelsen. Man skriver att det inte finns
              någon lösning på den palestinska frågan förutom genom jihad, att
              initiativ, förslag och internationella konferenser alla är slöseri
              med tid och meningslösa ansträngningar och att det palestinska
              folket vet bättre än att samtycka till att man ska leka med dess
              framtid, rättigheter och öden.
            </seg>
          </u>
          <u xml:id="i-294d07045f2d1873-179" prev="i-294d07045f2d1873-174" who="Q966884">
            <seg xml:id="i-Dg5zQRoyReZDUpuT2ya9TD">
              Om Sverige vore part i en liknande konflikt som den israelisk-palestinska
              är frågan om Hans Linde över huvud taget skulle sätta sig vid
              förhandlingsbordet med en part som inleder sitt program med orden:
              Sverige existerar och kommer att fortsätta existera till dess
              islam utraderar det som det tidigare har utraderat andra.
            </seg>
          </u>
          <u xml:id="i-294d07045f2d1873-180" prev="i-294d07045f2d1873-174" who="Q966884">
            <seg xml:id="i-8kstbGHPHYrHSivxWqvzsi">
              Nej, Hans Linde, vi särbehandlar inte Israel. Däremot sysslar
              Vänsterpartiet med positiv särbehandling av Hamas.
            </seg>
          </u>
          <note type="speaker" xml:id="i-TNQMPqQHSfRQMzk2KMSH3y">
            Anf. 22 MEHMET KAPLAN (mp):
          </note>
          <u xml:id="i-294d07045f2d1873-181" next="i-294d07045f2d1873-186" who="Q4822657">
            <seg xml:id="i-KG5Y5gmN3TKAd9117epqV7">
              Fru talman! Vi har i debatten i dag hört på vilket sätt utrikesministern
              har agerat, och han har fått välförtjänt beröm för agerandet hittills.
            </seg>
          </u>
          <u xml:id="i-294d07045f2d1873-182" prev="i-294d07045f2d1873-181" who="Q4822657">
            <seg xml:id="i-3VEU95Gm16ce1Kqnve9GNx">
              Frågan är vad som händer hädanefter? Kommer det bara att vara
              snack och inte så mycket verkstad när det gäller den humanitära
              katastrofen i Gaza? Borde inte det som händer i Gaza föranleda
              något agerande utöver att vi har fördömt och fortsätter fördöma?
            </seg>
          </u>
          <u xml:id="i-294d07045f2d1873-183" prev="i-294d07045f2d1873-181" who="Q4822657">
            <seg xml:id="i-UbHNdTwf72kC9nv436crJ">
              Kommer den internationella oberoende utredning som vi har krävt
              och som Carl Bildt också har fått med sig andra internationella
              ledare på att bli av fast Israel säger nej och är som den lille
              buspojken i klassen som inte vill vara med när andra bestämmer
              något?
            </seg>
          </u>
          <u xml:id="i-294d07045f2d1873-184" prev="i-294d07045f2d1873-181" who="Q4822657">
            <seg xml:id="i-TWj8dbiW2kx5WVz1hdSbmj">
              Hur skulle det se ut om Israel fick utreda sig självt? Ska vi
              även låta andra länder som förgriper sig på internationell humanitär
              rätt utreda sig själva? Ska vi låta Nordkorea utreda sitt angrepp
              på Sydkorea? Nordkorea kanske skulle kunna komma fram till något
              nyttigt.
            </seg>
          </u>
          <u xml:id="i-294d07045f2d1873-185" prev="i-294d07045f2d1873-181" who="Q4822657">
            <seg xml:id="i-FiX7gRboeQsNuVnAXJTpec">
              För mig handlar det om hur Sverige tar ansvar.
            </seg>
          </u>
          <u xml:id="i-294d07045f2d1873-186" prev="i-294d07045f2d1873-181" who="Q4822657">
            <seg xml:id="i-YPzn6f8Ncj2TV7ixRsBnMh">
              Låt mig göra en kort återblick på vad som hände när vi blev bordade.
              Det var inga silkesvantar, och det hade vi inte förväntat oss.
              Men den israeliska militären var mycket hård, speciellt mot den
              enda personen på båten av judisk härkomst. Det borde Stefan Attefall
              tänka på.
            </seg>
          </u>
          <note type="speaker" xml:id="i-Ak7Q15PoDTdfPPHHZMQtMY">
            Anf. 23 Utrikesminister CARL BILDT (m):
          </note>
          <u xml:id="i-294d07045f2d1873-187" next="i-294d07045f2d1873-193" who="Q52922">
            <seg xml:id="i-L7gzPbVVT7KLhM9Zi7bGks">
              Fru talman! Låt mig börja med att tacka Hans Linde för att han
              tog initiativ till denna debatt. Den har varit klargörande i ett
              antal olika avseenden.
            </seg>
          </u>
          <u xml:id="i-294d07045f2d1873-188" prev="i-294d07045f2d1873-187" who="Q52922">
            <seg xml:id="i-RCgPXoayNoaBpdLb4iCwnh">
              Det jag och regeringen är övertygade om kan ge effekt är bredden
              i den internationella reaktionen inom Europeiska unionen och inom
              ramen för FN:s säkerhetsråd. Israel har drabbats av ett massivt
              diplomatiskt bakslag. Låt oss inte ställa oss utanför detta genom
              att säragera.
            </seg>
          </u>
          <u xml:id="i-294d07045f2d1873-189" prev="i-294d07045f2d1873-187" who="Q52922">
            <seg xml:id="i-FzYsF8pyrxrocCtuqjcu4q">
              Jag har ställt legitima frågor om vad som är oppositionens alternativ.
              Jag har noterat att ni är helt eniga om en åtgärd, det vill säga
              att återkalla försvarsattachén. Ni är också helt eniga om att
              det inte kommer att ge något resultat över huvud taget. Både Hans
              Linde och Urban Ahlin sade det. God morgon! Get serious! Utrikespolitiken
              är ingen lekstuga. Ni är eniga om en futtig åtgärd som ni är eniga
              om inte ger något resultat. Det här är en lite allvarligare fråga
              än så.
            </seg>
          </u>
          <u xml:id="i-294d07045f2d1873-190" prev="i-294d07045f2d1873-187" who="Q52922">
            <seg xml:id="i-Gt61FfYgi1mTrYfHDFj8tH">
              Hans Linde är tydlig med att han vill häva EU:s associeringsavtal
              med Israel. Urban Ahlin är dimmig och otydlig.
            </seg>
          </u>
          <u xml:id="i-294d07045f2d1873-191" prev="i-294d07045f2d1873-187" who="Q52922">
            <seg xml:id="i-TifwCBe8V3UN51EuaYRdZv">
              Hans Linde är tydlig med att han vill ha ekonomiska sanktioner
              mot Israel. Urban Ahlin är alldeles tyst på den punkten, för han
              håller inte med.
            </seg>
          </u>
          <u xml:id="i-294d07045f2d1873-192" prev="i-294d07045f2d1873-187" who="Q52922">
            <seg xml:id="i-NR5EGBZirnPsAeHrBY4yjf">
              Tack, Hans Linde! Det var kanske inte meningen, men denna diskussion
              har åter visat att utrikespolitiken har blivit ett akut krisområde
              för det rödgröna alternativet.
            </seg>
          </u>
          <note xml:id="i-CRweZWHk9a1JUyVSezSFSj">
            Överläggningen var härmed avslutad.
          </note>
          <note xml:id="i-GxoUtaNQw4cyhYsBdYesx5">
            2 § Justering av protokoll
          </note>
          <note xml:id="i-65MR8u8d5wkEQjJWpci4VW">
            Justerades protokollet för den 1 juni.
          </note>
          <note xml:id="i-PXSrX6er8gATuu1FN84cX1">
            3 § Anmälan om inkomna uppteckningar från EU-nämndssammanträde
          </note>
          <note xml:id="i-Pc9AdxXh3tdU3Rk8B61C6W">
            Tredje vice talmannen anmälde att uppteckningar från EU-nämndens
            sammanträde fredagen den 21 maj inkommit.
          </note>
          <note xml:id="i-DSKdZryWyL9T6MsRbsnr2L">
            4 § Anmälan om inkommet protokollsutdrag från utskott
          </note>
          <note xml:id="i-PZnXg8ZEWKZjBxd4j5ZSfi">
            Tredje vice talmannen anmälde att ett utdrag ur prot. 2009/10:31
            från torsdagen den 3 juni i ärende om subsidiaritetsprövning av
            EU-förslag inkommit från socialförsäkringsutskottet.
          </note>
          <note xml:id="i-3D6Q2AW343iEr2w4i9Eq8N">
            5 § Anmälan om fördröjt svar på interpellation
          </note>
          <note xml:id="i-cR3gf6wMedTFvGMXExAt5">
            Till riksdagen hade inkommit följande skrivelse:
          </note>
          <note xml:id="i-CkvtPGTVZL9vPjKRFwH3Uy">
            Interpellation 2009/10:496
          </note>
          <note xml:id="i-16mKZBE3hvLqVFE9GNp7Zv">
            Interpellation 2009/10:496 Kulturpolitiken 20062010: 1 252 242
            färre museibesökare
          </note>
          <note xml:id="i-Wp2pnBbZbsjScVqQLGTkC3">
            Interpellationen kommer att besvaras tisdagen den 8 juni 2010.
          </note>
          <u xml:id="i-294d07045f2d1873-193" prev="i-294d07045f2d1873-187" who="Q52922">
            <seg xml:id="i-XERZtGBFHAubSQWtHCRUrw">
              Skälet till dröjsmålet är tjänsteresa.
            </seg>
          </u>
          <note xml:id="i-Pp1k1z7LxbGPr6zZBMYbM1">
            Maria Eka
          </note>
          <note xml:id="i-9vh9ZTcFx3mJ5MTcQcf5Mu">
            6 § Svar på interpellation 2009/10:426 om sms-lån
          </note>
          <note type="speaker" xml:id="i-UD6KJLgcz9vgSnM2cgXMrh">
            Anf. 24 Justitieminister BEATRICE ASK (m):
          </note>
          <u xml:id="i-294d07045f2d1873-194" next="i-294d07045f2d1873-197" who="Q297850">
            <seg xml:id="i-7odXCVFgtkmG4NBcRVM9CT">
              Fru talman! Fredrik Lundh Sammeli har frågat integrations- och
              jämställdhetsministern om hon avser att verka för att regeringen
              skyndsamt tar ett helhetsgrepp om sms-lånen och deras verkningar
              för svaga konsumentgrupper.
            </seg>
          </u>
          <u xml:id="i-294d07045f2d1873-195" prev="i-294d07045f2d1873-194" who="Q297850">
            <seg xml:id="i-D4buepyb13m2jAdEcF1UX6">
              Arbetet inom regeringen är så fördelat att det är jag som ska
              svara på interpellationen.
            </seg>
          </u>
          <u xml:id="i-294d07045f2d1873-196" prev="i-294d07045f2d1873-194" who="Q297850">
            <seg xml:id="i-RieRJq1BdFhFA5XCYrBh81">
              Regeringen avser att inom kort besluta om en lagrådsremiss med
              förslag till åtgärder för att motverka de problem som sms-lånen
              fört med sig. Förslagen innebär ett stärkt skydd för låntagarna
              i flera avseenden. Det föreslås skärpta krav på information, bland
              annat om den effektiva räntan, och skärpta krav på kreditprövning.
              Vidare föreslås en skyldighet för kreditgivaren att förklara kreditavtalet
              och dess verkningar för konsumenten. Konsumenten föreslås också
              få rätt att ångra ett kreditavtal. Dessa förslag är integrerade
              delar i det nya konsumentskyddet som bör leda till att bland annat
              problem med överskuldsättning på grund av sms-lån minskar.
            </seg>
          </u>
          <u xml:id="i-294d07045f2d1873-197" prev="i-294d07045f2d1873-194" who="Q297850">
            <seg xml:id="i-MfUZGbCVdnHLoUp25myjmT">
              Dessa förslag har remitterats, och så gott som samtliga remissinstanser
              anser att förslagen är väl avvägda. Regeringen vill motverka problemen
              med överskuldsättning utan att skapa onödiga svårigheter för de
              långivare som agerar seriöst och för de konsumenter som uppskattar
              denna form av kreditgivning.
            </seg>
          </u>
          <note type="speaker" xml:id="i-YXCgkSjfuyx6VyUkrs1c9s">
            Anf. 25 FREDRIK LUNDH SAMMELI (s):
          </note>
          <u xml:id="i-294d07045f2d1873-198" next="i-294d07045f2d1873-203" who="Q5966830">
            <seg xml:id="i-DNi6qiEoEUHBxTB66zVBp5">
              Fru talman! Jag tackar ministern för svaret.
            </seg>
          </u>
          <u xml:id="i-294d07045f2d1873-199" prev="i-294d07045f2d1873-198" who="Q5966830">
            <seg xml:id="i-YTnpe5BBUvg6JfsYuDXbAk">
              Redan första året på den här mandatperioden ställde jag en fråga
              till finansmarknadsministern om vilket initiativ statsrådet avsåg
              att ta för att rensa upp på kreditmarknaden. Redan då såg vi sms-lånen
              komma med stormsteg och bli en skuldfälla inte minst för unga
              låntagare. Då som nu handlar mycket om ocker, kreditprövning och
              otillåten marknadsföring. Jag fick svar av integrations- och jämställdhetsministern.
              Hon höll med om att det var olyckligt att unga människor får en
              dålig start på vuxenlivet på grund av att de hamnar i kronofogdens
              register och att det är mycket angeläget att i största möjliga
              utsträckning förhindra att unga sätts i skuld i onödan på detta
              sätt.
            </seg>
          </u>
          <u xml:id="i-294d07045f2d1873-200" prev="i-294d07045f2d1873-198" who="Q5966830">
            <seg xml:id="i-MmM7ZWXZ9YQqMf2fLPoDBv">
              Det lät bra. Åren har gått och tiotusentals människor har under
              tiden hamnat i korttidskreditträsket. Där finns en rad mer eller
              mindre oseriösa företag som kränger krediter till utsatta. Trots
              försäkringar om åtgärder har varken integrations- och jämställdhetsministern,
              justitieministern eller finansmarknadsministern lyckats vidta
              några konkreta och kraftfulla åtgärder för att sätta stopp för
              låneföretagen. Tyvärr växer marknaden lavinartat, och företagen
              använder en allt fräckare metod för att nå ut med sin marknadsföring.
            </seg>
          </u>
          <u xml:id="i-294d07045f2d1873-201" prev="i-294d07045f2d1873-198" who="Q5966830">
            <seg xml:id="i-LXacFaYsYnzQSb6kMcs9ba">
              Jag kan bara beklaga att frågan om sms-lån och andra snabblån
              inte har fått sådan prioritet av den sittande regeringen att vi
              redan nu har en lagstiftning på plats som stärker konsumentskyddet,
              skärper bestämmelserna för snabblånen och, inte minst, tar tuffare
              tag mot alla oseriösa företag på kreditmarknaden. Ministern säger
              att regeringen avser att inom kort besluta om en lagrådsremiss.
              Det är intressant. Min fråga blir givetvis: Vad innebär inom kort,
              och ännu mer intressant när har riksdagen det skarpa lagförslaget
              på sitt bord?
            </seg>
          </u>
          <u xml:id="i-294d07045f2d1873-202" prev="i-294d07045f2d1873-198" who="Q5966830">
            <seg xml:id="i-V39fk45mgtmNCya9G1tU6r">
              Regeringen har inte lyckats presentera några förslag för riksdagen
              under alla dessa år. Vi har förlorat massor med tid på grund av
              en långdragen handläggning av regeringen. Samtidigt har vi gång
              på gång fått larmrapporter om att problemen med överskuldsättning
              växer dramatiskt. Varför har vi tvingats vänta?
            </seg>
          </u>
          <u xml:id="i-294d07045f2d1873-203" prev="i-294d07045f2d1873-198" who="Q5966830">
            <seg xml:id="i-2yPHc5ayZVt198c6x2fm9a">
              Under 2009 fick kronofogden in över 46 000 ansökningar om betalningsföreläggande
              för obetalda sms-lån. Det är en ökning med 30 procent jämfört
              med 2008. Min fråga till ministern är: Varför väntar vi fortfarande
              på detta lagförslag?
            </seg>
          </u>
          <note type="speaker" xml:id="i-QJ5aube1VpV1fzkT4XmYj">
            Anf. 26 Justitieminister BEATRICE ASK (m):
          </note>
          <u xml:id="i-294d07045f2d1873-204" next="i-294d07045f2d1873-210" who="Q297850">
            <seg xml:id="i-XCAdkewYfk2vBb2bsmXQLT">
              Fru talman! Det är lätt att bli otålig när man ser problem. Jag
              förstår det.
            </seg>
          </u>
          <u xml:id="i-294d07045f2d1873-205" prev="i-294d07045f2d1873-204" who="Q297850">
            <seg xml:id="i-666WncyxPpURKDMSn2A9xC">
              Vi fick en ny konsumentkreditlag ganska sent. Där var de här
              frågorna uppe till debatt. Man brukar sedan faktiskt invänta lite
              resultat. Vi hade ett EG-direktiv som vi ville hantera samtidigt
              med de här frågorna. Skälet till det var att om vi hade gått i
              särskild ordning med sms-lånen hade vi dels varit tvungna att
              ändra i efterhand, dels kanske inte fått någon effekt. Vi har
              valt att göra en ganska omfattande förändring i det förslag som
              vi är på väg fram med.
            </seg>
          </u>
          <u xml:id="i-294d07045f2d1873-206" prev="i-294d07045f2d1873-204" who="Q297850">
            <seg xml:id="i-XgzUgyx3tGfe3nGAG7D2kb">
              Det är ju inte så att det inte har hänt något i takt med att
              man har sett problemen. Konsumentverket i egenskap av tillsynsmyndighet
              har drivit ett antal ärenden i marknadsdomstolen när det gäller
              sms-lån. Det har lett till att marknadsdomstolen har förbjudit
              mobillåneföretagen att ta ut avgifter som inte är direkta hanteringskostnader
              för företagen. Man har också drivit en del andra ärenden. Kronofogdemyndigheten
              och Konsumentverket har bedrivit en ganska aktiv informations-
              och upplysningskampanj, bland annat visavi skolorna vilket är
              väldigt bra. Lagstiftningen har prövats och informationen har
              förbättrats.
            </seg>
          </u>
          <u xml:id="i-294d07045f2d1873-207" prev="i-294d07045f2d1873-204" who="Q297850">
            <seg xml:id="i-TJmNjFbTbqPaUkRUgvisFd">
              Man kan fundera över varför det inte har blivit någon prövning
              av en del ockerärenden. Vi har en lagstiftning som borde kunna
              vara användbar i en del sammanhang när det gäller den typ av aggressiv
              marknadsföring som har slagit direkt mot ungdomar. Svaret på de
              frågor som Fredrik Lundh Sammeli ställer är att skälet till att
              vi har avvaktat är att vi har satt in detta i ett sammanhang.
              Förslaget kommer att innebära omfattande förbättringar ur ett
              konsumentperspektiv. I remissarbetet har vi, tycker jag, fått
              stort stöd för de åtgärder vi kommer att föreslå.
            </seg>
          </u>
          <u xml:id="i-294d07045f2d1873-208" prev="i-294d07045f2d1873-204" who="Q297850">
            <seg xml:id="i-SZVXeaxrcFRVEu3P5TKtQz">
              Anledningen till att jag inte säger vilket datum detta ska komma
              till riksdagen är att man som minister är van vid att man inte
              kan vara helt säker. Avsikten är att det ska ske före sommaren
              den har ju inte riktigt infunnit sig ännu. Det ligger nära i tid.
            </seg>
          </u>
          <u xml:id="i-294d07045f2d1873-209" prev="i-294d07045f2d1873-204" who="Q297850">
            <seg xml:id="i-Wg2VichBVoJ5Ayen7X8zRP">
              Jag tycker att det är viktigt att vi får bättre regler som tvingar
              de här företagen att göra en ordentlig kreditprövning. Jag tycker
              att det är otroligt viktigt att konsumenten får användbar och
              saklig information om avtalens konsekvenser. Jag tror dessutom
              att det är bra att vi får en ångerrätt. De nya reglerna kommer
              att gälla alla typer av lån. Låneproblem skaffar sig ju folk på
              mer än ett sätt, även om sms-lånen har blivit väldigt uppmärksammade.
            </seg>
          </u>
          <u xml:id="i-294d07045f2d1873-210" prev="i-294d07045f2d1873-204" who="Q297850">
            <seg xml:id="i-SzeyrqMcn4zdh3hdDZv32k">
              Sammantaget tror jag att vi rättar till det här. Jag tror att
              vi har gjort det på ett seriöst sätt och med viss respekt för
              det beslut som riksdagen fattade när man valde att inte reglera
              i detalj tidigare utan släppte fram den här typen av lån på ett
              ganska öppet sätt eftersom det finns en utveckling på den här
              marknaden. Det slog lite snett, det som man lade grunden för under
              den förra mandatperioden. Det ska vi nu rätta till med de förslag
              som vi kommer att lägga fram inom kort.
            </seg>
          </u>
          <note type="speaker" xml:id="i-5pDxw87Wz5GEfQDExKoukD">
            Anf. 27 FREDRIK LUNDH SAMMELI (s):
          </note>
          <u xml:id="i-294d07045f2d1873-211" next="i-294d07045f2d1873-218" who="Q5966830">
            <seg xml:id="i-Ku95Qm9inQMNXgRuEK7TZU">
              Fru talman! Ministern säger att regeringen verkligen vill motverka
              problemen med överskuldsättning utan att skapa onödiga svårigheter
              för de långivare som agerar seriöst och för de konsumenter som
              uppskattar den här formen av kreditgivning. Det låter bra. Det
              handlar om att hitta en balans.
            </seg>
          </u>
          <u xml:id="i-294d07045f2d1873-212" prev="i-294d07045f2d1873-211" who="Q5966830">
            <seg xml:id="i-4az9TPkBJpC4kAAvXZHFhC">
              Jag vill verkligen försäkra mig om att regeringen i sitt lagförslag
              och i sitt arbete på bredden, som ministern lyfte fram, verkligen
              städar upp på bakgården där de oseriösa kreditgivarna på denna
              snabblånemarknad finns. Där har det varit fest i många år utan
              att regeringen har reagerat med kraft. Vi har till exempel HTO
              Finansiering som anmälts av Konsumentverket för ocker. Fort och
              enkelt, men allt annat än bra och billigt. Avgiften för ett lån
              på 500 kronor är 369 kronor. Till det kommer andra utgifter och
              avgifter. Totalkostnaden för lånet när räntor och avgifter summerats
              blir 75 862 procent årligen. Företaget är inte ensamt om att gömma
              sig bakom låga lånenivåer och korta lånetider.
            </seg>
          </u>
          <u xml:id="i-294d07045f2d1873-213" prev="i-294d07045f2d1873-211" who="Q5966830">
            <seg xml:id="i-KQMidD2s415NZEkNuzyZuL">
              Det är bra att ministern tydliggör att förslaget till lagändring
              verkligen omfattar alla näringsidkare som är tvungna att lämna
              information och inte kan undgå regeln genom att ha låga nivåer
              eller korta tider. Det är en bra förändring, för det är något
              som jag tycker är upprörande på marknaden i dag.
            </seg>
          </u>
          <u xml:id="i-294d07045f2d1873-214" prev="i-294d07045f2d1873-211" who="Q5966830">
            <seg xml:id="i-AD1xryshJctRgCH1TD1bRJ">
              Jag tycker att departementsskrivelsen tar upp många bra saker
              som många av oss har krävt under åren. Många remissinstanser är
              till stor del positiva, som ministern säger. Som kronofogden lyfter
              fram kommer vi tidigast när lagen börjat tillämpas att kunna se
              effekten av en ny lagstiftning. Därför hade det varit bra att
              ha en högre prioritet på frågan så att vi inte hade behövt vänta
              till 2011.
            </seg>
          </u>
          <u xml:id="i-294d07045f2d1873-215" prev="i-294d07045f2d1873-211" who="Q5966830">
            <seg xml:id="i-H6pvFJAeRTc8aCZyV7GMwA">
              En rad andra frågor kvarstår. Sveriges konsumenter lyfter fram
              sin kritik, nämligen att regeringen har valt att avvisa cooling
              off-perioder, reflexionstider och krav på räntetal.
            </seg>
          </u>
          <u xml:id="i-294d07045f2d1873-216" prev="i-294d07045f2d1873-211" who="Q5966830">
            <seg xml:id="i-2oeXP16rj96xg16y6RZyhD">
              Jag möter en allt aggressivare marknadsföring från de här bolagen.
              SVT rapporterade under våren om en skola i Vännäs som hade fått
              in reklam på sin hemsida kopplad till en programvara som syftade
              till något helt annat än att sprida reklam om sms-lån och snabblån.
              Det är skrämmande eftersom det är just många ungdomar som under
              lång tid under denna mandatperiod har visat sig vara bland dem
              som faller i fällan.
            </seg>
          </u>
          <u xml:id="i-294d07045f2d1873-217" prev="i-294d07045f2d1873-211" who="Q5966830">
            <seg xml:id="i-ozt8CADRDzoHDsWNrjo8t">
              Förutom ungdomar är det ensamstående kvinnor som toppar statistiken,
              och deras ekonomiska situation är svår. Man räknar med att var
              fjärde ensamstående mamma i dag lever i fattigdom.
            </seg>
          </u>
          <u xml:id="i-294d07045f2d1873-218" prev="i-294d07045f2d1873-211" who="Q5966830">
            <seg xml:id="i-2LLRqEePbdWQTqskQs5m7U">
              Utifrån detta tycker jag att det är viktigt att regeringen verkligen
              tar ett helhetsgrepp om sms-lånen och deras verkningar för svaga
              konsumentgrupper.
            </seg>
          </u>
          <note type="speaker" xml:id="i-2SmGozxDwYMpmXZzFU7wgU">
            Anf. 28 Justitieminister BEATRICE ASK (m):
          </note>
          <u xml:id="i-294d07045f2d1873-219" next="i-294d07045f2d1873-228" who="Q297850">
            <seg xml:id="i-7t8e1v8p2dCg5WHyjQkEbk">
              Fru talman! Jag vill först påpeka att när det gäller dessa barn
              i en grundskola innebär god marknadsföringssed bland annat att
              särskild måttfullhet och försiktighet alltid ska iakttas när marknadsföring
              riktas till barn, vilket en hemsida i skolan borde göra. En marknadsföringskampanj
              på en skolhemsida kan alltså angripas med stöd av marknadsföringslagen.
              Dessutom kan personer under 18 år inte ingå kreditavtal. Man kan
              förmoda att det knappast var låneföretagets avsikt att rikta reklamen
              till grundskoleelever. Men den lagstiftning som finns kan, som
              sagt, användas i detta fall. Det är naturligtvis viktigt att det
              är så.
            </seg>
          </u>
          <u xml:id="i-294d07045f2d1873-220" prev="i-294d07045f2d1873-219" who="Q297850">
            <seg xml:id="i-Xa4YoznWp5uHcBQUswf6K">
              När det gäller det förslag som vi arbetar med menar jag att man
              får en viss betänketid i systemet i och med att vi ställer ganska
              tydliga krav på kreditprövning för denna typ av lån. För att ge
              kredit fordras det att man vet att konsumenten har betalningsförmåga
              för krediten. Kreditgivaren ska ta reda på konsumenternas levnadsomkostnader
              och inkomst. Finns det inte tillräcklig betalningsförmåga ska
              man inte bevilja kredit.
            </seg>
          </u>
          <u xml:id="i-294d07045f2d1873-221" prev="i-294d07045f2d1873-219" who="Q297850">
            <seg xml:id="i-Bfc6GRJjwAw9oTCZWRTvHj">
              Till exempel en student som lever på bara studiemedel och inte
              har någon annan inkomst når knappast upp till de krav som ställs
              om han eller hon inte har ett sommarjobb eller liknande.
            </seg>
          </u>
          <u xml:id="i-294d07045f2d1873-222" prev="i-294d07045f2d1873-219" who="Q297850">
            <seg xml:id="i-DbBsoDom72dVBz26hBLpMi">
              Vidare innebär skärpningen att det inte räcker med att göra en
              kreditprövning, utan konsumenten ska tillfrågas om sina ekonomiska
              förhållanden. Det är alltså inte bara att ta en upplysning, utan
              man ska också göra en bedömning av denna upplysning. Detta bör
              leda till en något långsammare kreditgivningsprocess, vilket innebär
              ett visst utrymme för eftertanke. Om det dessutom är en ångerrätt
              kopplad till detta, vilket vi kommer att göra, får man naturligtvis
              ett visst skydd och en viss begränsning. Det tror jag är helt
              nödvändigt och ganska klokt att göra.
            </seg>
          </u>
          <u xml:id="i-294d07045f2d1873-223" prev="i-294d07045f2d1873-219" who="Q297850">
            <seg xml:id="i-CwGvgiVR9CKFrkYyWwwoYM">
              Även om det finns andra typer av åtgärder i några länder tror
              jag att vi sammantaget har motsvarande regelverk i det ganska
              omfattande förslag som kommer att gälla.
            </seg>
          </u>
          <u xml:id="i-294d07045f2d1873-224" prev="i-294d07045f2d1873-219" who="Q297850">
            <seg xml:id="i-PLzKuWsuiRLqiktnfHfkHR">
              Som jag inledde med att säga har jag förståelse för att man tycker
              att det går för sakta eller att man önskar att mycket hade gjorts
              i går. Så är det alltid. Men det är inte bara viktigt att saker
              går snabbt. Det ska också bli rätt. Man kan dra erfarenhet av
              att när man gjorde om lagstiftningen under förra mandatperioden,
              då riksdagen var enig jag skyller inte på något parti egentligen
              blev det i alla fall fel. När man ska rätta till detta kan det
              vara klokt att göra det ordentligt och inte ta saker styckevis
              och delt utan att faktiskt arbeta igenom det ordentligt. Det är
              det som vi har försökt göra. Jag hoppas verkligen att detta ska
              ge effekt.
            </seg>
          </u>
          <u xml:id="i-294d07045f2d1873-225" prev="i-294d07045f2d1873-219" who="Q297850">
            <seg xml:id="i-XGcrF2Y21FtEByYvuSyJmq">
              Det är viktigt att säga att de åtgärder som har vidtagits för
              att ställa företag med aggressiv marknadsföring till svars utifrån
              gällande regler och annat ändå har påverkat åtminstone en del
              av företagen. Ageranden påverkar alltså ganska snabbt. Det tror
              jag är viktigt att veta.
            </seg>
          </u>
          <u xml:id="i-294d07045f2d1873-226" prev="i-294d07045f2d1873-219" who="Q297850">
            <seg xml:id="i-yYST99zi1nqGVwsAjp3Fj">
              Jag har i en del sammanhang påpekat att det inte är någonting
              som hindrar seriösa kreditgivningsföretag att redan i dag börja
              tillämpa den typen av kloka åtgärder som vi kommer att föreslå
              när vi kommer till riksdagen med ett förslag. Man kan alltså börja
              agera direkt.
            </seg>
          </u>
          <u xml:id="i-294d07045f2d1873-227" prev="i-294d07045f2d1873-219" who="Q297850">
            <seg xml:id="i-RVQSHLyo8xUY6xCUCJkqaL">
              Det krävs alltså åtgärder på flera olika områden. Avsikten är
              att vi ska komma till rätta med en del av dessa problem. Men det
              är inte bara ungdomar och ensamstående mammor som har denna typ
              av problem. När jag senast tittade på statistiken visade det sig
              att det var bland framför allt kvinnor, och ganska mogna kvinnor,
              som ökningen bland dem som tar denna typ av lån låg.
            </seg>
          </u>
          <u xml:id="i-294d07045f2d1873-228" prev="i-294d07045f2d1873-219" who="Q297850">
            <seg xml:id="i-NGj5cnPcf6DtZ3xPmkiPXN">
              Jag skulle tro att marknadsföringen efter hand riktar in sig
              på dem som kanske inte har fått den information som gäller, medan
              till exempel ungdomar via information och annat faktiskt har fått
              bättre kunskap om denna typ av lån.
            </seg>
          </u>
          <note type="speaker" xml:id="i-Sf31j9EZH4NV7L6LGK8NH7">
            Anf. 29 FREDRIK LUNDH SAMMELI (s):
          </note>
          <u xml:id="i-294d07045f2d1873-229" next="i-294d07045f2d1873-231" who="Q5966830">
            <seg xml:id="i-MaXPyW99Qhg1BLKssALESj">
              Fru talman! Det är glädjande att vi kan se brytningen, inte minst
              i fråga om ungdomar, i kronofogdens sammanställning för 2009.
              Det är också tydligt att det blir en grupp av äldre låntagare.
            </seg>
          </u>
          <u xml:id="i-294d07045f2d1873-230" prev="i-294d07045f2d1873-229" who="Q5966830">
            <seg xml:id="i-3xUz46PVZJUhvaXDU6pw4M">
              Ministern var i sitt senaste anförande inne på att god marknadsföringssed
              är en viktig del. Både jag och du, Beatrice Ask, vet att om dessa
              lagar ska fungera och verkligen ge effekt den dag de kommer krävs
              det också en effektiv tillsyn. Därför blir jag oroad när jag läser
              Finansinspektionens uttalande där man inte anser att reglerna
              medger det och att man också upplever att det finns en otydlighet
              i ansvaret mellan Konsumentverket och Finansinspektionen. Med
              en sådan verklighet och myndigheter utan erforderliga resurser
              kommer lagen att bli rätt tandlös den dag den kommer. Det är någonting
              som vi alla är förlorare på, speciellt när vi har gjort ett omfattande
              arbete.
            </seg>
          </u>
          <u xml:id="i-294d07045f2d1873-231" prev="i-294d07045f2d1873-229" who="Q5966830">
            <seg xml:id="i-VdMQV8LaL85AVPkNVgkwzu">
              Avslutningsvis tycker jag att det är intressant att höra om regeringen
              är beredd eller funderar på att lyfta in alla företag som verkar
              på kreditmarknaden under Finansinspektionens granskning.
            </seg>
          </u>
          <note type="speaker" xml:id="i-5b4C98QdhnRxQm3qcnuCgP">
            Anf. 30 Justitieminister BEATRICE ASK (m):
          </note>
          <u xml:id="i-294d07045f2d1873-232" next="i-294d07045f2d1873-236" who="Q297850">
            <seg xml:id="i-R2r4q576W2XWhG3z3AVbji">
              Fru talman! Jag ska börja med att göra interpellanten glad. Finansdepartementet
              har nyligen gett ett uppdrag om att överväga om bland andra sms-långivare
              och i princip alla kreditgivare bör stå under Finansinspektionens
              tillsyn. Det uppdraget är redan skickat för att tillsynen ska
              skärpas. Den är viktig. Vi har under de senaste åren sett att
              aktörerna kan vara väldigt kreativa, om jag får uttrycka mig så.
              Då gäller det att tillsynen också är det, därför att om vi har
              regelverk ska de följas.
            </seg>
          </u>
          <u xml:id="i-294d07045f2d1873-233" prev="i-294d07045f2d1873-232" who="Q297850">
            <seg xml:id="i-QDiNwSdr9tDMRXe6fTkD7C">
              De undantag som finns när det gäller de förslag som vi lägger
              fram är studielånen som går i en särskild fåra och pantbankslånen.
              Men i övrigt innefattar det förslag som vi lägger fram helheten,
              vilket är viktigt.
            </seg>
          </u>
          <u xml:id="i-294d07045f2d1873-234" prev="i-294d07045f2d1873-232" who="Q297850">
            <seg xml:id="i-8M1RucsKTmViGcmcnJNtCP">
              När vi talar om denna skuldsättning och de problem som vi har
              sett kan jag säga att de flesta sms-lån som det görs anmälningar
              om hos kronofogden faktiskt betalas. Skuldfällan är alltså inte
              så omfattande där, men det är illa nog. Vi behöver inte ha många
              människor som hamnar i kronofogdens register eftersom det får
              konsekvenser, är besvärligt och visar på ett problem.
            </seg>
          </u>
          <u xml:id="i-294d07045f2d1873-235" prev="i-294d07045f2d1873-232" who="Q297850">
            <seg xml:id="i-W8aRafN7nYA3EbnDggctPC">
              Men jag tror att det som är svårt för många är att förstå konsekvenserna
              av denna typ av avtal som är tämligen luriga. Därför är det viktigt
              att vi följer upp hur väl man förklarar avtalens innebörd så att
              konsumenterna vet vilken typ av lån de tar och att de också får
              ordentlig information om sin ångerrätt. Ibland kan människor i
              efterhand komma på att detta kanske inte var så klokt.
            </seg>
          </u>
          <u xml:id="i-294d07045f2d1873-236" prev="i-294d07045f2d1873-232" who="Q297850">
            <seg xml:id="i-F1rTJmemCbNUCLXfwk33pu">
              Jag tycker att vi har gjort ett bra förslag. Det är på väg fram.
              Jag hoppas att det ska komma så snart som möjligt. Men jag vill
              inte här i kammaren säga vilken dag eftersom jag då riskerar att
              det blir fel. Men före sommaren borde ett sådant förslag vara
              på plats.
            </seg>
          </u>
          <note xml:id="i-3TVSndCCP5EwuzZc6yqt22">
            Överläggningen var härmed avslutad.
          </note>
          <note xml:id="i-FKKuyqQvfmLo8HdaaCjfay">
            7 § Svar på interpellation 2009/10:459 om polishelikopter till
            Skåne och samarbete med Danmark
          </note>
          <note type="speaker" xml:id="i-MWKy8eUzyGKnZJnoJhBUq7">
            Anf. 31 Justitieminister BEATRICE ASK (m):
          </note>
          <u xml:id="i-294d07045f2d1873-237" next="i-294d07045f2d1873-240" who="Q297850">
            <seg xml:id="i-VqmgSpoKfRJVXgYYJr1m22">
              Fru talman! Göran Persson i Simrishamn har frågat mig hur jag
              säkerställer att polisen får en optimal möjlighet att lösa sina
              uppgifter i Skåne. Han har också frågat hur jag ställer mig till
              att utreda hur man tillsammans med Danmark kan finansiera och
              använda en helikopter i såväl Skåne som östra Danmark.
            </seg>
          </u>
          <u xml:id="i-294d07045f2d1873-238" prev="i-294d07045f2d1873-237" who="Q297850">
            <seg xml:id="i-KAzCeAn4UGYPSJtq7zg8LH">
              Polisen har i dag sex moderna helikoptrar och en äldre skolhelikopter.
              Samtliga helikoptrar tillhör Rikskriminalpolisen och är därmed
              en nationell resurs som kan nyttjas av alla polismyndigheter i
              landet. Helikoptrarna är för närvarande baserade på fyra platser
              i landet Stockholm, Göteborg, Östersund och Boden.
            </seg>
          </u>
          <u xml:id="i-294d07045f2d1873-239" prev="i-294d07045f2d1873-237" who="Q297850">
            <seg xml:id="i-AMM9fpU2KM9pBkgg7tizHt">
              Tidigare fanns också en helikopter i Skåne. Efter att en av de
              två helikoptrarna i Göteborg havererade våren 2007 beslöt Rikskriminalpolisen
              att flytta helikoptern i Skåne till Göteborg. De två helikoptrarna
              i Göteborg täcker sedan dess södra Sveriges behov av helikopterstöd.
            </seg>
          </u>
          <u xml:id="i-294d07045f2d1873-240" prev="i-294d07045f2d1873-237" who="Q297850">
            <seg xml:id="i-JEeuU2ZCDVEdw8pHXaXYbJ">
              Det är Rikspolisstyrelsen som avgör hur många polishelikoptrar
              som behövs och var de ska vara baserade för att göra mest nytta.
              Jag vet att Rikspolisstyrelsen nu utreder den framtida helikopterverksamheten
              och därmed också ser över nationella insatsstyrkans behov av helikoptertransport.
              Den utredningen ska vara klar nu i sommar. Först därefter vet
              vi hur behovet ser ut, var i landet helikoptrarna bör placeras
              och om det finns ett behov av samverkan över gränserna.
            </seg>
          </u>
          <note xml:id="i-2DU9rPnL4FehgDJTddtpmb" type="speaker">
            Anf. 32 GÖRAN PERSSON i Simrishamn (s):
          </note>
          <u xml:id="i-294d07045f2d1873-241" who="Q5626648" next="i-294d07045f2d1873-250">
            <seg xml:id="i-Qaekns6PgLwH7zdaV1kagR">
              Fru talman! Denna debatt om polishelikoptrar är kanske inte den
              vanligast förekommande när det gäller justitie- eller polisfrågor
              över huvud taget. Men jag tycker att det är så pass viktigt att
              lyfta fram frågan nu, speciellt som det pågår en utredning.
            </seg>
          </u>
          <u xml:id="i-294d07045f2d1873-242" prev="i-294d07045f2d1873-241" who="Q5626648">
            <seg xml:id="i-UpPLEyHRjtMY892fczMNUX">
              Som ministern nämnt i sitt svar är bakgrunden att helikopterverksamheten
              i Skåne har försvunnit. Man har därför svårt att, som jag frågat
              om, nå en optimal förmåga att lösa sina polisiära uppgifter. Hur
              helikopterverksamheten ska användas är också en riksfråga en fråga
              i sig.
            </seg>
          </u>
          <u xml:id="i-294d07045f2d1873-243" prev="i-294d07045f2d1873-241" who="Q5626648">
            <seg xml:id="i-Kb6ec9jtDxfe3NhruMeUwX">
              Jag har i sammanhanget passat på att ställa en fråga om ett samarbete
              med Danmark. Anledningen till att jag frågat om just ett samarbete
              med Danmark är att vi i samband med klimatmötet i Köpenhamn, COP
              15, hade ett samarbete med polisen i Danmark. Från danskt håll
              använde man svensk helikopter. Det var ett alldeles förnämligt
              arbete som alla parter var mycket glada över. Det fungerade verkligen.
              Man kan i och för sig också säga att det inte förekom några större
              incidenter. Men kanske tjänade det hela som en förebyggande faktor.
            </seg>
          </u>
          <u xml:id="i-294d07045f2d1873-244" prev="i-294d07045f2d1873-241" who="Q5626648">
            <seg xml:id="i-6i8aVpyTR6EzTuLiE8CXwn">
              Jag vill återigen påpeka att anledningen till att helikoptern
              i Skåne försvann var en tragisk olycka i Göteborg som gjorde att
              man fick flytta den dåvarande helikopterverksamheten i Malmö till
              Göteborg, så framdeles får man rekvirera helikopter från Göteborg.
              Det är lite grann det som är bekymret.
            </seg>
          </u>
          <u xml:id="i-294d07045f2d1873-245" prev="i-294d07045f2d1873-241" who="Q5626648">
            <seg xml:id="i-UkiFa1XYBPLkNEiHsftr3G">
              Var och varför ska man ha en helikopterverksamhet? Ja, jag är
              inte någon expert på detta, men jag har inhämtat uppgifter om
              att det i landets stora befolkningscentrum Stockholm, Göteborg
              och Malmö finns ett behov av en helikopterverksamhet. Fram till
              år 2007 fanns det en helikopter på tre ställen. Det finns också
              annat att nämna med tanke på avstånden norröver där man givetvis
              också behöver en helikopter.
            </seg>
          </u>
          <u xml:id="i-294d07045f2d1873-246" prev="i-294d07045f2d1873-241" who="Q5626648">
            <seg xml:id="i-6nMn8CHPf7NdybKQhn8pkx">
              Men här inriktar jag mig speciellt på Skåne med tanke på befolkningstätheten
              där. Från det att larmet går till dess att helikoptern i Göteborg
              kommer ned till Malmö kan det i nuläget ta två timmar. Det ska
              tankas. Dessutom ska helikoptern finnas på plats vid larmet. När
              helikoptern i Göteborg ska lyfta kan ju vädret exempelvis vid
              dimma vara så otjänligt att helikoptern inte kan lyfta. Samtidigt
              kan vädret i Skåne vara sådant att det går att använda helikopter.
            </seg>
          </u>
          <u xml:id="i-294d07045f2d1873-247" prev="i-294d07045f2d1873-241" who="Q5626648">
            <seg xml:id="i-Dq9WVvX3jkTtHmRLqwRRHa">
              Vad händer då på helikopterfronten och i diskussionen om helikopterverksamheten?
              Ja, en utredning pågår. Jag har tidigare skrivit motioner i samma
              fråga, men jag har inte hört någonting om detta. Därför vore det
              intressant att få ett svar om hur lång tid det tar innan besked
              kan ges.
            </seg>
          </u>
          <u xml:id="i-294d07045f2d1873-248" prev="i-294d07045f2d1873-241" who="Q5626648">
            <seg xml:id="i-LqQCu14h6otUFgP6st9Gme">
              Vi vet att leveranstiden för helikoptrar är lång, upp till flera
              år. Vi vet också att piloterna i Skåne har flyttat, så nya piloter
              måste rekryteras och utbildas.
            </seg>
          </u>
          <u xml:id="i-294d07045f2d1873-249" prev="i-294d07045f2d1873-241" who="Q5626648">
            <seg xml:id="i-Dq56GYhj5YU3pVxRGVfdgH">
              Med lite framförhållning skulle man kunna tänka sig att polisen
              lånar utrustning, kanske från ett annat Schengenland, eller att
              försvarets helikoptrar används. Praktiskt har det dock inte fungerat;
              man har inte kunnat lösa detta på det viset. Som sagt: Man trodde
              kanske att det skulle gå att låna från grannlandet Danmark. Det
              är just i det avseendet min andra fråga i interpellationen kommer
              in, för inte där heller finns nämnda möjlighet.
            </seg>
          </u>
          <u xml:id="i-294d07045f2d1873-250" prev="i-294d07045f2d1873-241" who="Q5626648">
            <seg xml:id="i-6YACvg88wFkZXMqtyKC65W">
              En kort följdfråga är därför: Hur ser tidsschemat ut för helikopterverksamheten
              i Sverige, och tycker inte ministern att det låter intressant
              med ett stort svenskt ekonomiskt bidrag till verksamheten eller,
              med tanke på det ekonomiska läget, med ett samarbete med Danmark?
              I varje fall kunde man göra en framställan och ett försök.
            </seg>
          </u>
          <note type="speaker" xml:id="i-SELheiutoF9xoX9uCBKvLS">
            Anf. 33 JOHAN LINANDER (c):
          </note>
          <u xml:id="i-294d07045f2d1873-251" next="i-294d07045f2d1873-255" who="Q5952656">
            <seg xml:id="i-8gVVDydtfizx7anZXNDkEL">
              Fru talman! Jag håller med Göran Persson i Simrishamn om att
              det absolut är önskvärt att en polishelikopter finns placerad
              i Skåne. Men samtidigt ska ett sådant beslut, precis som justitieministern
              här svarat, inte fattas av politiker. Vi kan inte här i riksdagen
              peka ut precis i vilka städer en helikopter ska vara placerad.
            </seg>
          </u>
          <u xml:id="i-294d07045f2d1873-252" prev="i-294d07045f2d1873-251" who="Q5952656">
            <seg xml:id="i-WhHhf8EtvrfibAYLNjbpDc">
              Polishelikoptrarna är en del av polisens verksamhet. Dessutom
              gäller det hur man ska agera i akuta situationer. Om en helikopter
              eller någonting annat behövs måste Rikspolisstyrelsen kunna avgöra.
              Det är de som ska fatta beslut om sådant. Men givetvis kan vi
              förtroendevalda tycka att det vore önskvärt att ha en polishelikopter
              placerad i Skåne.
            </seg>
          </u>
          <u xml:id="i-294d07045f2d1873-253" prev="i-294d07045f2d1873-251" who="Q5952656">
            <seg xml:id="i-VNV8AGYYB5efyaTxU769rb">
              Det är också bra att Göran Persson i Simrishamn tar upp frågan
              om en samordning med Danmark. Vi i justitieutskottet vet att Socialdemokraterna
              vid skilda tillfällen har ställt sig negativa till ett samarbete
              med polis i andra länder och till polisens möjligheter att vid
              behov verka i andra länder. Som det är i dag kan svensk polis
              som till exempel under fotbolls-VM i Tyskland hjälpa till och
              agera i ett annat land. Däremot kan vi inte på samma sätt ta hjälp
              av andra länders polis, även om det skulle behövas. Senare kommer
              nya förslag i sammanhanget att behandlas.
            </seg>
          </u>
          <u xml:id="i-294d07045f2d1873-254" prev="i-294d07045f2d1873-251" who="Q5952656">
            <seg xml:id="i-VSs5VD59uAZB2sy2Apadw">
              Som skåning tror jag inte att vare sig jag eller någon annan
              hemmavid har något större problem med att säga att Sverige och
              Danmark gemensamt skulle kunna ha en helikopter, även om det kanske
              skulle betyda att det är en dansk pilot som flyger polishelikoptern
              in i Skåne.
            </seg>
          </u>
          <u xml:id="i-294d07045f2d1873-255" prev="i-294d07045f2d1873-251" who="Q5952656">
            <seg xml:id="i-JK3TNrFYjFLepJBDZYUmBw">
              Över huvud taget finns det mycket att utveckla inom det nordiska
              polissamarbetet. En del kunde, tycker jag, vara att ha en gemensam
              skånsk-dansk polishelikopter.
            </seg>
          </u>
          <note type="speaker" xml:id="i-9UfLo8pGsxBhsCa5dj9E8b">
            Anf. 34 Justitieminister BEATRICE ASK (m):
          </note>
          <u xml:id="i-294d07045f2d1873-256" next="i-294d07045f2d1873-264" who="Q297850">
            <seg xml:id="i-XhtWeC9Tv3sE4d8TW8iuQT">
              Fru talman! Ja, det här är en fråga som Rikspolisstyrelsen ska
              fatta beslut om. Men det är bra att detta diskuteras eftersom
              det också är en resursfråga och naturligtvis en fråga om kapacitet.
              Jag tycker alltså att det är positivt att detta diskuteras.
            </seg>
          </u>
          <u xml:id="i-294d07045f2d1873-257" prev="i-294d07045f2d1873-256" who="Q297850">
            <seg xml:id="i-LEANBch7vvFmSGTM22NCuE">
              Rikspolisstyrelsens beslut om hur de sex helikoptrar som finns
              ska placeras har gett oss situationen att vi inte har någon helikopter
              i Skåne; det är helt riktigt att det är så.
            </seg>
          </u>
          <u xml:id="i-294d07045f2d1873-258" prev="i-294d07045f2d1873-256" who="Q297850">
            <seg xml:id="i-VcuyTMJ3K8pY3AZtbRYwE2">
              Däremot är det viktigt att säga att Skåne kan få helikopterstöd.
              Bakgrunden till Rikspolisstyrelsens beslut är, skulle jag tro,
              att det om man under dygnets 24 timmar ska ha helikoptrar i operativt
              skick krävs minst två helikoptrar. Dessutom måste det finnas flera
              omgångar besättning för att det ska kunna fungera. Vidare kräver
              helikoptrarna mycket marktid eftersom det är mycket service på
              den här typen av transportmedel. Det krävs också mycket underhåll,
              så det är fråga om stora kostnader. Det är därför man koncentrerar
              verksamheten och därför den ligger som den ligger. I och med att
              helikoptern i Göteborg så att säga gick ur tiden var man tvungen
              att tänka om.
            </seg>
          </u>
          <u xml:id="i-294d07045f2d1873-259" prev="i-294d07045f2d1873-256" who="Q297850">
            <seg xml:id="i-8AF6QdnzXJWBcdTgkG3s7H">
              Rikspolisstyrelsen har, som jag sagt när det gäller tidsplanen,
              en egen pågående utredning om helikopterverksamheten om vilka
              behov som finns, om hur man kan tänka och så vidare. Den utredningen
              ska vara klar i sommar. Den inkluderar också den rätt besvärliga
              frågan om möjligheten att ha en transporthelikopter för den nationella
              insatsstyrkan en väldigt kostsam historia.
            </seg>
          </u>
          <u xml:id="i-294d07045f2d1873-260" prev="i-294d07045f2d1873-256" who="Q297850">
            <seg xml:id="i-38oQ1QA4FMv3SKDabCFdhg">
              Det är klart att en insatsstyrka som ska kunna rycka ut och hjälpa
              till i hela landet också måste kunna röra sig någorlunda snabbt.
              Man kan förstå att det skulle vara en väldig fördel om det fanns
              möjlighet till helikopterstöd.
            </seg>
          </u>
          <u xml:id="i-294d07045f2d1873-261" prev="i-294d07045f2d1873-256" who="Q297850">
            <seg xml:id="i-XCVWkGCV6oW7jeHa6RkMi5">
              Tidsschemat är sådant att vi har en utredning som Rikspolisstyrelsen
              blir klar med i sommar. Då kan man börja jobba med planeringen
              av förverkligandet av de tankar som möjligen finns med där. Det
              är, som sagt, Rikspolisstyrelsen som ska fatta beslut.
            </seg>
          </u>
          <u xml:id="i-294d07045f2d1873-262" prev="i-294d07045f2d1873-256" who="Q297850">
            <seg xml:id="i-NBhebkEd8DfNSisC63SQEr">
              När det gäller Danmark tycker jag att det är en riktigt viktig
              och intressant fråga. De har ju ingen helikopter, och polissamarbete
              med våra grannländer är viktigt över lag. Vi har från regeringens
              sida tillsatt en utredning för att just titta på frågan hur svensk
              polis ska kunna samarbeta generellt i olika avseenden och efter
              vilka regelverk till exempel med dansk polis. Den utredningen
              ska vara färdig den 31 mars nästa år. Jag hoppas verkligen att
              vi kommer att kunna ta steg framåt.
            </seg>
          </u>
          <u xml:id="i-294d07045f2d1873-263" prev="i-294d07045f2d1873-256" who="Q297850">
            <seg xml:id="i-SLkCf1tDZK4fxDwLmmattb">
              Göran Perssons kamrater har ju varit negativa i många diskussioner,
              vilket Johan Linander också påpekade. Jag tror att det är alldeles
              nödvändigt att vi har bra samarbetsmöjligheter. Det är inte bara
              i fråga om helikopter vi har samarbetat med Danmark utan också
              i fråga om annan utrustning. Om vi kan samarbeta i gränsregioner
              och liknande får vi en vinnvinn-situation. Det tycker jag att
              det ska finnas möjligheter till. Så småningom kommer förslag att
              landa i riksdagen, och jag hoppas att vi då kan ta steg framåt.
            </seg>
          </u>
          <u xml:id="i-294d07045f2d1873-264" prev="i-294d07045f2d1873-256" who="Q297850">
            <seg xml:id="i-NyS4kCiHMRvBhJnxZ4GeH6">
              Svaret på frågan om helikoptersituationen i Skåne tror jag att
              vi får först när vi sett Rikspolisstyrelsens bedömning. Jag tror
              inte att det finns någon negativ inställning till att ha förstärkningar,
              utan frågan är vad som kan åstadkommas och med vilka medel. Samarbetsfrågan
              kommer i steg två, och där är utredning redan tillsatt.
            </seg>
          </u>
          <note xml:id="i-UCiXTQBRBfZj6vicTZgtiv" type="speaker">
            Anf. 35 GÖRAN PERSSON i Simrishamn (s):
          </note>
          <u xml:id="i-294d07045f2d1873-265" who="Q5626648" next="i-294d07045f2d1873-273">
            <seg xml:id="i-XT8rsNcLhQjEidLXUq7b4A">
              Fru talman! Jag tackar för beskedet om datum, särskilt det som
              gällde utredningen som kommer i mars. Frågan har tidigare inte
              varit uppe till debatt, åtminstone inte vad jag uppfattat.
            </seg>
          </u>
          <u xml:id="i-294d07045f2d1873-266" prev="i-294d07045f2d1873-265" who="Q5626648">
            <seg xml:id="i-XpyGxEbsx64uc1CwjRHm2r">
              Jag ger mig inte in i debatten huruvida vi ska samarbeta med
              Danmark eller inte. Jag vill fokusera på helikopterverksamheten.
              Nästa interpellationsdebatt gäller polisutbildningen, som ju också
              lite grann går åt Danmarkshållet.
            </seg>
          </u>
          <u xml:id="i-294d07045f2d1873-267" prev="i-294d07045f2d1873-265" who="Q5626648">
            <seg xml:id="i-X25myrT7XMvX853Wgcipt3">
              Sedan intresset väcktes och jag började fundera på hur det fungerar
              med polishelikopter har jag haft kontakt både med dem som jobbar
              i helikoptern och med dem utanför, alltså poliser som har samarbete
              med helikopterverksamheten. Det finns ju ett samband mellan mark
              och luft. Jag har även haft kontakt med polisledningen och Polisförbundet.
              Det finns en samsyn kring detta som jag tycker att man tar väldigt
              seriöst. Det ses inte alls som omöjligt att kunna ha ett samarbete
              med Danmark.
            </seg>
          </u>
          <u xml:id="i-294d07045f2d1873-268" prev="i-294d07045f2d1873-265" who="Q5626648">
            <seg xml:id="i-Kff6JUauMGyjmSewxZCHti">
              När det gäller placeringen i Skåne förstår jag att det är en
              kostnadsfråga. Det har dock funnits helikopter där tidigare, och
              det är ett stort befolkningscentrum. Därför finns det behov av
              helikopter.
            </seg>
          </u>
          <u xml:id="i-294d07045f2d1873-269" prev="i-294d07045f2d1873-265" who="Q5626648">
            <seg xml:id="i-QqJ1YWF4kSivJum283WqSg">
              Det ska bli intressant att se vad man kommer fram till i mars.
              En fråga gäller hur man ska arbeta i helikoptern. Det är ganska
              tufft som det är i dag. Man kan fundera på hur det fungerar för
              den som sitter i helikoptern och jobbar. I dag är det i princip
              en enmansbesättning i form av en pilot. Han eller hon ska alltså
              både sköta helikoptern och den operativa verksamheten mot marken.
              Man kan tycka att han eller hon kanske borde ha en professionell
              operatör med sig, någon som kan utnyttja den tekniska utrustningen.
              Kanske skulle man kunna vara i luften ännu mer och sköta verksamheten
              därifrån. Det är också en prioriteringsfråga.
            </seg>
          </u>
          <u xml:id="i-294d07045f2d1873-270" prev="i-294d07045f2d1873-265" who="Q5626648">
            <seg xml:id="i-N846eh3HTL7keMt7qFPhDS">
              Kanske kan det vara en framtidsvision, om vi kommer vidare. Vi
              har ju fler poliser nu, och då kanske vi skulle förändra förhållningssättet
              beträffande hur man jobbar inom polisen. Nå, det var bara en tanke.
            </seg>
          </u>
          <u xml:id="i-294d07045f2d1873-271" prev="i-294d07045f2d1873-265" who="Q5626648">
            <seg xml:id="i-J3mWqMnkaMUqniWs6oHuy9">
              Det viktiga är att ta vara på detta optimalt och inte på något
              sätt äventyra säkerheten. Det bästa vore om piloten inte behövde
              sköta både helikoptern och kontakten med marken. Det är klarlagt
              att polisen i Skåne anser det vara mycket negativt för den polisoperativa
              verksamheten att man dragit in helikopterverksamheten. Redan det
              motiverar att ha en helikopter i närområdet.
            </seg>
          </u>
          <u xml:id="i-294d07045f2d1873-272" prev="i-294d07045f2d1873-265" who="Q5626648">
            <seg xml:id="i-3LPBTtCfecqqHbXza5mjo6">
              Det finns en del att fundera på. När man tittar på ekonomin och
              samarbetet med Danmark kan det mycket väl vara så att man utbildar
              piloter i Sverige och använder dem även mot Danmarkshållet. Vad
              jag förstår var de senast stationerade i Sturup. Man kunde låta
              dem gå in över Danmark eftersom behovet även där är stort. Dessutom
              har det en förebyggande verkan.
            </seg>
          </u>
          <u xml:id="i-294d07045f2d1873-273" prev="i-294d07045f2d1873-265" who="Q5626648">
            <seg xml:id="i-C1YxKLDFZq8zVYeqZZD9pM">
              Avslutningsvis vill jag, fru talman, säga att jag uppskattar
              att ministern tagit frågan på allvar. Sedan får vi väl se på vilken
              sida av podiet vi står framöver. Icke desto mindre tackar jag
              för svaret.
            </seg>
          </u>
          <note type="speaker" xml:id="i-VqPDqK4zu8G4qgpP29KHYd">
            Anf. 36 JOHAN LINANDER (c):
          </note>
          <u xml:id="i-294d07045f2d1873-274" next="i-294d07045f2d1873-276" who="Q5952656">
            <seg xml:id="i-DjvhisNu96GTythY79QofQ">
              Fru talman! Det är bra att Göran Persson i Simrishamn tog upp
              den här diskussionen. Vi kommer säkert att fortsätta att föra
              den när vi får besked om vad Rikspolisstyrelsen kommer fram till.
            </seg>
          </u>
          <u xml:id="i-294d07045f2d1873-275" prev="i-294d07045f2d1873-274" who="Q5952656">
            <seg xml:id="i-JUQ4t3vxEUJp532hpFCSh">
              När det gäller placeringen av helikoptern kan man kanske tänka
              sig en gemensam dansk-skånsk helikopter. Det finns säkert intresse
              av att ha den placerad även på den danska sidan. Fördelen med
              Skåne är att vi har stora ytor där det skulle vara möjligt att
              placera en helikopter. Vi vet att det varit ganska svårt att hitta
              en lämplig plats i Stockholmsregionen. Ute på Värmdölandet har
              det blivit en hel del protester. I Skåne har vi till exempel Revingefältet,
              en mycket stor yta som jag kan tänka mig skulle fungera. Jag är
              dock ingen expert på det.
            </seg>
          </u>
          <u xml:id="i-294d07045f2d1873-276" prev="i-294d07045f2d1873-274" who="Q5952656">
            <seg xml:id="i-6JQ1qLRuVmVfyUustSUVer">
              Vi ser fram emot beskedet från Rikspolisstyrelsen, och givetvis
              hoppas vi att det kan resultera i att vi får tillbaka polishelikoptern
              till Skåne.
            </seg>
          </u>
          <note type="speaker" xml:id="i-Ti5TbvRv441s7N9YDrejSX">
            Anf. 37 Justitieminister BEATRICE ASK (m):
          </note>
          <u xml:id="i-294d07045f2d1873-277" next="i-294d07045f2d1873-283" who="Q297850">
            <seg xml:id="i-PyhGnEGi7bgD8q43nTif7E">
              Fru talman! Låt mig komplettera något av det jag nämnde tidigare.
              Det engagemang för polisens helikopterverksamhet som finns i kammaren
              känns lovande. Den är viktig. Just nu är helikopterverksamheten
              under lupp eftersom det görs en analys.
            </seg>
          </u>
          <u xml:id="i-294d07045f2d1873-278" prev="i-294d07045f2d1873-277" who="Q297850">
            <seg xml:id="i-VLJTJwqTo31WYeaLkCnL4D">
              Vi måste se på detta som en nationell resurs och fundera på hur
              en optimal placering ska se ut. Det är ingen tvekan om att vi
              i dag är något korta på helikopterstöd vad gäller volymen. Det
              finns dock många besvärliga kringfrågor, och det är säkert anledningen
              till att vi har den organisation vi har i dag. Det finns behov
              av besättningar, och då handlar det inte bara om den som sitter
              i helikoptern utan det måste även finnas folk runt omkring.
            </seg>
          </u>
          <u xml:id="i-294d07045f2d1873-279" prev="i-294d07045f2d1873-277" who="Q297850">
            <seg xml:id="i-SoY7R4pqp9fYrqfgs4oTid">
              Jag kan lugna Göran Persson med att frågan om besättning ingår
              i den utredning som Rikspolisstyrelsen gör. Där tittar man på
              vad som är det bästa, hur man ska tänka när det gäller just dessa
              frågor.
            </seg>
          </u>
          <u xml:id="i-294d07045f2d1873-280" prev="i-294d07045f2d1873-277" who="Q297850">
            <seg xml:id="i-8NU7ZCf8Ntb7AwRr3CFZWy">
              Sedan har vi frågan om placering och säkerhet. Många tänker nog
              att en helikopter kan placeras lite överallt. Så enkelt är det
              naturligtvis inte. Vi har fått en lösning i Stockholmsområdet
              som innebär att polishelikoptrarna placerats på Arlanda. Fördelen
              med det är att säkerheten på etablerade flygplatser är hög. Dessutom
              finns det tillgång till teknisk personal och de förutsättningar
              som behövs. Man måste tänka ganska mycket på service- och skyddsverksamheten
              när det gäller placeringen.
            </seg>
          </u>
          <u xml:id="i-294d07045f2d1873-281" prev="i-294d07045f2d1873-277" who="Q297850">
            <seg xml:id="i-VAbb9BewQR8XdumQXZtLuT">
              Vi kommer så småningom i budgetbegäran att få veta vad Rikspolisstyrelsen
              tycker, vad det kan tänkas kosta och vilka prioriteringar de gör.
              Vi kommer att behöva se om vårt eget hus först. Nästa år får vi
              den utredning som handlar om samarbete med andra länders polis.
              Jag tycker att man behöver fundera över personellt samarbete,
              men det kan även finnas en del att göra beträffande tekniskt stöd.
              Vid vissa tillfällen har vi lånat utrustning från andra. Det kan
              vara bra, för det är oerhört kostsamt med tekniska hjälpmedel
              av den typ som helikoptrar är.
            </seg>
          </u>
          <u xml:id="i-294d07045f2d1873-282" prev="i-294d07045f2d1873-277" who="Q297850">
            <seg xml:id="i-UTDz95cPPe7Y9iAgLDNfLp">
              Vi verkar vara helt överens om att det är bra att Rikspolisstyrelsen
              gör en ordentlig genomlysning av frågan. Jag räknar med att de
              kommer att tänka till vad gäller behoven framöver, hur det hela
              borde se ut och hur vi bäst täcker den helikopterstödsverksamhet
              som måste finnas för polisens ändamål i hela landet.
            </seg>
          </u>
          <u xml:id="i-294d07045f2d1873-283" prev="i-294d07045f2d1873-277" who="Q297850">
            <seg xml:id="i-XMbArXy4UUSHgZx6TnejWQ">
              Vi ska också ha frågan uppe när det gäller samverkan med bland
              annat Danmark. Min grundinställning är väldigt positiv till den
              typen av samverkan.
            </seg>
          </u>
          <note xml:id="i-3LgkkqPdDNDLRpiSkSQkLN">
            Överläggningen var härmed avslutad.
          </note>
          <note xml:id="i-LnAjzKmAkrkPw9KZDi5iiW">
            8 § Svar på interpellation 2009/10:462 om polishögskola
          </note>
          <note type="speaker" xml:id="i-4VoUjhGCzys1ESm39VuB3d">
            Anf. 38 Justitieminister BEATRICE ASK (m):
          </note>
          <u xml:id="i-294d07045f2d1873-284" next="i-294d07045f2d1873-290" who="Q297850">
            <seg xml:id="i-6mPLviWXD75pmd1qWsCMwR">
              Fru talman! Göran Persson i Simrishamn har ställt ett antal frågor
              till mig som alla rör polisutbildningen.
            </seg>
          </u>
          <u xml:id="i-294d07045f2d1873-285" prev="i-294d07045f2d1873-284" who="Q297850">
            <seg xml:id="i-BCUMcyKk7ie5bk4mL8WAVo">
              När det gäller frågan om jag avser att verka för att polisutbildningen
              blir en högskoleutbildning har regeringen tagit ett viktigt steg
              mot att reformera utbildningen genom att ge Rikspolisstyrelsen
              i uppdrag att redovisa kostnaderna för dagens utbildning. Rikspolisstyrelsen
              ska också göra en bedömning av vilka kostnader som utgår samt
              uppstår för polisen om förslagen i betänkandet Framtidens polisutbildning
              (SOU 2008:39) genomförs.
            </seg>
          </u>
          <u xml:id="i-294d07045f2d1873-286" prev="i-294d07045f2d1873-284" who="Q297850">
            <seg xml:id="i-HdkmLuxdStqX5WK3cr4XRs">
              Bakgrunden till uppdraget är att regeringen behöver underlag
              för att kunna göra en ekonomisk bedömning av vad en reformering
              av utbildningen kommer att innebära. Uppdraget ska redovisas till
              Justitiedepartementet den 7 juni.
            </seg>
          </u>
          <u xml:id="i-294d07045f2d1873-287" prev="i-294d07045f2d1873-284" who="Q297850">
            <seg xml:id="i-J1yXb6fe2RKZ4qa52rRkAZ">
              I betänkandet Framtidens polisutbildning föreslås att polisutbildningen
              införlivas i det ordinära högskolesystemet. Enligt detta system
              är det Högskoleverket som beslutar vid vilka universitet och högskolor
              som den föreslagna polisexamen ska kunna få avläggas.
            </seg>
          </u>
          <u xml:id="i-294d07045f2d1873-288" prev="i-294d07045f2d1873-284" who="Q297850">
            <seg xml:id="i-U4GUXxo54vqbgvSrETBmoM">
              Redan i dag finns det möjligheter att studera till polis genom
              distansstudier. Fördelarna är bland andra att studenterna kan
              stanna kvar på sina hemorter under studierna och att rekryteringen
              till yrket breddas.
            </seg>
          </u>
          <u xml:id="i-294d07045f2d1873-289" prev="i-294d07045f2d1873-284" who="Q297850">
            <seg xml:id="i-VsMKJmQmVouAVSK7croYat">
              Göran Perssons tredje fråga handlar om den etniska mångfalden
              inom polisorganisationen. Andelen anställda inom polisen med utländsk
              bakgrund har under de senaste åren ökat något. Utvecklingen går
              åt rätt håll, även om jag önskar att den hade gått snabbare. För
              att bredda rekryteringen till polisen behövs fler insatser. Ett
              exempel är det uppdrag regeringen har gett till Rikspolisstyrelsen
              att genomföra ett mångfalds- och jämställdhetsprojekt.
            </seg>
          </u>
          <u xml:id="i-294d07045f2d1873-290" prev="i-294d07045f2d1873-284" who="Q297850">
            <seg xml:id="i-HdJWoRfwBHT75YLjVA6UWM">
              När det gäller utbyte mellan svenska och danska polisutbildningar
              finns det i dag ett gemensamt utbytesprogram mellan utbildningarna
              i Norden, kallat Nordcop. Genom detta program ges polisstudenter
              och lärare för grundutbildningen möjlighet att besöka ett grannland
              för att utbyta kunskap och erfarenheter under några veckors tid.
            </seg>
          </u>
          <note xml:id="i-79e9SGHtm3nRoJtDvBDvn4" type="speaker">
            Anf. 39 GÖRAN PERSSON i Simrishamn (s):
          </note>
          <u xml:id="i-294d07045f2d1873-291" who="Q5626648" next="i-294d07045f2d1873-297">
            <seg xml:id="i-HbVVUjdN5VAazCQyYth54V">
              Fru talman! Vi fortsätter på polisspåret. Vi är nu inne på utbildningssidan.
              Jag vill först säga, så att mina kritiska frågor inte missförstås,
              att jag inte tycker att allting är dåligt som har gjorts. Det
              har gjorts bra saker också på Justitiedepartementet, även om jag
              tycker att vissa delar av det hela kunde ha gjorts lite annorlunda.
            </seg>
          </u>
          <u xml:id="i-294d07045f2d1873-292" prev="i-294d07045f2d1873-291" who="Q5626648">
            <seg xml:id="i-NY8vCYgbsjUtQFz9xSYAGB">
              Detta med polisutbildningen påbörjades för drygt tio år sedan.
              Vi har under de senaste tio åren fått omkring 4 000 nya poliser,
              vilket är positivt och bra. Det har funnits önskemål om detsamma.
              Men det ställer också högre krav på organisationen angående vidareutbildning
              och så vidare när det finns fler poliser.
            </seg>
          </u>
          <u xml:id="i-294d07045f2d1873-293" prev="i-294d07045f2d1873-291" who="Q5626648">
            <seg xml:id="i-2zzSraortrRqphvyoLB1Hc">
              När det gäller frågan om en modernare polisutbildning har i alla
              fall vi förespråkat att det ska vara en treårig akademisk utbildning.
              Det är detta som min första fråga handlar om. Vi tycker att det
              är lämpligt att ha en treårig högskoleutbildning som en investering
              för framtidens brottsbekämpning. Det skulle leda till bättre utvecklingsmöjligheter,
              bättre kvalitet och nya förutsättningar, inte minst för forskningen
              på området. Det stärker även kunskapsarbetet.
            </seg>
          </u>
          <u xml:id="i-294d07045f2d1873-294" prev="i-294d07045f2d1873-291" who="Q5626648">
            <seg xml:id="i-9EePEJ5TCop2z7eYF1w2Gx">
              Om det nu blir en högskoleutbildning, vilket vi hoppas, är frågan
              var den ska ligga. Det finns säkert många bud här, kan jag tänka
              mig. Min fråga är lite Skåneinfluerad. Jag förespråkar södra delen
              av Sverige, mycket med tanke på integrationen. De poliser som
              i dag utbildas har till stor del svensk bakgrund. Det gäller kanske
              85 eller närmare 90 procent. Det speglar inte riktigt vad som
              finns ute i områdena där polisen arbetar.
            </seg>
          </u>
          <u xml:id="i-294d07045f2d1873-295" prev="i-294d07045f2d1873-291" who="Q5626648">
            <seg xml:id="i-8uhSJDiwSPtbeePyH9y7AM">
              Det här handlar om förståelse för varandras villkor. På Rosengård
              i Malmö ser många ungdomar upp till sina närpoliser. Polisyrket
              är både killarnas och tjejernas drömyrke. Dessa ungdomar behövs
              inom polisen. Den som på djupet vill förstå ungdomar som växer
              upp i dessa områden måste nog själv veta hur det är att dela rum
              med flera syskon och att utanför skolan helt sakna kontakt med
              vuxna som har fotfäste på arbetsmarknaden. De unga lockas av kriminella
              ungdomars snabba pengar.
            </seg>
          </u>
          <u xml:id="i-294d07045f2d1873-296" prev="i-294d07045f2d1873-291" who="Q5626648">
            <seg xml:id="i-D3p15oyWpc7fcCQuCN6wWB">
              För dem som har vuxit upp i ett hem utan studietradition är det
              ett stort steg bara att börja studera. Det steget blir ännu större
              om man tvingas flytta långt från sin hemkommun för att kunna påbörja
              sin utbildning.
            </seg>
          </u>
          <u xml:id="i-294d07045f2d1873-297" prev="i-294d07045f2d1873-291" who="Q5626648">
            <seg xml:id="i-MUMN1YiA2dvvtcmq6EQ1Js">
              Jag vill puffa för Skåne. Det skulle vara lättare att få förankring
              hos ungdomar. Utbildningen skulle på det sättet kunna fungera
              bättre. Närheten till Danmark innebär att man kan nyttja varandras
              kunskaper, som nämnts i föregående interpellationsdebatt om polishelikoptrar.
              Det finns ett visst samarbete, men jag skulle vilja utveckla det
              och ha ett mer integrerat samarbete, om det nu skulle bli en högskola
              som är involverad i övriga högskolan. Det har diskuterats att
              det inte skulle vara avskilt från övrig högskoleverksamhet. Jag
              tycker att det är en oerhört viktig aspekt att man har det tillsammans
              med övrig utbildning, så att studenterna inom polisutbildningen
              kan få träffa och umgås med studenter som utvecklas inom andra
              områden och på så vis själva dra lärdom av detta.
            </seg>
          </u>
          <note type="speaker" xml:id="i-SLuDoHqFpiJGrR2wjUFM3s">
            Anf. 40 JOHAN LINANDER (c):
          </note>
          <u xml:id="i-294d07045f2d1873-298" next="i-294d07045f2d1873-302" who="Q5952656">
            <seg xml:id="i-U3s3HTYoUu1ecE6FXf1WMZ">
              Fru talman! Jag vill börja med att säga att det är oerhört viktigt
              att vi har en poliskår som speglar den etniska mångfalden i vårt
              land. Det handlar om både språkkunskaper och kunskaper om kulturella
              skillnader. Samtidigt måste man säga att varken språk eller kultur
              någonsin får vara en ursäkt för att inte följa de lagar som vi
              har gemensamt i vårt land. Det får inte ha någon som helst betydelse
              för hur personer som överträder lagarna ska lagföras.
            </seg>
          </u>
          <u xml:id="i-294d07045f2d1873-299" prev="i-294d07045f2d1873-298" who="Q5952656">
            <seg xml:id="i-SirhwjHV2493sDA8yZ8TH2">
              Ändå är det viktigt med kunskaper i språk för att kunna kommunicera
              om kulturella skillnader och hur det är att växa upp i framför
              allt en del av de förorter där särskilt ungdomsbrottsligheten
              är förskräckande hög. De här kunskaperna behövs för att kunna
              kommunicera och bemöta ungdomar och få den kontakt som behövs.
              Vi vet att en förutsättning för gott polisarbete är att man har
              nära kontakt med medborgarna. Polisen är ofta helt beroende av
              att få information från medborgarna. Finns det ett misstroende
              för polisen, så att man inte litar på polisen och inte vill delge
              vad man vet, kommer också polisarbetet att bli mycket svårare
              när man ska utreda de brott som begåtts och senare lagföra dem
              som begått brotten. Språkkunskaper och kunskaper om kulturella
              skillnader är viktigt. Därför behöver vi en poliskår som speglar
              den etniska mångfalden i Sverige.
            </seg>
          </u>
          <u xml:id="i-294d07045f2d1873-300" prev="i-294d07045f2d1873-298" who="Q5952656">
            <seg xml:id="i-R74AFTa4bRTGSp4XwNNQzg">
              Vi i Centerpartiet ser gärna att polisutbildningen blir en högskoleutbildning.
              Det viktigaste är att det blir ett nära samarbete med andra universitet
              och högskolor och att det skapas förutsättningar för forskning
              kring polisarbetet, så att poliser själva kan välja att efter
              sin utbildning eller efter att ha arbetat inom yrket forska vidare,
              så att vi kan utveckla polisens metoder och verksamhetsstöd.
            </seg>
          </u>
          <u xml:id="i-294d07045f2d1873-301" prev="i-294d07045f2d1873-298" who="Q5952656">
            <seg xml:id="i-NeGiPt9HqxKu8tbrh4Az1n">
              Förra veckan besökte jag polisstudenter i Umeå och satt ned och
              samtalade med representanter från deras studentförening. De var
              tydliga med att de tycker att de får en bra utbildning. I Umeå
              finns också ett nära samarbete med universitetet. Samtidigt ställer
              de sig bakom de förslag som Anders Danielsson har lagt fram i
              sitt slutbetänkande om den framtida polisutbildningen.
            </seg>
          </u>
          <u xml:id="i-294d07045f2d1873-302" prev="i-294d07045f2d1873-298" who="Q5952656">
            <seg xml:id="i-HjKqG9fg7eNtu972T7oDCV">
              Allt i Danielssons utredningsförslag är inte lika lätt att genomföra.
              Det finns väldigt mycket som vi behöver gå vidare med och som
              vi i Centerpartiet tycker är värt att förändra. Det gäller framför
              allt att det ska bli en högskoleutbildning som möjliggör forskning
              om polisyrket och polisverksamheten.
            </seg>
          </u>
          <note type="speaker" xml:id="i-RUwTXTcsSCkWTQ8fb6yvQK">
            Anf. 41 Justitieminister BEATRICE ASK (m):
          </note>
          <u xml:id="i-294d07045f2d1873-303" next="i-294d07045f2d1873-312" who="Q297850">
            <seg xml:id="i-AUGvUkKj1uKpVkyD5YZvqw">
              Fru talman! När jag lyssnar på debatten hör jag att den egentligen
              rör två frågor. Det ena är frågan om högskoleutbildning och förändringar
              av den svenska polisutbildningen. Det andra är vårt behov av att
              öka rekryteringen av människor med förortskompetens, som jag brukar
              uttrycka det.
            </seg>
          </u>
          <u xml:id="i-294d07045f2d1873-304" prev="i-294d07045f2d1873-303" who="Q297850">
            <seg xml:id="i-2dFu8R3TfDRsYCAzBJDtm2">
              Vi har i dag en väldigt enhetlig grupp som blir poliser även
              om jag glädjande nog kan se att allt fler av de studerande som
              går polisutbildningen har en utländsk bakgrund, men det är ett
              lågt antal.
            </seg>
          </u>
          <u xml:id="i-294d07045f2d1873-305" prev="i-294d07045f2d1873-303" who="Q297850">
            <seg xml:id="i-QGNRdNDNSstMGTjS4XxoGZ">
              Antalet anställda med utländsk bakgrund inom polisen ökade under
              2009. Men jag ska vara ärlig och säga att det huvudsakligen ökade
              för att vi har ett antal viktiga projekt i gång vilket gör att
              vi har fått fler civilanställda med utländsk bakgrund.
            </seg>
          </u>
          <u xml:id="i-294d07045f2d1873-306" prev="i-294d07045f2d1873-303" who="Q297850">
            <seg xml:id="i-YG4trrpcHuc3J2GGpSpdVY">
              I Stockholm bedriver man ett väldigt viktigt projekt med ungefär
              70 deltagare som heter Spira. Det är 30 nationaliteter representerade
              bland dem, och de behärskar drygt 40 språk. De går en åttaveckorsutbildning
              och får sedan arbeta under 13 månader på olika arbetsplatser inom
              bland annat Stockholmspolisen. De praktiserar också hos brandförsvar
              och annat. Både Skåne och Västra Götaland har liknande utbildningsprojekt.
              Det är viktigt för att locka in människor med annan bakgrund till
              polisens verksamhet.
            </seg>
          </u>
          <u xml:id="i-294d07045f2d1873-307" prev="i-294d07045f2d1873-303" who="Q297850">
            <seg xml:id="i-HSJ2AXSm2N4pJqMf2MiMGA">
              Vid rekrytering till högre utbildning och akademisk utbildning
              finns det alltid en svårighet när det handlar om ungdomar som
              inte har en akademisk erfarenhet i familjen. Men det handlar också
              om att många ungdomar med invandrarbakgrund dess värre har haft
              svårigheter att klara de grundläggande krav som ställs på grundskola
              och gymnasium. Det ger effekter hela vägen.
            </seg>
          </u>
          <u xml:id="i-294d07045f2d1873-308" prev="i-294d07045f2d1873-303" who="Q297850">
            <seg xml:id="i-FCVqKz6PNwQ2QC57A17phy">
              Det är bra med lite olika försök där man låter dessa människor
              möta polisverksamheter. Det ger ett motiv till att kanske skaffa
              sig en polisutbildning eller en annan akademisk utbildning, förhoppningsvis
              med sikte på polisen, om jag får ha den synpunkten. Där görs det
              en del, och vi ser förbättringar.
            </seg>
          </u>
          <u xml:id="i-294d07045f2d1873-309" prev="i-294d07045f2d1873-303" who="Q297850">
            <seg xml:id="i-3MFSVbP4Ytz6CaQnDCEuad">
              När det sedan gäller förändringar i polisutbildningen generellt
              har vi som jag sade tagit ett viktigt steg genom att kräva en
              kostnadsanalys både av dagens utbildning och av det förslag som
              finns i den omfattande utredning som vi har genomfört.
            </seg>
          </u>
          <u xml:id="i-294d07045f2d1873-310" prev="i-294d07045f2d1873-303" who="Q297850">
            <seg xml:id="i-TrXex6ttka1QaAjA9X9YqB">
              Man föreslår också ganska stora förändringar av antagningsreglerna.
              Efter att ha gått igenom de synpunkter som lämnats från remissinstanserna
              konstaterar jag att det inte är helt enkelt att ta bort en del
              av de regler vi har i dag för antagningen. Vi gör en ganska noggrann
              prövning av dem som ska tas in på polisutbildningen.
            </seg>
          </u>
          <u xml:id="i-294d07045f2d1873-311" prev="i-294d07045f2d1873-303" who="Q297850">
            <seg xml:id="i-EJSS9T19t9mYsiB5ze1BPa">
              Några större skillnader som skulle gynna ungdomar med utländsk
              bakgrund är det inte nästan oberoende av vilka förslag man tar.
              Det är visserligen så att utredningen föreslår att man ska ta
              bort kravet på medborgarskap. Men jag tror inte att det är medborgarskapskravet
              som gör att vi inte har fler med utländsk bakgrund som söker till
              polisutbildningen. Men det finns ett antal delfrågor som vi måste
              hantera innan vi kan göra förändringar.
            </seg>
          </u>
          <u xml:id="i-294d07045f2d1873-312" prev="i-294d07045f2d1873-303" who="Q297850">
            <seg xml:id="i-TjthAHFq44U8JGUGAjKKgy">
              Ska man ha någon polisutbildning i Skåne? En tredjedel av de
              polisstudenter som vi har i Växjö där det bedrivs polishögskoleutbildning
              är mantalsskrivna i Skåne. Det är ett högt deltagande från Skåne.
              I den stund vi ändrar utbildningen, och om vi skulle välja att
              lägga över ansvaret på Högskoleverket, kommer Högskoleverket att
              besluta om på vilka högskolor och universitet som en sådan utbildning
              i så fall ska bedrivas. Men där är vi inte ännu.
            </seg>
          </u>
          <note xml:id="i-KFjLkwTWkimtjEZT3fDxTJ" type="speaker">
            Anf. 42 GÖRAN PERSSON i Simrishamn (s):
          </note>
          <u xml:id="i-294d07045f2d1873-313" who="Q5626648" next="i-294d07045f2d1873-321">
            <seg xml:id="i-2o1Xv5u4gLNzr144EfUrCE">
              Fru talman! Tack för det svaret, justitieministern! Det är i
              dag den 7 juni. Det kanske ligger något papper någonstans. Vi
              hade kanske kunnat ta frågan något senare och få också det redovisat.
              Det verkar bra att man har kommit så långt, även om det har tagit
              lite väl lång tid under de här åren innan man har kommit så här
              långt. Vi kan inte ändra på historien. Däremot kan vi se framtiden
              an.
            </seg>
          </u>
          <u xml:id="i-294d07045f2d1873-314" prev="i-294d07045f2d1873-313" who="Q5626648">
            <seg xml:id="i-XWfzxJZGG2Nabf5DzMbPjv">
              När vi diskuterar just antagningen till en förhoppningsvis kommande
              polishögskola är det viktigt att direkt säga att de killar och
              tjejer som kommer in och blir våra framtida poliser ska ha de
              bästa förutsättningarna och verkligen vara lämpade för det. Det
              har påpekats här att alla ska ges möjlighet. I de här områdena
              liksom i andra områden åt Skånehållet är jag övertygad om att
              det finns många som skulle kunna vara mycket väl lämpade om de
              bara fick chansen att träda in och kunna visa sina kvalifikationer
              och som har ett gediget intresse.
            </seg>
          </u>
          <u xml:id="i-294d07045f2d1873-315" prev="i-294d07045f2d1873-313" who="Q5626648">
            <seg xml:id="i-BhwbDvDF4cwQXKNZVz2K8s">
              Poliser är några som man ser upp till. Om det gäller idrott eller
              någon annan verksamhet så lyfter det personerna själva. Vi ska
              inte stå här och precisera hur man ska ta in elever på högskolan,
              men vi kan få ha önskemål. Just intervjuformen har visat sig vara
              mycket lämplig inom andra områden. Det kanske gäller i än högre
              grad att man kan få rätt personer med intervjuer i stället för
              att de bara visar upp sitt betyg. Det förekommer till en del också
              i dag.
            </seg>
          </u>
          <u xml:id="i-294d07045f2d1873-316" prev="i-294d07045f2d1873-313" who="Q5626648">
            <seg xml:id="i-A52mnfsAfYUimJG4QubQPN">
              Det har också diskuterats om eleverna ska få poäng när de fullgör
              sin praktik. Polisutbildningen innebär mycket praktik. Det är
              naturligt att de också ska få det. Det praktiska handlaget är
              inte minst viktigt när det gäller en utbildning. Det ska givetvis
              kombineras.
            </seg>
          </u>
          <u xml:id="i-294d07045f2d1873-317" prev="i-294d07045f2d1873-313" who="Q5626648">
            <seg xml:id="i-Pmwhhi9q5jagnT17vDwX1M">
              Fru talman! Jag tycker att jag har fått en del svar. Det har
              kanske tagit lite tid. Även på detta område har jag haft kontakt
              med ungdomar som skulle kunna tänka sig att bli poliser. Det finns
              även lite äldre som kan tänka sig att bli poliser som har jobbat
              inom andra områden.
            </seg>
          </u>
          <u xml:id="i-294d07045f2d1873-318" prev="i-294d07045f2d1873-313" who="Q5626648">
            <seg xml:id="i-QDzm3aW31M5dUjkhfeneE">
              Det handlar även om de poliser som jobbar i dag och som inte
              har en högskoleutbildning. Jag tycker inte att det är fel. De
              ska inte på något vis känna sig kränkta. Kanske man kan ordna
              någon sorts vidareutbildning inom olika områden. Det finns en
              del utbildningar redan i dag inom polisen. Det vet jag.
            </seg>
          </u>
          <u xml:id="i-294d07045f2d1873-319" prev="i-294d07045f2d1873-313" who="Q5626648">
            <seg xml:id="i-YM1eL2EFq6RCkUUz9wsQAz">
              Möjligheten till vidareutbildning har blivit än mer aktuell nu
              när det har tillkommit så pass många nya poliser under en tioårsperiod,
              som jag nämnde tidigare. Det kräver också vidareutbildning för
              dem som finns i verksamheten så att de känner att de kan utvecklas
              och får en rätt plats. Man kan ha olika arbetsområden även inom
              polisen, jobba vidare och komma vidare i det hela.
            </seg>
          </u>
          <u xml:id="i-294d07045f2d1873-320" prev="i-294d07045f2d1873-313" who="Q5626648">
            <seg xml:id="i-TevQbcy4mMMAxXBbqeCXrA">
              Till sist kan man låta patriotisk om man bara talar om sitt hemområde.
              Men jag ser dessa frågor om polishelikopter och polisutbildning
              som oerhört nödvändiga även nationellt sett. Vi behöver duktiga
              poliser i hela landet. Det kan finnas många intresserade personer
              i mitt närområde. Det handlar faktiskt inte ens om min valkrets.
            </seg>
          </u>
          <u xml:id="i-294d07045f2d1873-321" prev="i-294d07045f2d1873-313" who="Q5626648">
            <seg xml:id="i-MhUnkFr29HhuFHmTrJJMwY">
              Jag tycker att det är viktigt att vi får så bra poliser som möjligt
              även framgent som jobbar med de viktiga polisiära frågor vi har.
              Verksamheten vid polisen är en hjälp. Vi ska vara stolta över
              de poliser vi har i dag och ge dem de bästa förutsättningarna
              att jobba vidare.
            </seg>
          </u>
          <note type="speaker" xml:id="i-LPVT3d3n34F3rRouuoh7X3">
            Anf. 43 JOHAN LINANDER (c):
          </note>
          <u xml:id="i-294d07045f2d1873-322" next="i-294d07045f2d1873-328" who="Q5952656">
            <seg xml:id="i-XHa4dQfa1FDWfv2gQ9xiiv">
              Fru talman! Jag har ytterligare några frågor om polisutbildningen
              som jag inte hann med i mitt första inlägg. Det gäller frågan
              om en fjärde polishögskola och om den i så fall skulle förläggas
              till Skåne.
            </seg>
          </u>
          <u xml:id="i-294d07045f2d1873-323" prev="i-294d07045f2d1873-322" who="Q5952656">
            <seg xml:id="i-4yrH6MHXkUWGNySvZA97kv">
              För några år sedan diskuterade vi högst seriöst frågan om en
              fjärde polishögskola. Det var i samband med att antalet utbildningsplatser
              behövde ökas. Alliansen gick 2006 till val på att öka antalet
              poliser i landet från ca 17 000 till minst 20 000 poliser, och
              vi vann som bekant valet.
            </seg>
          </u>
          <u xml:id="i-294d07045f2d1873-324" prev="i-294d07045f2d1873-322" who="Q5952656">
            <seg xml:id="i-Wc7dRT7iChPaxwR6MQZQ7F">
              Då fanns det anledning att snabbt utöka polisutbildningen för
              att vi skulle kunna uppfylla detta mål. Det har vi nu gjort. När
              snart den senaste kullen polisstuderande går ut kommer vi att
              uppnå mer än 20 000 poliser i landet, och det är vi väldigt glada
              för.
            </seg>
          </u>
          <u xml:id="i-294d07045f2d1873-325" prev="i-294d07045f2d1873-322" who="Q5952656">
            <seg xml:id="i-Nyw51ZXfqtjvAduxgYRtbx">
              Samtidigt har vi nu varit tvungna att dra ned på antalet utbildningsplatser.
              Annars hade ökningen av antal poliser fortsatt i samma takt. Inte
              ens vi i Alliansen har satt upp som mål, i varje fall inte ännu,
              att vi ska ha 22 000, 23 000 eller 25 000 poliser i landet. Det
              får vi se.
            </seg>
          </u>
          <u xml:id="i-294d07045f2d1873-326" prev="i-294d07045f2d1873-322" who="Q5952656">
            <seg xml:id="i-C4MAE38kLrMx9e52xXNwqT">
              Det finns ingenting som säger att ett visst antal är det ultimata.
              Det handlar minst lika mycket om hur vi organiserar oss och hur
              polisen kan arbeta gemensamt när det gäller vad som bestämmer
              hur många poliser vi behöver i landet.
            </seg>
          </u>
          <u xml:id="i-294d07045f2d1873-327" prev="i-294d07045f2d1873-322" who="Q5952656">
            <seg xml:id="i-FQ2aE3mTQkk4FZZW5ys7vn">
              Då löstes problemet med att de befintliga utbildningarna i Växjö,
              Umeå och Sörentorp i Solna fick fler platser. Det blev aldrig
              någon fjärde polishögskola. Nu är väl frågan lite mindre aktuell
              eftersom vi inte behöver lika många platser. Samtidigt kan man
              se av den utredning som Anders Danielsson har genomfört att det
              öppnas upp för fler högskoleorter att starta polisutbildningar.
            </seg>
          </u>
          <u xml:id="i-294d07045f2d1873-328" prev="i-294d07045f2d1873-322" who="Q5952656">
            <seg xml:id="i-UR5svVKvHqdvuttpXATAun">
              Till sist: Jag är positiv till ett samarbete mellan Danmark och
              Skåne även på det här fältet, inom polisutbildningen.
            </seg>
          </u>
          <note type="speaker" xml:id="i-TaGLMho3r9VTVwAyLMt3Xk">
            Anf. 44 Justitieminister BEATRICE ASK (m):
          </note>
          <u xml:id="i-294d07045f2d1873-329" next="i-294d07045f2d1873-338" who="Q297850">
            <seg xml:id="i-Ly3iFf6UzC6Lp14fB5TMXB">
              Fru talman! När det gäller möjligheterna att bredda rekryteringen
              till polisutbildningen och polisyrket finns det också i det utredningsförslag
              som vi har haft ute på remiss ett förslag om en ettårig utbildning
              för den som har en annan akademisk examen eller någonting annat.
              Det kan också vara en ingång för personer med utländsk bakgrund
              till yrket.
            </seg>
          </u>
          <u xml:id="i-294d07045f2d1873-330" prev="i-294d07045f2d1873-329" who="Q297850">
            <seg xml:id="i-H4kNQM951uobuNtzhpbiAH">
              Jag har tittat på hur man har gjort inom räddningstjänsten i
              Malmö. Där har man en specialutbildning för att rekrytera personer
              med utländsk bakgrund. Det är också ett intressant exempel på
              vad man kan göra för att förändra det hela.
            </seg>
          </u>
          <u xml:id="i-294d07045f2d1873-331" prev="i-294d07045f2d1873-329" who="Q297850">
            <seg xml:id="i-8MUcrkAzR3MykLjb1739Zn">
              Jag tror att vi har en del förslag som skulle kunna berika detta.
              Sedan finns det också svårigheter i förslaget, till exempel en
              sådan sak som att man föreslår att de studerande inte längre ska
              få lön när de gör sin praktik. De ska i stället leva på studiemedel.
              Man kan väcka frågan: Kommer det att underlätta eller försvåra
              för ungdomar utan starka krafter bakom sig att välja en utbildningsväg?
              Det kan man fundera över.
            </seg>
          </u>
          <u xml:id="i-294d07045f2d1873-332" prev="i-294d07045f2d1873-329" who="Q297850">
            <seg xml:id="i-CGkgrDBJg5S862WRKK9A7S">
              Det finns alltså många ganska principiellt besvärliga frågor
              i polisutredningen som vi måste hantera innan vi går till beslut.
              Det är viktigt att ha detta klart för sig.
            </seg>
          </u>
          <u xml:id="i-294d07045f2d1873-333" prev="i-294d07045f2d1873-329" who="Q297850">
            <seg xml:id="i-VaDrAdfCeEZP1tTNGTTPeE">
              Jag hoppas verkligen att Göran Persson kommer att fortsätta engagera
              sig i polisutbildningsfrågan eftersom jag tycker att jag har haft
              visst besvär med socialdemokrater tidigare i detta avseende.
            </seg>
          </u>
          <u xml:id="i-294d07045f2d1873-334" prev="i-294d07045f2d1873-329" who="Q297850">
            <seg xml:id="i-TBdR8Ta5fnyt95NTk4H2H6">
              Jag håller helt med om att det finns ett praktiskt handlag som
              är betydelsefullt när det gäller polisutbildningen. Det finns
              många där ute, i Rosengård, om jag nu får ta det exemplet, och
              på många andra ställen, som skulle kunna bli väldigt duktiga poliser.
              Jag är helt säker på det, men jag är inte tvärsäker på att de
              i alla avseenden uppfyller alla upptänkliga krav man kan ställa
              på en akademisk antagning. Jag tror likväl att de skulle kunna
              göra oerhört mycket nytta. Det är en svårighet som vi kommer att
              bli tvungna att diskutera och hantera framöver.
            </seg>
          </u>
          <u xml:id="i-294d07045f2d1873-335" prev="i-294d07045f2d1873-329" who="Q297850">
            <seg xml:id="i-GTrxxMcENd9tgwCtSPcpE1">
              Om man har det perspektivet är det också viktigt att se till
              att utbildningen inte blir alltför teoretisk. Det är många remissinstanser
              som är lite oroade över att man ska glömma bort saker. Jag träffade
              till exempel en aspirant som berättade att det hon tyckte var
              jobbigast just nu var att hon inte hade kört så mycket bil tidigare.
              Man hinner inte med så mycket av det på högskolan. Men det är
              svårt att använda sig av poliser som inte är riktigt bra bilförare
              eftersom vi ofta vill att de ska köra både fort och säkert. Det
              finns alltså frågor kring detta.
            </seg>
          </u>
          <u xml:id="i-294d07045f2d1873-336" prev="i-294d07045f2d1873-329" who="Q297850">
            <seg xml:id="i-Y7Txr2JYA6i2cxPf79Ktcw">
              Jag har ägnat en del tid de senaste veckorna åt att vara ute
              och träffa aspiranter. Vi har rekordmånga som tar polisexamen
              nu i vår, och vi fick redan förra året många fler polisaspiranter.
              Det som har varit viktigt är att se hur de tas emot ute i verksamheten.
              Det finns ett stort engagemang hos samtliga polismyndigheter i
              att både ta emot de nyutexaminerade poliserna och att ge dem en
              bra introduktionsverksamhet och ofta en påbyggnadsutbildning.
              Det finns en bra grund att bygga på när det gäller polisutbildningsverksamhet
              och att rekrytera nya människor till polisen runt om i Sverige.
              Det tycker jag är bra.
            </seg>
          </u>
          <u xml:id="i-294d07045f2d1873-337" prev="i-294d07045f2d1873-329" who="Q297850">
            <seg xml:id="i-HwEamaffCViGccAPbDa7yx">
              Jag tycker också att det finns anledning att säga att man ska
              vårda distansutbildningen. En del människor som skulle kunna göra
              en bra insats inom polisen har inte möjlighet att finnas på ett
              campus i två eller tre år. De kan inte det. De har barn, eller
              så har de något annat skäl till att de inte kan komma dit. Då
              är distansstudier en bra sak. Vi har goda erfarenheter av den
              typen av utbildning.
            </seg>
          </u>
          <u xml:id="i-294d07045f2d1873-338" prev="i-294d07045f2d1873-329" who="Q297850">
            <seg xml:id="i-RhfJgZroBJGUyNWMnHq8VJ">
              Om vi ska rekrytera fler ungdomar från olika miljöer är det bra
              att vi har många poliser som är synliga framöver och som kan göra
              reklam för verksamheten. Det tror jag också att de kommer att
              göra.
            </seg>
          </u>
          <note xml:id="i-YPFnJfpcVsYHHgCmNpFRVT" type="speaker">
            Anf. 45 GÖRAN PERSSON i Simrishamn (s):
          </note>
          <u xml:id="i-294d07045f2d1873-339" who="Q5626648" next="i-294d07045f2d1873-342">
            <seg xml:id="i-QKBXgXGumGKeqxsUognA5z">
              Fru talman! Jag ska avsluta detta rent tankemässigt med att man
              kan tänka sig att det behövs former framöver som man har svårt
              att se hur de ska fungera i dag men som kommer att fungera bra
              i framtiden. Jag tycker att det är bra att man ska fortsätta med
              distansutbildning. Men det ska fungera också med högskoleutbildningen.
            </seg>
          </u>
          <u xml:id="i-294d07045f2d1873-340" prev="i-294d07045f2d1873-339" who="Q5626648">
            <seg xml:id="i-B6TcYs76EkHgfRunVeC6V1">
              Tiden går fort. För 2530 år sedan diskuterades det mycket hur
              kvinnor skulle kunna fungera i polisorganisationen. Nu vet vi
              svaret. Man var lite skeptisk i början, men det fungerar självfallet
              bra.
            </seg>
          </u>
          <u xml:id="i-294d07045f2d1873-341" prev="i-294d07045f2d1873-339" who="Q5626648">
            <seg xml:id="i-SUHEGpk1W3fjsB15yx1mGS">
              Detta är också en sak som kommer med tidens gång. Man får nya
              aspekter på det hela. Jag ser fram emot att det hela ska fungera
              även som lite av en novis på detta politikområde. Det är många
              som har intressen i frågan.
            </seg>
          </u>
          <u xml:id="i-294d07045f2d1873-342" prev="i-294d07045f2d1873-339" who="Q5626648">
            <seg xml:id="i-FYYPc9cFvB9YrHPEWYKcZk">
              Jag tackar för debatten och önskar en trevlig sommar.
            </seg>
          </u>
          <note xml:id="i-3rMrpg58RsnDrXUooZ8FTz">
            Överläggningen var härmed avslutad.
          </note>
          <note xml:id="i-2T3nD8TiUeVzGxDZqECBoK">
            9 § Svar på interpellation 2009/10:486 om haverikommission
          </note>
          <note type="speaker" xml:id="i-13jZ3JfRUGo7qvsjfDfxiJ">
            Anf. 46 Justitieminister BEATRICE ASK (m):
          </note>
          <u xml:id="i-294d07045f2d1873-343" next="i-294d07045f2d1873-346" who="Q297850">
            <seg xml:id="i-ToZTzUkonTCqZ8v2kkDwZg">
              Fru talman! Maryam Yazdanfar har frågat mig när en haverikommission
              kommer att finnas på plats för att utreda kvinnomord i nära relationer.
            </seg>
          </u>
          <u xml:id="i-294d07045f2d1873-344" prev="i-294d07045f2d1873-343" who="Q297850">
            <seg xml:id="i-SKS1mMtNicSNb7BceSBnfK">
              Det är en tragedi varje gång en kvinna dödas av en närstående.
              Regeringen har därför avsatt totalt ca 1 miljard kronor under
              perioden 20072010 för att få till stånd en långsiktig ambitionshöjning
              i kampen mot mäns våld mot kvinnor. Två olika handlingsplaner
              har resulterat i en rad åtgärder för att bekämpa såväl mäns våld
              mot kvinnor som prostitution och människohandel för sexuella ändamål.
            </seg>
          </u>
          <u xml:id="i-294d07045f2d1873-345" prev="i-294d07045f2d1873-343" who="Q297850">
            <seg xml:id="i-KJQCTHmv5BXXWtRfsFCvLX">
              Inom rättsväsendet pågår ett omfattande arbete för att höja kvalitet
              och effektivitet i utredningar av våld mot kvinnor. Det är också
              viktigt att exempelvis bestämmelser om besöksförbud tillämpas
              på ett ändamålsenligt och enhetligt sätt. För att förebygga att
              kvinnor dödas av närstående krävs dock insatser från flera berörda
              offentliga eller ideella funktioner i samhället, som rättsväsen,
              socialtjänst, hälso- och sjukvård samt kvinnojourer eller brottsofferjourer.
            </seg>
          </u>
          <u xml:id="i-294d07045f2d1873-346" prev="i-294d07045f2d1873-343" who="Q297850">
            <seg xml:id="i-5NfM6MrrrdYbYEpCSArHeD">
              Regeringen har gett Socialstyrelsen i uppdrag att utreda möjligheten
              att införa ett system för utredningar avseende kvinnor som har
              avlidit med anledning av brott begångna av närstående. Regeringen
              införde 2008 ett liknande system när det gäller barn som har avlidit
              med anledning av ett brott. Socialstyrelsen föreslår att ett system
              för dödsfallsutredningar ska införas. Utredningarna ska enligt
              förslaget klarlägga samtliga förhållanden som har inneburit att
              den avlidna kvinnan har varit i behov av stöd och hjälp. Vidare
              ska de tydliggöra vilka åtgärder som har vidtagits eller hade
              kunnat vidtas för att beakta hennes behov. Med sådan kunskap som
              underlag kan arbetet för att förebygga att kvinnor utsätts för
              brott av närstående förbättras och utvecklas. Socialstyrelsens
              förslag bereds för närvarande inom Regeringskansliet.
            </seg>
          </u>
          <note type="speaker" xml:id="i-34q55vC8PAxokYr4pnEhk9">
            Anf. 47 MARYAM YAZDANFAR (s):
          </note>
          <u xml:id="i-294d07045f2d1873-347" next="i-294d07045f2d1873-353" who="Q3373040">
            <seg xml:id="i-6KMTEqS9ZxwCdfX5DVjGix">
              Fru talman! Jag tackar justitieministern. Detta är en fråga som
              vi har diskuterat många gånger i kammaren under den gångna mandatperioden.
            </seg>
          </u>
          <u xml:id="i-294d07045f2d1873-348" prev="i-294d07045f2d1873-347" who="Q3373040">
            <seg xml:id="i-Bk7GeW7tjvmrSfLqdmcS25">
              Tyvärr sker det ingen riktig förändring i antalet kvinnor som
              varje år mördas av en man som de en gång har älskat eller som
              de älskar och bor ihop med. Det är, precis som justitieministern
              säger, en tragedi. Det är ett resultat av en könsmaktsordning
              som gör att män generellt sett har mer makt i samhället än vad
              kvinnor har. Det här är den grövsta formen.
            </seg>
          </u>
          <u xml:id="i-294d07045f2d1873-349" prev="i-294d07045f2d1873-347" who="Q3373040">
            <seg xml:id="i-JYGuWCBcMVNkbwxh3eYfy2">
              Jag kan bara konstatera att om jag vore justitieminister och
              om jag hade den makt, det inflytande och de verktyg som justitieministern
              har skulle en sådan här haverikommission vara en av de första
              saker jag skulle sjösätta. Jag menar att problemet med denna brottslighet
              är att man alltför länge har sett detta som ett helt vanligt brott,
              precis som när någon blir mördad på gatan av en person som de
              inte känner. Det är en milsvid skillnad mellan dessa olika typer
              av brottslighet.
            </seg>
          </u>
          <u xml:id="i-294d07045f2d1873-350" prev="i-294d07045f2d1873-347" who="Q3373040">
            <seg xml:id="i-NyjKjgqCn2g3RMuF8sYXbH">
              Vi har skrivit reservationer och motioner. Under många år har
              vi diskuterat vikten av att lära sig av varje sådan här tragedi
              för att kunna förhindra att den upprepas.
            </seg>
          </u>
          <u xml:id="i-294d07045f2d1873-351" prev="i-294d07045f2d1873-347" who="Q3373040">
            <seg xml:id="i-SxoLk8keLghk3pM3v6soE3">
              Jag kan skriva under på allting som justitieministern skriver
              i sitt interpellationssvar utom den allra sista meningen där det
              står att Socialstyrelsens förslag för närvarande bereds inom Regeringskansliet.
              Varför bereds det fortfarande? Varför händer ingenting? Kan justitieministern
              i dag ge ett datum när en sådan här haverikommission kan sjösättas?
            </seg>
          </u>
          <u xml:id="i-294d07045f2d1873-352" prev="i-294d07045f2d1873-347" who="Q3373040">
            <seg xml:id="i-UHaexrW9jzZC1wCKPHPxu7">
              Det finns en enighet. Alla partier här i riksdagens kammare står
              bakom det. Det i den här riktningen som den generella debatten
              på det här området har gått under de senaste åren. Vad väntar
              vi på? Vilka bitar är inte fastställda än? Hur lång tid tycker
              justitieministern att det ska ta?
            </seg>
          </u>
          <u xml:id="i-294d07045f2d1873-353" prev="i-294d07045f2d1873-347" who="Q3373040">
            <seg xml:id="i-R7R5EPLkXniWui1vqVyWRd">
              När det här året är slut kommer 17 kvinnor till att ha mördats
              av någon de älskar eller har älskat. För att kunna förhindra det
              måste vi lära oss av de tragiska fall som har inträffat tidigare.
            </seg>
          </u>
          <note type="speaker" xml:id="i-UQCSyJKh7zVyq7icHxCnsa">
            Anf. 48 JOHAN LINANDER (c):
          </note>
          <u xml:id="i-294d07045f2d1873-354" next="i-294d07045f2d1873-360" who="Q5952656">
            <seg xml:id="i-HrqyVz2oSwCpsjULpvnMuQ">
              Fru talman! Först och främst måste det sägas att det är en skam
              att vi över huvud taget ska behöva ha en debatt här i kammaren
              om dödligt våld mot kvinnor och mäns våld mot kvinnor. Tyvärr
              finns det fega och svaga män som tror att de har rätt att misshandla,
              kränka, våldta och kanske döda sin fru, sambo, före detta fru
              eller sambo. Det är så det ser ut. Precis om Maryam Yazdanfar
              säger är det i genomsnitt 17 kvinnor per år som mördas på det
              här sättet.
            </seg>
          </u>
          <u xml:id="i-294d07045f2d1873-355" prev="i-294d07045f2d1873-354" who="Q5952656">
            <seg xml:id="i-28iMFUz6sEYhHhjw7Fq6ip">
              Vilket mål ska vi då ha? Vad är lagom? Ska vi vara nöjda om det
              är tio kvinnor per år som mördas, eller fem kvinnor per år? Det
              enda rimliga mål vi kan ha är att noll kvinnor mördas varje år
              av sina män. Det ska vara en nolltolerans. Något annat mål kan
              vi inte ha.
            </seg>
          </u>
          <u xml:id="i-294d07045f2d1873-356" prev="i-294d07045f2d1873-354" who="Q5952656">
            <seg xml:id="i-EULvW2jP4LYztSoqEYPAEe">
              Hur ska vi då nå dit? Det är bra med en haverikommission eller
              om vi ska kalla det dödsfallsutredning. Det behövs. Man måste
              lära av de misstag som kan ha skett i de kontakter som har varit
              mellan kvinnan och socialtjänsten eller polisen. Och det gäller
              även mannen för den delen.
            </seg>
          </u>
          <u xml:id="i-294d07045f2d1873-357" prev="i-294d07045f2d1873-354" who="Q5952656">
            <seg xml:id="i-BqvnZUYdA133jC7HGWJoGN">
              Men det måste vara ännu viktigare vad vi gör i förväg innan det
              har gått så här långt. Vad skulle ha gjorts innan kvinnan blev
              dödad? Det förslag som Stalkningsutredningen har kommit med är
              bra och angeläget att få på plats. Det handlar om elektronisk
              övervakning av besökförbud.
            </seg>
          </u>
          <u xml:id="i-294d07045f2d1873-358" prev="i-294d07045f2d1873-354" who="Q5952656">
            <seg xml:id="i-Ce8B8cEq1fXVe6VqjfkJ7S">
              När en man har hotat, kränkt och kanske misshandlat sin fru eller
              sambo och hon har haft mod att anmäla honom blir det ofta ett
              besöksförbud. Mannen får inte komma i närheten av kvinnan, deras
              gemensamma hem eller en annan plats där kvinnan befinner sig.
              Tyvärr vet vi att oerhört många av de här besöksförbuden överträds
              och att ingenting mer händer. I just de fallen skulle det behövas
              elektronisk övervakning av besöksförbudet, det vill säga att mannen
              får en fotboja som registrerar var han rör sig. Kommer han in
              på det område där han inte får vara slår fotbojan larm direkt
              till polisen. Kvinnan får också veta att någonting är på gång.
              Jag tror att det skulle kunna hjälpa. Det är tragiskt att det
              ska behövas, men jag tror att det skulle kunna rädda livet på
              en del av de här kvinnorna.
            </seg>
          </u>
          <u xml:id="i-294d07045f2d1873-359" prev="i-294d07045f2d1873-354" who="Q5952656">
            <seg xml:id="i-AGazhxLHfDFaFbQRxSduqM">
              Man pratar om dödsfallsutredningar, mäns våld mot kvinnor och
              män som mördar sina kvinnor, och det är bra. Men samtidigt måste
              jag säga att jag gärna vill se samma rutiner även vid andra mord
              av den här typen, relationsmord eller vad vi ska kalla dem. Det
              kan handla om en bror som dödar sina syskon eller sin styvfar,
              en kvinna som dödar sina barn eller en man som dödar sina föräldrar.
              Även i de fallen behöver vi ta reda på varför det gick som det
              gick, vilka kontakter som tidigare varit och vad vi kan lära oss
              av det så att inte samma eventuella misstag begås igen.
            </seg>
          </u>
          <u xml:id="i-294d07045f2d1873-360" prev="i-294d07045f2d1873-354" who="Q5952656">
            <seg xml:id="i-Tg9AeX1uvjXmTuk2hgGupK">
              Det behövs dödsfallsutredningar. Jag tycker att de ska gälla
              alla former av relationsmord.
            </seg>
          </u>
          <note type="speaker" xml:id="i-7QeRHNnhyqNKBHbbg6anPb">
            Anf. 49 Justitieminister BEATRICE ASK (m):
          </note>
          <u xml:id="i-294d07045f2d1873-361" next="i-294d07045f2d1873-369" who="Q297850">
            <seg xml:id="i-2wUSQfdghMLdkdYc3Raxm9">
              Fru talman! Låt mig börja med frågan om när det kan komma ett
              förslag. Eftersom den här regeringen faktiskt har levererat dödsfallsutredningar
              när det gäller barn, vilket vi inte har haft tidigare, har jag
              ganska gott hopp om detta. Förslag från Socialstyrelsen har remissbehandlats
              vad jag vet. Det pågår en beredning. Det ligger inte inom Justitiedepartementet,
              och det är därför jag inte vet exakt när det kan komma ett förslag.
              Jag utgår ifrån att vi får ett förslag så att man genom ett metodiskt
              arbete kan få samlad kunskap om eventuella systembrister.
            </seg>
          </u>
          <u xml:id="i-294d07045f2d1873-362" prev="i-294d07045f2d1873-361" who="Q297850">
            <seg xml:id="i-S16pwdAYSA5QFUL4bQNgn4">
              Maryam Yazdanfar säger att det vore det första hon skulle ha
              gjort om hon skulle ha arbetat mot den här typen av grova brott,
              men jag måste säga att det kanske inte är det första jag skulle
              göra. Vi har sett att vi måste ingripa mer aktivt för att förebygga
              och hantera det som redan pågår. Att börja med att ta reda på
              vad det var som gick fel när vi har ett antal kvinnor som har
              mördats är liksom att börja i fel ände i någon mening, även om
              jag förstår hur viktigt det är.
            </seg>
          </u>
          <u xml:id="i-294d07045f2d1873-363" prev="i-294d07045f2d1873-361" who="Q297850">
            <seg xml:id="i-CVarPJDeL75YTZN5fhunKd">
              Vi har inriktat oss på en mängd olika åtgärder där väldigt mycket
              kunskaper som redan finns har använts. Det är inte så att vi inte
              känner till någonting om vad som leder till mäns våld mot kvinnor,
              hur den här typen av brottslighet ser ut eller vilken metodik
              som kan fungera.
            </seg>
          </u>
          <u xml:id="i-294d07045f2d1873-364" prev="i-294d07045f2d1873-361" who="Q297850">
            <seg xml:id="i-CYFd53WBHi7gBHioXtRwsd">
              Därför har vi med totalt nära 1 miljard kronor inriktat oss på
              förebyggande insatser och inte minst utbildning av personal inom
              olika myndigheter. Utredningarna av hur de ska bli mer verkningsfulla
              ska bli bättre. Det gäller också behandling av dömda, stöd till
              brottsoffer och en rad sådana saker som jag tror är betydelsefulla.
            </seg>
          </u>
          <u xml:id="i-294d07045f2d1873-365" prev="i-294d07045f2d1873-361" who="Q297850">
            <seg xml:id="i-9cmLSbNQcMacDUQkxHTGwh">
              Jag tror att det är den här kraftsamlingen kring aktiva åtgärder
              för de kvinnor som är hotade, förföljda eller kränkta av män som
              gör att vi också kan se att fler anmäler. Vi vet inte hur många
              det har varit. Vi har haft ett förfärande mörkertal. Man ska väl
              egentligen inte vara glad över att antalet anmälda brott ökar,
              men i det här fallet är det faktiskt så. Vi vet att många kvinnor
              inte orkade anmäla därför att man förr inte kände att man fick
              stöd och förståelse för problemen när man vände sig till polis
              och till andra myndighetspersoner. Jag tror att den här typen
              av massiva utbildnings- och informationsinsatser kan hjälpa till
              att förändra detta.
            </seg>
          </u>
          <u xml:id="i-294d07045f2d1873-366" prev="i-294d07045f2d1873-361" who="Q297850">
            <seg xml:id="i-EXrM94VqLu47KBBjUKQNrP">
              I dag finns det specialutbildad personal på väldigt många olika
              håll, och även inom åklagarväsendet, för att se vad den här typen
              brottslighet står för och för att göra att utredningarna blir
              bättre så att vi kan lagföra innan män har slagit ihjäl kvinnor.
            </seg>
          </u>
          <u xml:id="i-294d07045f2d1873-367" prev="i-294d07045f2d1873-361" who="Q297850">
            <seg xml:id="i-73m8X9D3tvyCcKu15xrRPw">
              Jag vill inte alls säga att det här är en oviktig åtgärd. Den
              står på listan, och annars hade inte regeringen gett det här uppdraget
              till Socialstyrelsen. Jag har väldigt gott hopp om att vi ska
              få ett förslag.
            </seg>
          </u>
          <u xml:id="i-294d07045f2d1873-368" prev="i-294d07045f2d1873-361" who="Q297850">
            <seg xml:id="i-FBfsze7Gdm5Gt99yiJdcE3">
              Vi har skärpt straffen för den här typen av grova våldsbrott.
              Det är oerhört betydelsefullt. Jag kan konstatera att vi i Alliansen
              är väldigt överens om tagen när det gäller att bekämpa den här
              typen av våld mot kvinnor. Men nu senast när man röstade i riksdagen
              om skärpt straff för grova våldsbrott kunde inte oppositionen
              enas om det heller. Där finns det verkligen många frågetecken
              om hur kraftfull den politiken skulle vara.
            </seg>
          </u>
          <u xml:id="i-294d07045f2d1873-369" prev="i-294d07045f2d1873-361" who="Q297850">
            <seg xml:id="i-5JNCAJr9FUjuArEDC8yJ3B">
              Det kommer som sagt förslag, trots att jag inte kan ge besked
              om exakt när.
            </seg>
          </u>
          <note type="speaker" xml:id="i-QjbHhWU7ayphKxEbvzZKZu">
            Anf. 50 MARYAM YAZDANFAR (s):
          </note>
          <u xml:id="i-294d07045f2d1873-370" next="i-294d07045f2d1873-373" who="Q3373040">
            <seg xml:id="i-DgnGnWxFL18bMma6R8vkKt">
              Fru talman! Vad jag förstår ligger det här under Socialdepartementets
              kompetensområde och under statsrådet Maria Larsson. Jag vet att
              hon också är väldigt positiv till det här. Redan den 11 januari
              2008 höll hon ett tal här i riksdagen. Då sade hon att regeringen
              ville utvidga det arbetssätt som man har när barn blir mördade
              till att även gälla när kvinnor blir mördade av sina män eller
              sina före detta män. Därför undrar jag var det här har stött på
              patrull i Regeringskansliet. Om justitieministern är för det och
              om ansvarigt statsråd, Maria Larsson, är för det undrar jag var
              det finns bromsklossar på Regeringskansliet som gör att det här
              tar tid.
            </seg>
          </u>
          <u xml:id="i-294d07045f2d1873-371" prev="i-294d07045f2d1873-370" who="Q3373040">
            <seg xml:id="i-MSBQ1YpGfKpURvtrXT4t62">
              Nej, det här är ju ingen ny företeelse på något sätt. Mäns våld
              mot kvinnor är ingen ny företeelse. Det som har hänt, om man ska
              se på det ur ett historiskt perspektiv, är att det har uppmärksammats
              och att politiker och samhälle numera tar det här våldet på allvar.
              Jag kan inte nog understryka hur upprörd jag blir varje gång någon
              beskriver ett sådant här mord som ett familjedrama eller en familjetragedi.
              Jag tycker att man ska kalla saker vid deras rätta namn. Ett mord
              är ett mord, en man är en man, en kvinna är en kvinna och ett
              gift par är ett gift par. Om mannen i det gifta paret har begått
              mord på kvinnan i det gifta paret ska det betecknas som mäns våld
              mot kvinnor.
            </seg>
          </u>
          <u xml:id="i-294d07045f2d1873-372" prev="i-294d07045f2d1873-370" who="Q3373040">
            <seg xml:id="i-9DdRoeNSLEHKtYzGLZ9Jqt">
              Jag är väldigt glad för att språkbruket har förändrats och att
              debatten har förändrats. Allt fler politiker från alla läger tar
              de här orden i sin mun och ser de problem som finns. Det finns
              faktiskt en stor skillnad, Johan Linander, mellan de här morden
              och en bror som blir dödad av sin bror eller en far som blir dödad
              av sin son. Det är självklart tragedier. Det är stora tragedier.
              Skillnaden är att våldet mot kvinnor är systematiskt och härstammar
              från de samhällsstrukturer som hela tiden reproduceras. För att
              kunna se varför det här våldet reproduceras och varför män som
              utövar våld mot sina partner kan fortsätta att gå till nya kvinnor
              och utöva samma våld mot dem måste det undersökas. Jag ser verkligen
              inget motsatsförhållande mellan att jobba förebyggande i dag och
              att i det arbetet ta lärdom av vad som tidigare har hänt.
            </seg>
          </u>
          <u xml:id="i-294d07045f2d1873-373" prev="i-294d07045f2d1873-370" who="Q3373040">
            <seg xml:id="i-Yaf84LMetSKTrQSUpECkSF">
              Det är därför jag är otålig. Jag kan inte vänta. Jag tycker att
              justitieministern ska använda all den makt som hon besitter i
              regeringen för att en haverikommission ska kunna börja arbeta
              omedelbart.
            </seg>
          </u>
          <note type="speaker" xml:id="i-TeKY1kcA2BbT8zt5ZDANVj">
            Anf. 51 JOHAN LINANDER (c):
          </note>
          <u xml:id="i-294d07045f2d1873-374" next="i-294d07045f2d1873-377" who="Q5952656">
            <seg xml:id="i-NjCSXiXJSmTkPdxem6t7V9">
              Fru talman! Jag börjar med att svara Maryam Yazdanfar att jag
              inte gjorde någon jämförelse mellan olika typer av relationsmord,
              alltså om en man har mördat sin fru eller om en bror har mördat
              sina syskon. Vad som dock är gemensamt är att i de här fallen
              har det ofta funnits kontakter med socialtjänst och polis tidigare.
              Vad jag ville ha sagt med jämförelsen är att om det har begåtts
              misstag måste man lära av dem oavsett om det är en man som har
              mördat sin fru eller en son som har mördat sina föräldrar.
            </seg>
          </u>
          <u xml:id="i-294d07045f2d1873-375" prev="i-294d07045f2d1873-374" who="Q5952656">
            <seg xml:id="i-PT8bqDBR6W9KqPxQQpGrVE">
              Maryam Yazdanfar ifrågasätter varför saker och ting tar tid.
              Jag kan säga att jag ställde precis samma fråga till dåvarande
              justitieminister Thomas Bodström under förra mandatperioden. I
              opposition är man väl mer otålig än vad vi inser att vi kan vara
              när vi sitter i majoritet, även om jag också kan vara otålig och
              tycker att saker tar för lång tid ibland. Men så är det med vårt
              svenska utredningsväsen. När det tog sex sju år innan vi hade
              en ny sexualbrottslagstiftning på plats från att utredningen påbörjades
              ifrågasatte jag verkligen varför Thomas Bodström, den dåvarande
              justitieministern, tog så lång tid på sig.
            </seg>
          </u>
          <u xml:id="i-294d07045f2d1873-376" prev="i-294d07045f2d1873-374" who="Q5952656">
            <seg xml:id="i-MNRwfFdXrCRfHngrs9jRt9">
              Vård och hjälp togs upp här. Det finns tyvärr de som argumenterar
              mot att de män som slår och som inte kan hantera sina aggressioner
              och använder våld som kommunikationsmedel ska få stöd och hjälp.
              Tyvärr finns det de som argumenterar mot det stödet och den hjälpen
              och vården. Jag menar precis tvärtom att vi också måste satsa
              på att vårda och få de här männen att förändra sitt sätt att bete
              sig. Annars blir det, precis som Maryam Yazdanfar säger, så att
              de kommer ut från fängelset och begår samma brott igen. Och då
              är det ytterligare en kvinna som får lida.
            </seg>
          </u>
          <u xml:id="i-294d07045f2d1873-377" prev="i-294d07045f2d1873-374" who="Q5952656">
            <seg xml:id="i-3hxwtxtNp4LXu7EEiAccze">
              Alltså behövs stöd och hjälp åt de männen och så klart också
              åt kvinnorna som är utsatta.
            </seg>
          </u>
          <note type="speaker" xml:id="i-Q6vWrbuQnLfhCLb5Hb4fXP">
            Anf. 52 Justitieminister BEATRICE ASK (m):
          </note>
          <u xml:id="i-294d07045f2d1873-378" next="i-294d07045f2d1873-383" who="Q297850">
            <seg xml:id="i-Vfqy3pBfSpdNodJG2njpzz">
              Fru talman! Var finns bromsklossarna, undrade Maryam Yazdanfar,
              när det gäller svårigheterna att få fram ett beslut om att ha
              någon typ av haverikommission, om jag får kalla det för det även
              om jag uttryckte det med många fler ord i det skrivna interpellationssvaret.
              Bromsklossen är, vilket Johan Linander antydde, svenskt remissförfarande.
              Vi är väldigt noga med att många berörda ska få lämna synpunkter.
              Ber man en massa människor att lämna synpunkter på ett förslag
              som man tycker är viktigt ska man också ta del av de synpunkterna
              och försöka rätta sig efter vad som kommer fram i remissarbetet.
              Det tar naturligtvis tid, men jag tror att förslag, ibland i varje
              fall, blir bättre om man gör på det sättet. Det finns inget motsatsförhållande,
              och det var det jag försökte visa eftersom Maryam i ett tidigare
              inlägg sade att det första hon skulle göra, vilket man kan tolka
              som det viktigaste, skulle vara just detta. Det är klart att vi
              måste arbeta med många typer av åtgärder för att bekämpa det här
              problemet. Det är vi helt överens om.
            </seg>
          </u>
          <u xml:id="i-294d07045f2d1873-379" prev="i-294d07045f2d1873-378" who="Q297850">
            <seg xml:id="i-HDVti7tDj4KeAqhiWheVBG">
              Vi har det här bekymret men också en viss möjlighet. De flesta
              kvinnor som utsätts för våld blir inte ihjälslagna, men många
              lever i förhållanden och relationer där de upplever mäns våld
              mot kvinnor och utsätts för brott och kränkningar. Där kan vi
              se ett mönster, och jag tror att man möjligen den vägen också
              kan hitta ännu bättre insatser för att förebygga och ingripa i
              tid. Det är det som en sådan här haveriutredning kan hjälpa till
              med.
            </seg>
          </u>
          <u xml:id="i-294d07045f2d1873-380" prev="i-294d07045f2d1873-378" who="Q297850">
            <seg xml:id="i-W3qexcevqFWgNR3fkDMKiL">
              Dock är det så att när man tittar på ärenden som handlar om hot
              och förföljelse och våld i nära relationer är ofta flera myndigheter
              redan inblandade. En förföljd kvinna har i allmänhet kontakt med
              socialtjänsten, hon har barn i skolan, hon har en arbetsgivare
              och hon har många olika aktörer omkring sig. Jag misstänker, utan
              att kunna veta det, att man i många fall inte riktigt samordnat
              sig. När vi utreder detta med stalking visar det sig att man nästan
              ska vara heltidsanställd för att administrera sina myndighetskontakter
              om man är hotad och förföljd, för det är ju så många kontakter
              med olika myndigheter.
            </seg>
          </u>
          <u xml:id="i-294d07045f2d1873-381" prev="i-294d07045f2d1873-378" who="Q297850">
            <seg xml:id="i-FU2MU8UZwRm6o8rUZY6yWs">
              Med de här bakgrundserfarenheterna tycker jag att vi har gjort
              någonting som är väldigt viktigt i det här sammanhanget, och det
              är att vi nu i mer än 190 kommuner har fått samverkansavtal mellan
              polisen och kommunen om hur de ska samarbeta operativt, om man
              får uttrycka sig så, och när det gäller att ha en omvärldsbeskrivning
              och var de ska ingripa. Jag har sett flera av de här olika samarbetsavtalen,
              och det är inte ovanligt att man just har tagit upp våld mot kvinnor
              och hur man kan arbeta tillsammans mer effektivt. Det tror jag
              kan öka skyddet och stödet till de här kvinnorna.
            </seg>
          </u>
          <u xml:id="i-294d07045f2d1873-382" prev="i-294d07045f2d1873-378" who="Q297850">
            <seg xml:id="i-XiVqnfKWsHHrYGUmavM1c5">
              Sedan har vi också en viktig insats som pågår, och det är att
              vi arbetar med beprövade program för behandling av intagna som
              har dömts för våld i nära relation. Problemet är möjligen att
              för många är det första gången som de blir dömda när vi möter
              dem, och man skulle önska att den här typen av program och åtgärder
              kom tidigare för att förebygga våldet. Det får vi arbeta vidare
              med.
            </seg>
          </u>
          <u xml:id="i-294d07045f2d1873-383" prev="i-294d07045f2d1873-378" who="Q297850">
            <seg xml:id="i-Y1T75zjFktqtA3cJn7UCQF">
              Vi jobbar inom kriminalvården med beprövade program, och vi har
              väldigt många samarbetsavtal på plats mellan bland annat polis
              och socialtjänst som möjligen kan hjälpa en del av de här utsatta
              kvinnorna.
            </seg>
          </u>
          <note type="speaker" xml:id="i-7WFyaiuuzzynXfM2Bb6m27">
            Anf. 53 MARYAM YAZDANFAR (s):
          </note>
          <u xml:id="i-294d07045f2d1873-384" next="i-294d07045f2d1873-387" who="Q3373040">
            <seg xml:id="i-DCj1kMWq3PFkTYdfiZXrQ5">
              Fru talman! Det känns faktiskt tryggt att veta att oavsett vilken
              regering som kommer att tillträda efter den 19 september kan vi
              göra en deal här i kammaren mellan Beatrice Ask, Johan Linander
              och mig. Blir det en socialdemokratisk regering vilket jag förstås
              hoppas, för vi kommer förutom att införa sådana här utredningar
              att föra en mycket bättre politik generellt kommer jag att se
              till att den här biten faller på plats tillsammans med mina kamrater
              i justitieutskottet. Beatrice Ask och Johan Linander får jobba
              på sitt håll för att sådana här utredningar ska komma på plats.
            </seg>
          </u>
          <u xml:id="i-294d07045f2d1873-385" prev="i-294d07045f2d1873-384" who="Q3373040">
            <seg xml:id="i-KQm2hAkLvW8LoZSEnJ6XYA">
              Det finns väldigt många aspekter av detta våld som måste synliggöras
              och undersökas. Precis som Beatrice Ask säger missar man ibland
              detta med beprövade metoder i brottsbekämpningen. Vilka metoder
              använder man egentligen? Hur fungerar de? Finns det något stöd
              i vetenskap?
            </seg>
          </u>
          <u xml:id="i-294d07045f2d1873-386" prev="i-294d07045f2d1873-384" who="Q3373040">
            <seg xml:id="i-DmMGo5kNBrES2dyEiLGjVv">
              Jag var engagerad i en kvinnojour och såg till exempel att våldet
              hela tiden reproduceras. Om man som flicka har levt i ett hem
              där pappa hela tiden har slagit mamma, och det på något sätt har
              varit okej, kommer hon att växa upp i föreställningen att vissa
              pappor slår vissa mammor. På det sättet reproduceras beteendet.
              En pojke kommer att växa upp med föreställningen att om han blir
              pappa kan det hända att han slår sina barns mamma.
            </seg>
          </u>
          <u xml:id="i-294d07045f2d1873-387" prev="i-294d07045f2d1873-384" who="Q3373040">
            <seg xml:id="i-TRPRVDKH5cakmoW9DfG9qW">
              För att stoppa det en gång för alla behövs det, precis som Johan
              Linander säger, hjälp till männen, stöd till kvinnorna och stöd
              till barnen.
            </seg>
          </u>
          <note type="speaker" xml:id="i-9GPBwnA1XbzjdHnFCtZyKo">
            Anf. 54 Justitieminister BEATRICE ASK (m):
          </note>
          <u xml:id="i-294d07045f2d1873-388" next="i-294d07045f2d1873-391" who="Q297850">
            <seg xml:id="i-M1Y8D3QtZjXc8sxs3xQf4n">
              Fru talman! Det förslag som Socialstyrelsen har tagit fram på
              regeringens uppdrag om en typ av haveriutredning när det gäller
              kvinnor som har utsatts för våld av sina män tror jag är någonting
              som vi är överens om och som är bra. Det är viktigt. Jag tror
              att det i de här frågorna finns en ganska stor samsyn i riksdagen
              och i det svenska samhället om att detta inte är någonting som
              vi accepterar. Samtidigt är det en väldigt utbredd kriminalitet
              som pågår. Det är lite dubbeltydigt för mig, och det gör att vi
              har mycket att arbeta med när det gäller värderingar, attityder,
              förebyggande insatser och en del annat.
            </seg>
          </u>
          <u xml:id="i-294d07045f2d1873-389" prev="i-294d07045f2d1873-388" who="Q297850">
            <seg xml:id="i-D3nRWQVSnVjm523cmU38CF">
              Alliansregeringen är både enad i ambitionerna och mycket bestämd
              i fråga om vad som måste göras, och det är bakgrunden till att
              vi har lagt så mycket resurser och energi på dessa frågor och
              jobbar väldigt brett. Frågorna ligger också i det program som
              vi har arbetat fram i den rättspolitiska arbetsgruppen inför de
              kommande fyra åren. Vi har naturligtvis det väldigt tydliga målet
              att vi ska fortsätta arbetet och få detta på plats.
            </seg>
          </u>
          <u xml:id="i-294d07045f2d1873-390" prev="i-294d07045f2d1873-388" who="Q297850">
            <seg xml:id="i-9U8qy7SDVJcupmtYpUFG4m">
              Den rödgröna oppositionen har en del frågor att besvara. Det
              behöver inte interpellanten Maryam Yazdanfar göra, för jag tycker
              att hon är otroligt tydlig och väldigt målmedveten i de här frågorna,
              vilket är skönt att se. När det däremot gäller påföljder för grova
              våldsbrott har inte oppositionen ett enat svar. Tvärtom vill en
              del partier till och med ha utskrivning efter halva tiden. Att
              den som har slagit ihjäl sin fru ska släppas ut efter halva tiden
              verkar mycket knepigt för mig.
            </seg>
          </u>
          <u xml:id="i-294d07045f2d1873-391" prev="i-294d07045f2d1873-388" who="Q297850">
            <seg xml:id="i-Ai2mkEm8aWJ7r4fHQRvZPq">
              Vi kommer säkert att återkomma till de här frågorna framöver
              och fortsätta att arbeta. Jag ska naturligtvis ta med mig att
              det finns en brist på tålamod i kammaren till mina kolleger när
              det gäller en haveriutredning.
            </seg>
          </u>
          <note xml:id="i-8iXoj2yfJrRNQLxpQSyoDv">
            Överläggningen var härmed avslutad.
          </note>
          <note xml:id="i-4YPRcvoPn7R8hbJEhnLqM6">
            10 § Svar på interpellation 2009/10:492 om Kriminalvårdens resurser
          </note>
          <note type="speaker" xml:id="i-3e4cwH1nV7yfDAWEFvSqmD">
            Anf. 55 Justitieminister BEATRICE ASK (m):
          </note>
          <u xml:id="i-294d07045f2d1873-392" next="i-294d07045f2d1873-395" who="Q297850">
            <seg xml:id="i-J4Nm1qHnzrSabHh8816Szs">
              Fru talman! Karl Gustav Abramsson har frågat mig vilka åtgärder
              jag ämnar vidta för att förbättra resurssituationen för Kriminalvården.
            </seg>
          </u>
          <u xml:id="i-294d07045f2d1873-393" prev="i-294d07045f2d1873-392" who="Q297850">
            <seg xml:id="i-VoH8WNdC9S3wHhqCkdfgvQ">
              Kriminalvårdens anslag har ökat med mer än 50 procent sedan 2004.
              Under mandatperioden har anslaget tillförts ca 1,6 miljarder kronor.
              Det är en exceptionell ökning. Under samma period har antalet
              intagna och häktade i princip varit oförändrat.
            </seg>
          </u>
          <u xml:id="i-294d07045f2d1873-394" prev="i-294d07045f2d1873-392" who="Q297850">
            <seg xml:id="i-NBmoR4p7tRGNLZb3MEAWW6">
              Det klientnära arbetet ställer stora krav på de anställda som
              bedriver verksamheten. Kriminalvårdens ledning har ett stort ansvar
              att organisera arbetet så att de rekordstora satsningarna på Kriminalvården
              kommer till användning på bästa sätt.
            </seg>
          </u>
          <u xml:id="i-294d07045f2d1873-395" prev="i-294d07045f2d1873-392" who="Q297850">
            <seg xml:id="i-QyXkWQRwKwDhMnpGhZyUXB">
              Slutligen vill jag uppmana Karl Gustav Abramsson att ta del av
              Kriminalvårdens egen statistik. Av den framgår tydligt att det
              finns ett tillräckligt antal platser över landet i dag.
            </seg>
          </u>
          <note type="speaker" xml:id="i-RGj4FqP56FqBi8Kr5dzhev">
            Anf. 56 KARL GUSTAV ABRAMSSON (s):
          </note>
          <u xml:id="i-294d07045f2d1873-396" next="i-294d07045f2d1873-403" who="Q5541652">
            <seg xml:id="i-D5n8A9cRCDaJpXVZv4yg4c">
              Fru talman! Tack för svaret, justitieminstern! Om man tolkar
              det lite fräckt skulle man kunna säga: Läs själv! Jag har tittat
              på hur det har sett ut och hur det ser ut. Jag har också tittat
              på prognoserna för Kriminalvården.
            </seg>
          </u>
          <u xml:id="i-294d07045f2d1873-397" prev="i-294d07045f2d1873-396" who="Q5541652">
            <seg xml:id="i-A1vsRsu26JQs3aEnh82Tzn">
              Bakgrunden till frågan var, precis som jag har skrivit i min
              interpellation, den Sekorapport som berättar hur man från Sekos
              sida ser på vad som håller på att hända. Man har berättat att
              stressen i jobbet ökar. Man anser att de är underbemannade. Hotbilden
              ökar. Man är utsatt för våld, enligt undersökningen. Hälften redovisar
              att man vid något tillfälle har blivit utsatt för våld. En orsak
              kan ju vara att det är dubbel beläggning på flera ställen, som
              har redovisats. Det skapar en väldigt dålig arbetsmiljö.
            </seg>
          </u>
          <u xml:id="i-294d07045f2d1873-398" prev="i-294d07045f2d1873-396" who="Q5541652">
            <seg xml:id="i-CJuxgYJ8sVzNZHLkj3B5ZE">
              Om jag får backa lite i rättskedjan har regeringen och justitieministern
              ofta berömt sig av att de har satsat väldigt mycket på polisen.
              Vi har i huvudsak varit överens om detta. Däremot var vi inte
              överens om att de hade tillräckligt med pengar för att klara sin
              verksamhet, och vi tjatade ganska lång tid om detta. Nu har polisen
              fått sitt. Åklagarna har fått en del, och domstolarna har fått
              en del. Men längst bak i rättskedjan finns ändå Kriminalvården,
              som ska ta hand om resultatet av de ökade insatserna i de tidigare
              skedena.
            </seg>
          </u>
          <u xml:id="i-294d07045f2d1873-399" prev="i-294d07045f2d1873-396" who="Q5541652">
            <seg xml:id="i-J2NSa2FQZqGqs7Xmrs7Wpc">
              Justitieministern säger att antalet platser är tillräckligt men
              säger försiktigtvis, kanske för att gardera sig, i dag.
            </seg>
          </u>
          <u xml:id="i-294d07045f2d1873-400" prev="i-294d07045f2d1873-396" who="Q5541652">
            <seg xml:id="i-KuKGF7naTfBcKX1xARa7es">
              När det gäller pengar till Kriminalvården behövs det inte bara
              till den löpande verksamheten, till det operativa, utan också
              till investeringar i nya platser. Man ska avveckla gamla anläggningar,
              uttjänta anstalter, som ska ersättas med nytt. Jag tycker inte
              riktigt att det hänger ihop med hur man ser på rättsvården över
              huvud taget.
            </seg>
          </u>
          <u xml:id="i-294d07045f2d1873-401" prev="i-294d07045f2d1873-396" who="Q5541652">
            <seg xml:id="i-HFaKdyEYdhoYVi3iejPfQK">
              Tycker justitieministern att regeringen tar ansvar för hela kedjan?
              Då tänker jag inte bara på till dags dato utan på prognoser som
              har utarbetats av myndigheterna i rättskedjan. Det pekar de facto
              på att det kommer att saknas både pengar för det operativa arbetet
              och stora pengar för att ersätta de anstalter som läggs ned, för
              att få pengar till de anstalter som var planerade att byggas i
              till exempel Östersund och Haparanda.
            </seg>
          </u>
          <u xml:id="i-294d07045f2d1873-402" prev="i-294d07045f2d1873-396" who="Q5541652">
            <seg xml:id="i-NgsooAV7ZcHpzGY3feaTK1">
              Det här är inte bra. Vad jag minst av allt skulle önska, även
              om jag själv inte kommer att vara med och debattera så mycket
              efter oktober, är att vi får det här i knät och ska lösa ut det
              när vi har bytt regering. Det är dåligt föreberett hur man ska
              klara av de insatser som behövs i slutet på rättskedjan.
            </seg>
          </u>
          <u xml:id="i-294d07045f2d1873-403" prev="i-294d07045f2d1873-396" who="Q5541652">
            <seg xml:id="i-DgbqzmVNL3ktP6PZMxTKZd">
              Jag skulle vilja att justitieministern kommenterade både det
              operativa och de investeringar som krävs för att det här ska fungera.
            </seg>
          </u>
          <note type="speaker" xml:id="i-W4nfA6bKTiWTA519t14gBb">
            Anf. 57 Justitieminister BEATRICE ASK (m):
          </note>
          <u xml:id="i-294d07045f2d1873-404" next="i-294d07045f2d1873-408" who="Q297850">
            <seg xml:id="i-2mNBvYAg25inbfsnv57MVN">
              Fru talman! Svaret på frågan om regeringen tar ansvar för hela
              rättskedjan är obetingat ja. Jag har också engagerat mig mycket
              när det gäller kriminalvårdens resurser och beläggning.
            </seg>
          </u>
          <u xml:id="i-294d07045f2d1873-405" prev="i-294d07045f2d1873-404" who="Q297850">
            <seg xml:id="i-8fCDHm9jpxkTB2ZmivgG79">
              Av tradition ligger Kriminalvårdens prognoser för högt. Vi är
              inte nöjda med det. Det är helt nödvändigt att Kriminalvården
              skaffar sig större möjligheter att arbeta flexibelt. Det finns
              toppar i verksamheten, som löper över år, men det sker också annat.
              Det är klart att man kan tänka sig att antalet intagna skulle
              öka med tanke på de reformer som genomförts, men hittills har
              vi inte sett det. Vi har tagit intryck av de erfarenheter man
              har av hur prognoserna slår visavi verkligheten. Hade vi följt
              Kriminalvårdens prognoser hade vi säkert stått med 1 000 tomma
              platser i dag, vilket hade varit som att elda för kråkorna, och
              det är ju inte meningen.
            </seg>
          </u>
          <u xml:id="i-294d07045f2d1873-406" prev="i-294d07045f2d1873-404" who="Q297850">
            <seg xml:id="i-YWfANF4r1FXDC6danKcwe4">
              Däremot måste vi naturligtvis ha ett framtidsperspektiv, och
              då är det viktigt att fundera över vad som krävs och inte. Det
              arbetet pågår. Vi har från regeringens sida gjort omfattande insatser
              för att belysa Kriminalvårdens planering, investeringsplaner och
              ekonomi. Vi har använt både våra egna resurser och externa resurser
              för att få en bättre bild, och vi kommer att fortsätta med det
              arbetet inför den budget som ska komma i höst. Det är oerhört
              viktigt att man gör det.
            </seg>
          </u>
          <u xml:id="i-294d07045f2d1873-407" prev="i-294d07045f2d1873-404" who="Q297850">
            <seg xml:id="i-QZiukGZToxAzfuxJk6QhjP">
              Man undrar över hur mycket interpellanten och Socialdemokraterna
              anser att Kriminalvården behöver. Jag kommer inte ihåg att ni
              lade någon krona extra. Tvärtom verkar ni har gjort ungefär samma
              bedömning som vi. Dessutom spretar det mycket mellan partierna
              när det gäller de resurser man anser behövs.
            </seg>
          </u>
          <u xml:id="i-294d07045f2d1873-408" prev="i-294d07045f2d1873-404" who="Q297850">
            <seg xml:id="i-Y3LMudNVsietdQHGFX7PiS">
              Sekoundersökningen ska man naturligtvis ta på stort allvar, men
              jag noterade att den är gjord på webben bland 350 anställda. Underlaget
              är alltså inte särskilt stort. Det finns också en majoritet som
              har en korrekt bild av verkligheten. Oron bottnar kanske främst
              i det omställningsarbete som pågår. Man har lagt ned en del gamla
              anstalter och förändrat organisationen. Sådant skapar alltid oro.
              Men jag tycker inte att man ska ta detta till intäkt för att det
              skulle råda brist på platser i Kriminalvården totalt sett, för
              så är det inte. Sedan finns det en del variationer över landet,
              men de är inte särskilt stora. För mig är det inte heller självklart
              att man måste sitta på en anstalt nära hemmet. Ibland är det kanske
              till och med bra att det är ett visst avstånd till den vardagliga
              verkligheten, åtminstone för dem som har dömts för vissa brott.
            </seg>
          </u>
          <note type="speaker" xml:id="i-TENQnVAaGDmWDXfhVDqytw">
            Anf. 58 KARL GUSTAV ABRAMSSON (s):
          </note>
          <u xml:id="i-294d07045f2d1873-409" next="i-294d07045f2d1873-415" who="Q5541652">
            <seg xml:id="i-PdhKVN9chsbSnPAe9ETTHP">
              Fru talman! Jag är inte benägen att hålla med justitieministern
              om att regeringen tar det fullödiga ansvaret. Prognoserna, som
              man kan höra att justitieministern misstror en del, är uppbyggda
              tillsammans med alla de rättsvårdande myndigheterna: polis, åklagare,
              domstolar och i sista instans kriminalvården. Man har förfinat
              prognosinstrumenten, och i dag säger man att man tror att man
              träffar ganska rätt. Då har man ändå inte byggt in vissa av de
              förutsättningar som skulle kunna påverka i negativ eller positiv,
              om man så vill riktning, där man skulle kunna lagföra fler med
              fängelse som påföljd. Man har inte tagit tillräcklig höjd för
              det.
            </seg>
          </u>
          <u xml:id="i-294d07045f2d1873-410" prev="i-294d07045f2d1873-409" who="Q5541652">
            <seg xml:id="i-9czKRTfQ51tfxj1jdvKC1c">
              I slutet på den prognosperiod som man har i den rapport som jag
              nu håller upp Rättsväsendets kapacitetsbehov åren 20102013 , utgiven
              av Brottsförebyggande rådet alltså år 2010, skulle det fattas
              mellan 900 och 1 200 platser i kriminalvården. Dessutom skulle
              det, enligt en rapport jag fick så sent som i dag, fattas drygt
              1 miljard 2012 för den operativa verksamheten i kriminalvården.
              Vi får dessa rapporter från Regeringskansliet flera gånger per
              år.
            </seg>
          </u>
          <u xml:id="i-294d07045f2d1873-411" prev="i-294d07045f2d1873-409" who="Q5541652">
            <seg xml:id="i-MCbHeu94wsUANVWw72UFoC">
              Om justitieministern misstror Seko kan jag ha viss förståelse.
              Det är en part som ska tillgodose sina medlemmars intressen, och
              där kan det finnas en övervärdering på grund av att underlaget
              är lite tunt. Men att ministern misstror sina egna myndigheter
              på det sätt som antyds känns inte riktigt naturligt.
            </seg>
          </u>
          <u xml:id="i-294d07045f2d1873-412" prev="i-294d07045f2d1873-409" who="Q5541652">
            <seg xml:id="i-EYVsjpWp56E7RKxj1KzwiQ">
              Ministern talar om större flexibilitet i verksamheten. Det är
              klart att man kan tänka sig det. Visst kan man flytta brottslingar
              från Haparanda till Skåne, men det är inte särskilt rationellt.
              Jag tror inte heller att kriminalvården skulle fungera om man
              hade 100 procents beläggning. Om man kommer upp i 90-95 procent
              tycker Kriminalvården själv att man har nått ganska höga tal.
            </seg>
          </u>
          <u xml:id="i-294d07045f2d1873-413" prev="i-294d07045f2d1873-409" who="Q5541652">
            <seg xml:id="i-4aU6QmdWsAU5Eiqbck7nbs">
              Jag vet inte om justitieministern har tänkt sig att man ska hålla
              på och flytta människor hur som helst. Det måste väl ändå finnas
              något av närhetsprincip i kriminalpolitiken också?
            </seg>
          </u>
          <u xml:id="i-294d07045f2d1873-414" prev="i-294d07045f2d1873-409" who="Q5541652">
            <seg xml:id="i-7HfTFcHYq5bk1gctwJEC84">
              Jag har också tittat på en del tidigare debatter som justitieministern
              har haft om rättsfrågor, polis och kanske framför att kriminalvården.
              Där har hon sagt att Kriminalvården ska sköta sig själv och att
              hon inte vill vara med och styra och ställa. Hon ser till att
              den har tillräckligt med resurser vilket justitieministern alltså
              tror att Kriminalvården har och så måste Kriminalvården inom egen
              hank och stör klara dessa uppgifter. Det verkar som om det rör
              både den operativa verksamheten och också investeringar i mångmiljardbelopp.
            </seg>
          </u>
          <u xml:id="i-294d07045f2d1873-415" prev="i-294d07045f2d1873-409" who="Q5541652">
            <seg xml:id="i-fxjFm5ckmMfS8Q9ufoLne">
              Av de svar som justitieministern tidigare har lämnat och av det
              svar som jag har fått nu får jag en känsla av att detta med framförhållning
              inte är regeringens starka sida när det gäller kriminalvården.
              Kriminalvården får de pengar som ni tycker att den ska ha, och
              sedan får den klara sig. Justitieministern kanske vill kommentera
              detta med att man inte vill blanda sig i hur myndigheten sköter
              det här jobbet och att man har behov av mer resurser.
            </seg>
          </u>
          <note type="speaker" xml:id="i-Nbr7cGSyHGHYFAKqtYbUYM">
            Anf. 59 Justitieminister BEATRICE ASK (m):
          </note>
          <u xml:id="i-294d07045f2d1873-416" next="i-294d07045f2d1873-423" who="Q297850">
            <seg xml:id="i-6R7cFtQ3Xs2NP7ZJ8Bh1hh">
              Fru talman! Det är väl ändå magstarkt av Karl Gustav Abramsson
              att säga att prognoserna är förfinade! Det kan man inte säga om
              man studerar utfallet och jämför prognoser och verklighet. Jag
              misstror inte myndigheter, men prognoser är alltid prognoser,
              och det är oerhört svårt att göra sådana. När vi ska göra underlag
              för budgetäskanden och så småningom fatta beslut på regeringsnivå
              är vi tvungna att jämföra prognoser och utfall och se vilka erfarenheter
              vi har. Prognoser från Kriminalvården brukar ligga på tok för
              högt. Ändå är det den myndighet som har fått mest pengar av alla
              under senare år. Det gör att man har utrymme för den verksamhet
              man ska bedriva.
            </seg>
          </u>
          <u xml:id="i-294d07045f2d1873-417" prev="i-294d07045f2d1873-416" who="Q297850">
            <seg xml:id="i-MwruXBMZYm9BRtyrGTArtb">
              Jag kan konstatera att anslagsökningarna för Kriminalvården har
              gått ganska jämnt under mandatperioden. Man har fått 28 procents
              ökning av anslagen bara under den här mandatperioden. Det kan
              jämföras med polisen, som ligger på 22 procent. Vi har alltså
              stärkt kriminalvården mer än annat. Det är väl rimligt, men det
              gör också att man kan ställa vissa krav på att myndigheten ska
              ta ansvar för de behov som finns.
            </seg>
          </u>
          <u xml:id="i-294d07045f2d1873-418" prev="i-294d07045f2d1873-416" who="Q297850">
            <seg xml:id="i-X9j6AHs188VbyNYhha64CZ">
              Man kan inte påstå att det är trångt eller överbelagt i kriminalvården.
              Medelbeläggningen under 2009 låg på 93 procent för häktena och
              på 92 procent för anstalterna. Häktesbeläggningen ligger under
              den målsättning som Kriminalvården själv har haft. Då kan man
              inte mena att regeringen inte ser hur verkligheten ser ut. Medelbeläggningen
              ser alltså mycket bra ut.
            </seg>
          </u>
          <u xml:id="i-294d07045f2d1873-419" prev="i-294d07045f2d1873-416" who="Q297850">
            <seg xml:id="i-6V9rYTSnKKK54n1kGb4QtD">
              Jag är inte ute efter att man ska flytta människor kors och tvärs,
              utan jag konstaterar att det generellt inte finns något problem.
              Det kan finnas en del regionala variationer. Och i den situationen
              kan jag säga: Då kan man väl använda de platser som finns. Jag
              har inte någon medveten strävan efter att ha någon typ av onödig
              transportverksamhet. Det vore väldigt långt ifrån den inställning
              jag har.
            </seg>
          </u>
          <u xml:id="i-294d07045f2d1873-420" prev="i-294d07045f2d1873-416" who="Q297850">
            <seg xml:id="i-8ufBuzqGXLcphYhJjy6MUw">
              Jag menar att man, när man tittar på beläggningssiffrorna, ser
              att vi har en bra beläggning. Det är inte någonting som det finns
              skäl att vara bekymrad över. Däremot är jag bekymrad över att
              Kriminalvården inte anser sig ha råd med en del av de satsningar
              man vill göra trots att man har fått kraftfullt ökade anslag.
            </seg>
          </u>
          <u xml:id="i-294d07045f2d1873-421" prev="i-294d07045f2d1873-416" who="Q297850">
            <seg xml:id="i-8bc6A8W5ZBidUK4o49sa8f">
              När det gäller det långsiktiga har vi också arbetat ganska intensivt
              med att se över investeringsplaner och annat. Men Kriminalvården
              kan ju inte räkna med att hela tiden få ytterligare anslag utan
              att verksamhetens omfattning ökar.
            </seg>
          </u>
          <u xml:id="i-294d07045f2d1873-422" prev="i-294d07045f2d1873-416" who="Q297850">
            <seg xml:id="i-MvbXXdL9YZ3MepqvjesaWD">
              Det vore intressant att få veta hur oppositionen reagerar på
              alla rapporter som finns om ekonomin och hanteringen av resurser
              inom Kriminalvården och om man anser att Kriminalvården borde
              få mer pengar. För det har Socialdemokraterna inte lagt fram några
              stora förslag om. Däremot spretar det när det gäller andra myndigheter.
            </seg>
          </u>
          <u xml:id="i-294d07045f2d1873-423" prev="i-294d07045f2d1873-416" who="Q297850">
            <seg xml:id="i-FgWGne7SRNuBy96YjuhJ2T">
              Men jag menar att vi nu faktiskt måste se till att de resurser
              som finns används väl. Några signaler om att vi borde göra på
              annat sätt finns faktiskt inte.
            </seg>
          </u>
          <note type="speaker" xml:id="i-GCxCYJFfhFnvRWrbnhuQUq">
            Anf. 60 KARL GUSTAV ABRAMSSON (s):
          </note>
          <u xml:id="i-294d07045f2d1873-424" next="i-294d07045f2d1873-429" who="Q5541652">
            <seg xml:id="i-Sno7cxCXXK8ofk2ytFRKpP">
              Fru talman! Justitieministern vet lika väl som jag att om man
              har ett minskat utrymme att hantera kan inte heller Socialdemokraterna
              anvisa mer pengar än vad som finns. Är det 100 miljarder borta
              ur en budget är de borta. Det är bara så.
            </seg>
          </u>
          <u xml:id="i-294d07045f2d1873-425" prev="i-294d07045f2d1873-424" who="Q5541652">
            <seg xml:id="i-MitccudibwQtumx4g74co2">
              Justitieministern! I den här rapporten, den här prognosen, som
              jag hänvisade till talas det om att man har förfinat prognosinstrumenten.
              Justitieministern måste alltså misstro alla de fyra myndigheter
              som jobbar med det här om hon säger: Det här stämmer inte. Det
              är fullständigt orimligt.
            </seg>
          </u>
          <u xml:id="i-294d07045f2d1873-426" prev="i-294d07045f2d1873-424" who="Q5541652">
            <seg xml:id="i-VPFLgz5WMk5zAsfzjnSmKc">
              Sedan kommenterar justitieministern egentligen bara frågan om
              det operativa anslaget. Det långsiktiga har till exempel att göra
              med investering i nya fängelser. Östersund och Haparanda har varit
              på tapeten många gånger. Var är pengarna till att skapa de nya
              platserna? Vad jag vet finns de inte.
            </seg>
          </u>
          <u xml:id="i-294d07045f2d1873-427" prev="i-294d07045f2d1873-424" who="Q5541652">
            <seg xml:id="i-Ddfcyp5QRxF1eCVXVU8k9e">
              Sedan jag kommer tillbaka till det skulle jag gärna vilja att
              justitieministern kommenterar detta med att myndigheten själv,
              inom sin egen ram, ska hantera det här så att det fungerar. Om
              det bevisligen inte fungerar och pengarna inte räcker till undrar
              jag om man kan göra som justitieministern gjorde för några veckor
              sedan. Hon åkte till Östersund och sade angående de häktesplatser
              som man skulle bli av med: Nej, de ska vara kvar. Det går inte
              att åka till Härnösand med dem som ska häktas, utan nu låter vi
              de här platserna vara kvar.
            </seg>
          </u>
          <u xml:id="i-294d07045f2d1873-428" prev="i-294d07045f2d1873-424" who="Q5541652">
            <seg xml:id="i-4kNMgCwQTJ7K5tzQm7553G">
              Jag tycker att det lite grann liknar intervention i myndighetens
              förmåga att sköta sina egna uppgifter. Vill man inte blanda sig
              i hur de sköter sina uppgifter och säger man att de får klara
              sig själva borde man väl heller inte hantera häktesfrågan på det
              sätt som justitieministern gjorde.
            </seg>
          </u>
          <u xml:id="i-294d07045f2d1873-429" prev="i-294d07045f2d1873-424" who="Q5541652">
            <seg xml:id="i-HqMdnnJVASXQLvwGwWW1gx">
              Sannolikt kommer de här häktesplatserna att vara kvar i Östersund
              till långt fram på våren 2011.
            </seg>
          </u>
          <note type="speaker" xml:id="i-PZNosfETpgfSjbu46o7zvH">
            Anf. 61 Justitieminister BEATRICE ASK (m):
          </note>
          <u xml:id="i-294d07045f2d1873-430" next="i-294d07045f2d1873-435" who="Q297850">
            <seg xml:id="i-Rxtma1337W2Q7bZhqMMaKs">
              Fru talman! Socialdemokraternas långsiktiga ansvar har bestått
              i att slänga ur sig en massa löften som man inte har haft täckning
              för. Det är lite grann som kejsaren i HC Andersens saga. Inte
              minst gäller det Östersundsanstalten, där det har talats mycket
              och inte fattats några beslut. Jag skulle förstå om man inte nämnde
              den hanteringen, för det är inte någon vacker saga om regeringens
              hantering som vi ser där. Och det ansvaret ligger tungt på Socialdemokraterna.
            </seg>
          </u>
          <u xml:id="i-294d07045f2d1873-431" prev="i-294d07045f2d1873-430" who="Q297850">
            <seg xml:id="i-FwCMVzExh7PmGXhmBYBwpU">
              Långsiktiga investeringar är naturligtvis bekymmersamma. Det
              är ganska långa kostnadsanalyser som man behöver göra i de sammanhangen.
              Jag är inte helt nöjd med hur investeringsbesluten tas när det
              gäller kriminalvården generellt, men just när det gäller en del
              anstalter är det riktigt under isen, eftersom regeringen inte
              har fattat beslut. Det finns inga underlag. Det tycker jag är
              ganska anmärkningsvärt.
            </seg>
          </u>
          <u xml:id="i-294d07045f2d1873-432" prev="i-294d07045f2d1873-430" who="Q297850">
            <seg xml:id="i-Sg6kGuTek2snZan13Gffvh">
              När det gäller häktet i Östersund är det inte så att jag för
              en gångs skull bryr mig om detaljerna. Under förra mandatperioden
              hade vi nämligen en ganska omfattande diskussion här i riksdagen
              om häktet i Östersund. Det visade sig nämligen att det inte fungerade
              med det nedlagda häktet. Efter vissa utredningar och annat var
              alla överens om att det måste finnas ett häkte där. Sedan kopplades
              detta samman med tanken på att man så småningom skulle ha häktet
              i den här anstalten.
            </seg>
          </u>
          <u xml:id="i-294d07045f2d1873-433" prev="i-294d07045f2d1873-430" who="Q297850">
            <seg xml:id="i-QCbUwEv8aUYLJ6r8gJNv8Q">
              När Kriminalvården konstaterade att de inte hade råd med någon
              anstalt sade man helt plötsligt: Ja, men då lägger vi ned häktet
              i Östersund.
            </seg>
          </u>
          <u xml:id="i-294d07045f2d1873-434" prev="i-294d07045f2d1873-430" who="Q297850">
            <seg xml:id="i-AsxKnDn3Vobi3Adcap3LyS">
              Det är faktiskt ganska väl utrett och grundligt genomarbetat
              att det här behovet finns. Därför gav jag ett uppdrag till rättsväsendets
              myndigheter att utreda häktesverksamheten och organisationen i
              Norrland igen. Och man får inte lägga ned det här häktet innan
              man faktiskt har visat detta. Man hade nämligen inte samrått med
              varandra. Man hade inte lyssnat. Och jag fick tillräckligt mycket
              underlag för att förstå att andra rättsvårdande myndigheter skulle
              få bekymmer med det beslut som man hade för avsikt att ta. Det
              tyckte jag var orimligt med tanke på de riksdagsdiskussioner och
              beslut som har varit tidigare år. Där fanns det alltså ett gediget
              underlag.
            </seg>
          </u>
          <note xml:id="i-7rpcr4NYMJGsTruM5Emmr6">
            Överläggningen var härmed avslutad.
          </note>
          <note xml:id="i-FBmGh1gS767yvh3MytmeL3">
            11 § Kammaren åtskildes kl. 14.36.
          </note>
          <u xml:id="i-294d07045f2d1873-435" prev="i-294d07045f2d1873-430" who="Q297850">
            <seg xml:id="i-AVyyQMbRWxhWTywSmBXSAt">
              Förhandlingarna leddes
            </seg>
          </u>
          <note xml:id="i-2Nin8wcR6MrkDg95zJ8GVm">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
