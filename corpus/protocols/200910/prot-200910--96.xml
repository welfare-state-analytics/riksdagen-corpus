<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 200910</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 200910</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200910--96</head>
          <docDate when="2010-03-26">2010-03-26</docDate>
        </div>
      </front>
      <body>
        <div>
          <note>
            Riksdagens protokoll
          </note>
          <u xml:id="i-a2d9472a9d08a5d9-0" who="unknown">
            <seg>
              2009/10:96
            </seg>
          </u>
          <note>
            Fredagen den 26 mars
          </note>
          <note>
            Kl. 09:00 - 10:10
          </note>
          <note>
            1 § Anmälan om återtagande av plats i riksdagen
          </note>
          <note>
            Förste vice talmannen meddelade
          </note>
          <note>
            att Phia Andersson (s) skulle återta sin plats i riksdagen från
            och med den 1 april, varigenom uppdraget som ersättare skulle
            upphöra för Petter Löberg (s) samt
          </note>
          <note>
            att Patrik Forslund (m) skulle återta sin plats i riksdagen från
            och med den 6 april, varigenom uppdraget som ersättare skulle
            upphöra för Gunnel Söderberg (m).
          </note>
          <note>
            2 § Anmälan om fördröjda svar på interpellationer
          </note>
          <note>
            Till riksdagen hade inkommit följande skrivelser:
          </note>
          <note>
            Interpellation 2009/10:285
          </note>
          <note>
            Interpellation 2009/10:285 Lagrådets kritik mot regeringens lagförslag
          </note>
          <note>
            Interpellationen kommer att besvaras tisdagen den 25 maj 2010.
          </note>
          <u xml:id="i-a2d9472a9d08a5d9-1" who="unknown">
            <seg>
              Skälet till dröjsmålet är en tjänsteresa och andra sedan tidigare
              inbokade evenemang.
            </seg>
          </u>
          <note>
            Beatrice Ask
          </note>
          <note>
            Interpellation 2009/10:288
          </note>
          <note>
            Interpellation 2009/10:288 Skatteverkets resurser
          </note>
          <note>
            Interpellationen kommer att besvaras fredagen den 23 april 2010.
          </note>
          <u xml:id="i-a2d9472a9d08a5d9-2" who="unknown">
            <seg>
              Skälet till dröjsmålet är sedan tidigare inbokade engagemang.
            </seg>
          </u>
          <note>
            Erik Nymansson
          </note>
          <note>
            Interpellation 2009/10:289
          </note>
          <note>
            Interpellation 2009/10:289 Avfallsförbränningsskatt, avfallsdirektiv
            och materialåtervinning
          </note>
          <note>
            Interpellationen kommer att besvaras fredagen den 23 april 2010.
          </note>
          <u xml:id="i-a2d9472a9d08a5d9-3" who="unknown">
            <seg>
              Skälet till dröjsmålet är sedan tidigare inbokade engagemang.
            </seg>
          </u>
          <note>
            Erik Nymansson
          </note>
          <note>
            Interpellation 2009/10:290
          </note>
          <note>
            Interpellation 2009/10:290 Nya skatteförändringar till kvinnors
            nackdel
          </note>
          <note>
            Interpellationen kommer att besvaras fredagen den 23 april 2010.
          </note>
          <u xml:id="i-a2d9472a9d08a5d9-4" who="unknown">
            <seg>
              Skälet till dröjsmålet är sedan tidigare inbokade engagemang.
            </seg>
          </u>
          <note>
            Erik Nymansson
          </note>
          <note>
            Interpellation 2009/10:293
          </note>
          <note>
            Interpellation 2009/10:293 Skatteundandragande och taxi
          </note>
          <note>
            Interpellationen kommer att besvaras fredagen den 23 april 2010.
          </note>
          <u xml:id="i-a2d9472a9d08a5d9-5" who="unknown">
            <seg>
              Skälet till dröjsmålet är sedan tidigare inbokade engagemang.
            </seg>
          </u>
          <note>
            Erik Nymansson
          </note>
          <note>
            3 § Svar på interpellation 2009/10:283 om Sveriges agerande i
            EU för ett fritt Västsahara
          </note>
          <note type="speaker">
            Anf. 1 Utrikesminister CARL BILDT (m):
          </note>
          <u xml:id="i-a2d9472a9d08a5d9-6" next="i-a2d9472a9d08a5d9-14" who="Q52922">
            <seg>
              Herr talman! Hillevi Larsson har ställt tre frågor till EU-ministern
              om när och hur EU-ministern avser att verka för att EU:s fiskeavtal
              med Marocko rivs upp, för att EU erkänner Västsahara som ett självständigt
              land samt för att FN genomför den sedan 19 år utlovade folkomröstningen.
              Arbetet inom regeringen är så fördelat att det är jag som ska
              svara på interpellationen.
            </seg>
          </u>
          <note>
            Den 22 maj 2006 röstade Sverige i EU:s jordbruks- och fiskeråd
            som enda EU-land nej till EU:s fiskeavtal med Marocko. Sverige
            gjorde bedömningen att avtalet hade brister i folkrättsligt hänseende
            och att västsahariskt fiskevatten inte borde ingå i avtalet. Eftersom
            beslut om fiskeavtal avgörs med kvalificerad majoritet kunde Sverige
            ensamt inte förhindra ingående av ett sådant avtal. Det gällande
            fyraåriga blandfiskeavtalet går ut den 27 februari 2011 och ska
            därför omförhandlas under hösten 2010.
          </note>
          <u xml:id="i-a2d9472a9d08a5d9-7" prev="i-a2d9472a9d08a5d9-6" who="Q52922">
            <seg>
              Avtalet mellan EU och Marocko följs upp i en gemensam kommitté
              som har årliga möten. Det senaste mötet ägde rum den 23 februari
              2010. Sverige har regelbundet inför dessa möten frågat kommissionen
              hur avtalet kommer den sahariska befolkningen i Västsahara till
              del. Det svar som har givits hittills är att det finns sektorsstöd
              och att det är Marockos angelägenhet att allokera detta geografiskt.
            </seg>
          </u>
          <note>
            Den 2 mars 2010 tillskrev statsrådet Eskil Erlandsson kommissionären
            Damanakis med anledning av den utvärdering som ska göras av avtalet
            inför omförhandlingen. Han uttryckte som särskilt svenskt önskemål
            att utvärderingen prövade hur avtalet kommer den sahariska befolkningen
            i Västsahara till del.
          </note>
          <u xml:id="i-a2d9472a9d08a5d9-8" prev="i-a2d9472a9d08a5d9-6" who="Q52922">
            <seg>
              För att avtalet ska vara i enlighet med internationell rätt krävs
              att intäkterna från fisket på ockuperat område kommer den sahariska
              befolkningen i Västsahara till del. Regeringen agerar i enlighet
              med internationell rätt.
            </seg>
          </u>
          <u xml:id="i-a2d9472a9d08a5d9-9" prev="i-a2d9472a9d08a5d9-6" who="Q52922">
            <seg>
              Sveriges utrikespolitik vilar som bekant på folkrätten. Enligt
              denna förutsätter erkännande av en stat att tre kriterier är uppfyllda.
              Enkelt uttryckt ska det finnas ett territorium, en befolkning
              och en regering som utövar effektiv kontroll över de två förstnämnda.
              De folkrättsliga kriterierna för erkännande av stater är inte
              uppfyllda i detta fall.
            </seg>
          </u>
          <u xml:id="i-a2d9472a9d08a5d9-10" prev="i-a2d9472a9d08a5d9-6" who="Q52922">
            <seg>
              Regeringen står fast vid principen om det sahariska folkets rätt
              till självbestämmande, vilket dock inte nödvändigtvis innebär
              självständighet. Det är också viktigt att de mänskliga rättigheterna
              respekteras i Västsahara, en fråga som Sverige följer noga. Sverige
              för också kontinuerligt en bilateral dialog med Marocko om människorättsfrågorna.
              Som exempel kan nämnas att Sverige har uttryckt sin oro för Brahim
              Dahane och sex andra aktivister, som är häktade misstänkta för
              landsförräderi. Marocko har lovat oss information och insyn i
              den processen.
            </seg>
          </u>
          <u xml:id="i-a2d9472a9d08a5d9-11" prev="i-a2d9472a9d08a5d9-6" who="Q52922">
            <seg>
              Även i EU-arbetet lyfts mänskliga rättigheter fram. Under det
              svenska ordförandeskapet hölls ett associationsråd med Marocko,
              där det svenska ordförandeskapet var mycket tydligt i sitt budskap
              beträffande såväl Västsahara som mänskliga rättigheter. Båda dessa
              frågor lyftes också fram av bland annat Sverige inför det nyligen
              genomförda toppmötet EUMarocko.
            </seg>
          </u>
          <u xml:id="i-a2d9472a9d08a5d9-12" prev="i-a2d9472a9d08a5d9-6" who="Q52922">
            <seg>
              Säkerhetsrådets fredsplan för Västsahara från 1991 innebar ett
              eldupphör mellan Marocko och Polisario, liksom ett beslut om en
              folkomröstning. Tidpunkten för omröstningen kom dock att skjutas
              upp gång på gång, eftersom parterna inte kunde komma överens om
              vilka som skulle få delta i folkomröstningen. Förhandlingarna
              kring röstlängden pågick under hela 1990-talet. År 2000 beslöt
              FN:s säkerhetsråd att den planerade folkomröstningen enligt fredsplanen
              från 1991 skulle läggas på is och att politiska samtal i stället
              skulle inledas. Under sju år, från 1997 till 2004, arbetade generalsekreterarens
              särskilde representant James Baker först med att få parterna att
              arbeta efter fredsplanen, därefter för att få dem att acceptera
              en folkomröstning. Hans ansträngningar misslyckades dock, eftersom
              det inte fanns någon politisk vilja hos parterna att hitta en
              lösning på konflikten.
            </seg>
          </u>
          <u xml:id="i-a2d9472a9d08a5d9-13" prev="i-a2d9472a9d08a5d9-6" who="Q52922">
            <seg>
              Fortsatta ansträngningar har gjorts av Alvaro de Soto och Peter
              van Walsum. År 2007 lade Marocko fram ett förslag till autonomi
              för Västsahara, som säkerhetsrådet betecknade som seriöst och
              trovärdigt. Samtidigt lade Polisario fram ett förslag som innefattade
              en folkomröstning med självständighet som ett av alternativen,
              vilket är i linje med den tidigare fredsplanen för Västsahara.
              Förhandlingarna leds för närvarande av generalsekreterarens personliga
              sändebud Christopher Ross. Under hösten och vintern har även informella
              samtal hållits i Österrike och i USA. Christopher Ross har denna
              vecka rest i regionen för att försöka förmå parterna att bidra
              till en lösning.
            </seg>
          </u>
          <u xml:id="i-a2d9472a9d08a5d9-14" prev="i-a2d9472a9d08a5d9-6" who="Q52922">
            <seg>
              Regeringens linje är att fullt ut stödja FN och generalsekreteraren
              i den pågående förhandlingsprocessen för att finna en rättvis,
              varaktig och ömsesidigt acceptabel politisk lösning som ger Västsaharas
              folk självbestämmande i enlighet med de principer som beslutats
              av FN:s säkerhetsråd.
            </seg>
          </u>
          <note type="speaker">
            Anf. 2 HILLEVI LARSSON (s):
          </note>
          <u xml:id="i-a2d9472a9d08a5d9-15" next="i-a2d9472a9d08a5d9-23" who="Q3375042">
            <seg>
              Herr talman! Jag börjar med fiskeavtalet eftersom jag tycker
              att det är upprörande att EU faktiskt har tecknat ett avtal som
              inte är i enlighet med folkrätten. När de enskilda länderna i
              EU nu förhandlar med Marocko om fiskerättigheterna utanför Västsahara
              är det inte Marocko som ska svara på frågan om det är okej att
              fiska där utan det är Västsaharas folk. De har över huvud taget
              inte fått frågan och får inte heller del av intäkterna av det
              här fisket.
            </seg>
          </u>
          <u xml:id="i-a2d9472a9d08a5d9-16" prev="i-a2d9472a9d08a5d9-15" who="Q3375042">
            <seg>
              Det är väldigt positivt att Sverige, som enda land, röstade nej
              till det här fiskeavtalet. Det är självklart negativt att det
              inte var flera länder som röstade nej, men väldigt positivt att
              Sverige vågade sticka ut i den här frågan och tydligt säga att
              vi står bakom folkrätten.
            </seg>
          </u>
          <u xml:id="i-a2d9472a9d08a5d9-17" prev="i-a2d9472a9d08a5d9-15" who="Q3375042">
            <seg>
              Tyvärr lever vi ändå med detta fiskeavtal, trots att Sverige
              sade nej. Det är till och med så illa att det har förekommit att
              svenska fiskebåtar har varit utanför Västsaharas kust och fiskat.
              Detta är i strid med svensk utrikespolitik och i strid med folkrätten.
            </seg>
          </u>
          <u xml:id="i-a2d9472a9d08a5d9-18" prev="i-a2d9472a9d08a5d9-15" who="Q3375042">
            <seg>
              Vi har också fått veta att det har fiskats utanför Västsaharas
              kust och att den fiskolja som har utvunnits sedan har hamnat i
              svenska hälsokostbutiker. Det är visserligen inte via Sverige
              utan via Norge. Ändå riskerar man som konsument i Sverige att
              vara delaktig i ett folkrättsbrott. Man hjälper faktiskt till
              och betalar till dem som utarmar Västsaharas fiskevatten. Bara
              av den anledningen är det värt att kämpa för att säga upp det
              här fiskeavtalet, eftersom vi blir involverade mot vår vilja.
            </seg>
          </u>
          <u xml:id="i-a2d9472a9d08a5d9-19" prev="i-a2d9472a9d08a5d9-15" who="Q3375042">
            <seg>
              Men vi är också med i EU, och det är vårt ansvar att se till
              att EU har en bra politik på det här området. Därför välkomnar
              jag att vi fortsätter kämpa mot det här fiskeavtalet. Nu har ju
              EU:s rättsråd dessutom uttalat sig, vilket kan tolkas som att
              EU:s rättsråd faktiskt också tycker att det här är tveksamt folkrättsligt.
              Det handlar ändå om att man måste våga ta upp kampen mot de länder
              i EU som faktiskt tycker att de gynnas av det här fisket och som
              vill fortsätta med det.
            </seg>
          </u>
          <u xml:id="i-a2d9472a9d08a5d9-20" prev="i-a2d9472a9d08a5d9-15" who="Q3375042">
            <seg>
              När det gäller den andra frågan, om erkännande av Västsahara,
              är det klart att det är komplicerat. Det har det varit förut i
              liknande konflikter. Jag tycker ändå att man kan se att Sverige
              i vissa fall har gått före, till exempel när det gäller de baltiska
              länderna, även om alla kriterier kanske inte var till hundra procent
              uppfyllda för att man skulle erkänna de baltiska länderna. Där
              har Sverige historiska band till Baltikum. Kanske var det därför
              vi tidigt erkände länderna. Det fick en symbolisk betydelse. Det
              var flera som erkände de baltiska länderna, och så småningom blev
              de självständiga.
            </seg>
          </u>
          <u xml:id="i-a2d9472a9d08a5d9-21" prev="i-a2d9472a9d08a5d9-15" who="Q3375042">
            <seg>
              Jag tycker ändå att man kan erkänna Västsahara. Jag tror att
              det skulle få en stor symbolisk betydelse med tanke på att inget
              annat europeiskt land ännu har erkänt Västsahara, däremot en mängd
              afrikanska länder, till exempel Sydafrika, och även latinamerikanska
              länder.
            </seg>
          </u>
          <u xml:id="i-a2d9472a9d08a5d9-22" prev="i-a2d9472a9d08a5d9-15" who="Q3375042">
            <seg>
              Om den utlovade folkomröstningen hade ägt rum hade inte frågan
              om att erkänna Västsahara behövt väckas. Jag är övertygad om att
              Västsaharas folk hade röstat ja till självständighet och på det
              sättet blivit fria. Folkomröstningen har förhalats. Det är faktiskt
              Marocko som har förhalat den. Västsaharierna har varit kompromissvilliga
              och villiga att låta till och med marockaner boende i de ockuperade
              delarna av Västsahara rösta.
            </seg>
          </u>
          <u xml:id="i-a2d9472a9d08a5d9-23" prev="i-a2d9472a9d08a5d9-15" who="Q3375042">
            <seg>
              Vi får driva de olika spåren jämsides. Någonting måste hända
              snart.
            </seg>
          </u>
          <note type="speaker">
            Anf. 3 Utrikesminister CARL BILDT (m):
          </note>
          <u xml:id="i-a2d9472a9d08a5d9-24" next="i-a2d9472a9d08a5d9-28" who="Q52922">
            <seg>
              Herr talman! Hillevi Larsson och jag är överens om att man inte
              kan komma fram till en lösning på detta utan någon form av överenskommelse.
              Den process som nu finns haltande, långsam och tveksam som den
              kan synas genom FN:s generalsekreterare är sannolikt den enda
              väg som är möjlig att gå. Säkerhetsrådet har talat om att vad
              som krävs är en rättvis, varaktig och politisk lösning som kan
              accepteras av alla parter. Den ska ge möjlighet till det självbestämmande
              som det har talats om tidigare, även om som jag tidigare har påpekat
              självbestämmande inte nödvändigtvis behöver innebära rätt till
              statlig självständighet.
            </seg>
          </u>
          <u xml:id="i-a2d9472a9d08a5d9-25" prev="i-a2d9472a9d08a5d9-24" who="Q52922">
            <seg>
              Det är inom ramen för detta som vi ska försöka utforma vår egen
              politik och medverka till Europeiska unionens politik. I det ingår
              också självfallet stöd till den folkomröstning som vi hoppas ska
              hållas vid någon tidpunkt. Svårigheterna, som Hillevi Larsson
              sade, har varit att komma överens om vilka som ska ha rätt att
              delta i denna folkomröstning. Den striden är inte bara teoretisk,
              utan den striden är i högsta grad betydelsefull eftersom den kan
              påverka utgången av folkomröstningsresultatet.
            </seg>
          </u>
          <u xml:id="i-a2d9472a9d08a5d9-26" prev="i-a2d9472a9d08a5d9-24" who="Q52922">
            <seg>
              I detta ligger också från regeringens utgångspunkt att hålla
              fast vid den erkännandepolitik som vi har haft i vad jag kan påminna
              mig samtliga andra fall. Jag kan inte påminna mig något fall där
              vi har avvikit från de principer för erkännande som jag har redovisat
              tidigare. Kosovo var ett särfall, men stred egentligen inte mot
              principerna. Där fanns en auktoritet från FN:s säkerhetsråd. De
              baltiska länderna är inte något bra exempel i det här fallet.
              Sverige erkände de baltiska staternas självständighet efter det
              att Ryssland hade gjort det. Om det var så heroiskt eller inte
              kan man diskutera, men det var i varje fall så vi gjorde och det
              var också rätt med utgångspunkt i folkrätten. Det är samma sak
              om vi går tillbaka i historien när vi erkände Finlands självständighet
              1917 efter det att Ryssland hade gjort samma sak.
            </seg>
          </u>
          <u xml:id="i-a2d9472a9d08a5d9-27" prev="i-a2d9472a9d08a5d9-24" who="Q52922">
            <seg>
              Fiskeavtalet är föremål, som Hillevi Larsson påpekade, för kontinuerliga
              diskussioner. Som jag framhöll i svaret kommer det att bli fler
              diskussioner. Fiskeavtalet ska utvärderas inför den omförhandling
              som ska äga rum 2011. Vi har då all anledning att återkomma till
              det problemet.
            </seg>
          </u>
          <u xml:id="i-a2d9472a9d08a5d9-28" prev="i-a2d9472a9d08a5d9-24" who="Q52922">
            <seg>
              Folkrätten är också viktig i det här sammanhanget. Det utesluter
              inte helt ett fiskeavtal av den sorten, men det förutsätter att
              fördelarna, intäkterna, av detta kommer också den västsahariska
              befolkningen till del. Det är om detta vi har ställt frågor, om
              detta vi för en diskussion, huruvida detta verkligen är fallet.
              Det är inte alls orimligt att tänka sig det är till och med mycket
              sannolikt att den diskussionen kommer att intensifieras inför
              det att fiskeavtalet ska omförhandlas. I svenskt fall krävs tillstånd
              för svenska fartyg från Fiskeriverket för att delta. Några sådana
              tillstånd finns inte. Det har förekommit tidigare svenskägda fartyg
              utflaggade men de ligger då, som bekant, utanför svensk jurisdiktion.
            </seg>
          </u>
          <note type="speaker">
            Anf. 4 HILLEVI LARSSON (s):
          </note>
          <u xml:id="i-a2d9472a9d08a5d9-29" next="i-a2d9472a9d08a5d9-35" who="Q3375042">
            <seg>
              Herr talman! Det jag tycker är allra viktigast i situationen
              är att undvika att stridigheterna blossar upp igen. Det har faktiskt
              varit krig i området. Efter det att Marocko invaderade Västsahara
              försvarade sig västsaharierna mot ockupationen. Det var precis
              efter att Spanien hade gett sig av. De fick bara någon enstaka
              dags frihet innan marockanerna tog över. Blodiga strider utkämpades,
              och många dödades, framför allt västsaharier, under det kriget.
            </seg>
          </u>
          <u xml:id="i-a2d9472a9d08a5d9-30" prev="i-a2d9472a9d08a5d9-29" who="Q3375042">
            <seg>
              FN utlovade då en folkomröstning för att få vapenvila. Västsaharierna
              gick med på det via sina representanter i Polisario. Löftet var
              att det skulle hållas en folkomröstning där folket självt skulle
              bestämma sin framtid. Man glömmer lätt att det var villkoret för
              vapenvilan. Nu har det gått många år sedan dess. Över tio folkomröstningar
              har förhalats av Marocko. Västsahariernas tålamod är inte outtömligt.
              En stor del av Västsaharas befolkning bor i flyktingläger i Algeriet,
              och många är födda där. Så länge har de bott där. Frustrationen
              växer framför allt bland ungdomarna. De har inga arbeten. Fattigdomen
              blir värre och värre. Biståndet från både FN och EU har minskat
              under senare år. I frustrationen växer tanken att göra motstånd
              eftersom de inte har vunnit något på den politik som hittills
              har tillämpats. Därför är det så otroligt viktigt att något händer
              i frågan snart. När våldsamheterna väl har blossat upp kan det
              vara svårt att få stopp på blodbadet.
            </seg>
          </u>
          <u xml:id="i-a2d9472a9d08a5d9-31" prev="i-a2d9472a9d08a5d9-29" who="Q3375042">
            <seg>
              Redan i dag dödas många västsaharier i de ockuperade delarna.
              Precis som utrikesministern nämnde är det en hård kamp som förs
              mot människorättsaktivister av den marockanska regimen. Det blodbad
              vi ser i dag är bara början. Om stridigheterna blossar upp kan
              det bli riktigt illa och nästan likna massmord med tanke på hur
              underlägsna västsaharierna är militärt jämfört med marockanerna.
            </seg>
          </u>
          <u xml:id="i-a2d9472a9d08a5d9-32" prev="i-a2d9472a9d08a5d9-29" who="Q3375042">
            <seg>
              Vi kan inte bara hänvisa till att vi får se hur det går och hur
              FN-förhandlingarna fortsätter. Vi har väntat i så många år, och
              det har hänt så lite. Det är bråttom att göra något.
            </seg>
          </u>
          <u xml:id="i-a2d9472a9d08a5d9-33" prev="i-a2d9472a9d08a5d9-29" who="Q3375042">
            <seg>
              Det gläder mig att regeringen arbetar så hårt i frågan om fiskeavtalet.
              Jag vet att det finns ett starkt motstånd från de EU-länder som
              faktiskt tjänar på utfiskningen. Mer måste till. Jag hoppas att
              fiskeavtalet helt enkelt kan sägas upp när perioden har gått ut,
              vilket är snart. Jag hoppas vi får med oss fler länder. Jag tycker
              till exempel Norge borde gå på vår linje. De har hittills varit
              bra i kampen för Västsahara.
            </seg>
          </u>
          <u xml:id="i-a2d9472a9d08a5d9-34" prev="i-a2d9472a9d08a5d9-29" who="Q3375042">
            <seg>
              Faktum kvarstår att Sverige är det enda landet som har röstat
              nej. Jag hoppas vi blir fler.
            </seg>
          </u>
          <u xml:id="i-a2d9472a9d08a5d9-35" prev="i-a2d9472a9d08a5d9-29" who="Q3375042">
            <seg>
              När det gäller frågan om erkännande av Västsahara vill jag minnas
              att Sverige ändå gav diplomatisk status till baltiska representanter
              som ett första steg inför erkännandeprocessen. Det skulle vi också
              kunna göra när det gäller västsaharier. Vi kan låta västsaharier
              finnas representerade i Sverige, kanske inte med en ambassad men
              ändå någon form av representation. Detta har Marocko i dag, och
              de försöker så klart dominera den diplomatiska världen och ge
              sin bild av situationen. Något måste vi göra för att visa att
              vi har tröttnat på situationen, det vill säga att det inte händer
              något.
            </seg>
          </u>
          <note type="speaker">
            Anf. 5 Utrikesminister CARL BILDT (m):
          </note>
          <u xml:id="i-a2d9472a9d08a5d9-36" next="i-a2d9472a9d08a5d9-41" who="Q52922">
            <seg>
              Herr talman! Låt mig på den senare punkten vad gäller diplomatisk
              status och representation säga att det inte var så för de baltiska
              länderna. Vi har haft ett annat fall som har varit föremål för
              diskussion, nämligen den palestinska myndighetens företrädare
              i Sverige som inte heller har diplomatisk status. Det kan diskuteras.
            </seg>
          </u>
          <u xml:id="i-a2d9472a9d08a5d9-37" prev="i-a2d9472a9d08a5d9-36" who="Q52922">
            <seg>
              Vi har för närvarande en diskussion inom EU huruvida vi gemensamt
              ska fatta beslut att ge de palestinska representanterna i respektive
              länder diplomatisk status. Sverige kan tänka sig att göra ett
              avsteg från vår princip i detta sammanhang om det är ett beslut
              inom EU. Men i övrigt ger vi icke diplomatisk status till andra
              representanter för FN-samfundet, internationella organisationer
              och enskilda stater.
            </seg>
          </u>
          <u xml:id="i-a2d9472a9d08a5d9-38" prev="i-a2d9472a9d08a5d9-36" who="Q52922">
            <seg>
              Hillevi Larsson talar om frustrationen som växer och de risker
              som ligger i detta. Så är det med all säkerhet. Situationen är,
              dess värre kan man säga, förmodligen under kontroll i den meningen
              att Marocko har en betydande säkerhetsnärvaro i de alldeles överväldigande
              delar av Västsahara som man kontrollerar, och situationen i flyktinglägren
              kontrolleras i allt väsentligt av Algeriet.
            </seg>
          </u>
          <u xml:id="i-a2d9472a9d08a5d9-39" prev="i-a2d9472a9d08a5d9-36" who="Q52922">
            <seg>
              Man ska vara medveten om att här finns en motsättning mellan
              Marocko och Algeriet som har sin icke alldeles oväsentliga betydelse
              för hur denna fråga hanteras. Den relationen mellan Alger och
              Rabat har sin betydelse också i detta sammanhang. Jag säger detta
              bara som ett faktiskt påpekande, utan att detta leder till någon
              revidering av de slutsatser som vi har gjort.
            </seg>
          </u>
          <u xml:id="i-a2d9472a9d08a5d9-40" prev="i-a2d9472a9d08a5d9-36" who="Q52922">
            <seg>
              En folkomröstning ska till det ingår i det som man har varit
              överens om inom FN-samfundet sedan man började ha med denna konflikt
              att göra. Sedan har det handlat om att definiera dem som har rätten
              att delta i folkomröstningen en nog så besvärlig fråga. Vi har
              sett i andra delar av världen hur den frågan är synnerligen besvärlig.
              Det handlar dessutom självfallet om att definiera de alternativ
              som folkomröstningen ska handla om. Det kan vara ett alternativ,
              det kan vara två alternativ och det kan vara, som har diskuterats
              vid något tillfälle, tre alternativ i den folkomröstningen.
            </seg>
          </u>
          <u xml:id="i-a2d9472a9d08a5d9-41" prev="i-a2d9472a9d08a5d9-36" who="Q52922">
            <seg>
              Oavsett hur det är med den frågan är det från vår utgångspunkt
              angeläget att detta förs framåt. Vilande eller, som vi säger på
              den europeiska kontinenten, frusna konflikter av denna art även
              om frusna konflikter just i Sahara förefaller vara en motsättning
              i sig har en tendens att förr eller senare blossa upp. Därför
              är det en viktig uppgift i internationell diplomati att försöka
              förebygga detta genom att verka för en lösning. Vi har på goda
              grunder, enligt min mening, i Sverige inställningen att det är
              FN som är det mest verkningsfulla instrument som vi har i detta
              arbete.
            </seg>
          </u>
          <note type="speaker">
            Anf. 6 HILLEVI LARSSON (s):
          </note>
          <u xml:id="i-a2d9472a9d08a5d9-42" next="i-a2d9472a9d08a5d9-46" who="Q3375042">
            <seg>
              Herr talman! Självklart ska vi stå bakom FN. Problemet är att
              FN under många år har försökt utan att lyckas. Tyvärr har det
              också minskat FN:s trovärdighet, för det finns ju resolutioner
              som tydligt säger att en folkomröstning ska äga rum. Det är också
              tydligt både från FN och från Haag att det är fråga om en ockupation;
              det är inte rättmätigt av Marocko att ockupera Västsaharas mark.
              Trots detta, trots alla resolutioner och allt stöd som finns,
              händer det ingenting.
            </seg>
          </u>
          <u xml:id="i-a2d9472a9d08a5d9-43" prev="i-a2d9472a9d08a5d9-42" who="Q3375042">
            <seg>
              FN har försökt få parterna att enas, som man säger. Problemet
              är att medan befolkningen i Västsahara, trots att landet är ockuperat,
              har varit väldigt välvillig och kompromissvillig har marockanerna
              inte varit det, utan de har förhalat, hela tiden krävt att allting
              ska göras på deras sätt och inte velat hitta en medelväg. Därför
              händer ingenting.
            </seg>
          </u>
          <u xml:id="i-a2d9472a9d08a5d9-44" prev="i-a2d9472a9d08a5d9-42" who="Q3375042">
            <seg>
              Under alla dessa år har marockanerna försökt fördriva västsaharier
              från Västsahara och försökt marockanisera västsaharier. De har
              även förflyttat marockaner till Västsaharas område för att ändra
              befolkningssammansättningen och vinna en eventuell folkomröstning.
              Det är också en form av bosättningspolitik för att permanent ta
              över området.
            </seg>
          </u>
          <u xml:id="i-a2d9472a9d08a5d9-45" prev="i-a2d9472a9d08a5d9-42" who="Q3375042">
            <seg>
              Trots inflyttningen av marockaner har västsaharierna sagt att
              de till och med kan gå med på att dessa marockaner får rösta bara
              de får denna folkomröstning, för det är fortfarande tydligt vad
              utslaget skulle bli. I och med att marockanerna inte har kunnat
              vara hundra procent säkra på detta har de inte gått med på det.
            </seg>
          </u>
          <u xml:id="i-a2d9472a9d08a5d9-46" prev="i-a2d9472a9d08a5d9-42" who="Q3375042">
            <seg>
              Kontentan är att alla utom Marocko är överens och att det skulle
              kunna gå att hitta en lösning. Jag tycker att det är dags att
              vi vågar säga ifrån till Marocko, men det ligger lite långt inne
              både i EU och i FN.
            </seg>
          </u>
          <note type="speaker">
            Anf. 7 Utrikesminister CARL BILDT (m):
          </note>
          <u xml:id="i-a2d9472a9d08a5d9-47" next="i-a2d9472a9d08a5d9-52" who="Q52922">
            <seg>
              Herr talman! Problemet med den här typen av konflikter är just
              och det uttrycktes väl i säkerhetsrådets senaste resolution att
              för att man ska kunna få en varaktig lösning måste man få en varaktig
              lösning som accepteras av alla parter. Det är en förutsättning
              för stabiliteten. Om en av dem inte går med på lösningen är det
              per definition ingen lösning, utan då är det i bästa fall eldupphör
              och någonting som kommer att leda till en ny konflikt längre fram.
            </seg>
          </u>
          <u xml:id="i-a2d9472a9d08a5d9-48" prev="i-a2d9472a9d08a5d9-47" who="Q52922">
            <seg>
              Här är motsättningen betydande. Erfarenheten från andra sådana
              här konflikter är att tiden kan vara en faktor som verkar till
              en fördel. Men samtidigt, som jag sade tidigare, kan det inte
              pågå hur länge som helst, av den enkla anledningen att nya spänningar
              då kan komma att byggas upp. Här har vi en känslig avvägning.
            </seg>
          </u>
          <u xml:id="i-a2d9472a9d08a5d9-49" prev="i-a2d9472a9d08a5d9-47" who="Q52922">
            <seg>
              Det var 1991 som man kom överens om att avsluta striderna. Man
              ägnade, som jag refererade, 90-talet åt att försöka definiera
              en folkomröstning. Därefter hände ingenting under ett antal år.
            </seg>
          </u>
          <u xml:id="i-a2d9472a9d08a5d9-50" prev="i-a2d9472a9d08a5d9-47" who="Q52922">
            <seg>
              Sedan 2007 har vi i alla fall början på en process, i och med
              att både Marocko och Polisario har lagt fram relativt omfattande
              förslag, som bägge har fått relativt positiva recensioner av FN:s
              säkerhetsråd som konstruktiva bidrag till en möjlig lösning. Det
              innebär inte att lösningen kanske är så omedelbart nära förestående,
              men vi är i alla fall sedan 2007 i en något bättre situation än
              vad vi var före 2007 när ingenting hände.
            </seg>
          </u>
          <u xml:id="i-a2d9472a9d08a5d9-51" prev="i-a2d9472a9d08a5d9-47" who="Q52922">
            <seg>
              Man kan känna en otålighet över att det tar alldeles för lång
              tid, men processen finns där i alla fall.
            </seg>
          </u>
          <u xml:id="i-a2d9472a9d08a5d9-52" prev="i-a2d9472a9d08a5d9-47" who="Q52922">
            <seg>
              Jag skulle i likhet med Hillevi Larsson önska att vi levde i
              en värld där säkerhetsrådets resolutioner omedelbart omsattes
              i verklighet. Då hade till exempel de resolutioner sedan 1947
              som reglerade Mellanösternkonflikten kunnat genomföras omedelbart.
              Men där har vi kämpat sedan 1947 utan nämnvärd framgång. Jag hoppas
              innerligt att det inte ska bli på samma sätt i detta fall.
            </seg>
          </u>
          <note>
            Överläggningen var härmed avslutad.
          </note>
          <note>
            4 § Svar på interpellation 2009/10:287 om Arbetsförmedlingens
            åtgärder för sjuka arbetssökande
          </note>
          <note type="speaker">
            Anf. 8 Arbetsmarknadsminister SVEN OTTO LITTORIN (m):
          </note>
          <u xml:id="i-a2d9472a9d08a5d9-53" next="i-a2d9472a9d08a5d9-58" who="Q3504785">
            <seg>
              Herr talman! Jasenko Omanovic har frågat mig var jag anser att
              gränsen går för att Arbetsförmedlingen ska ta emot sjuka arbetssökande
              och om jag avser att ta något initiativ för att förändra regelverket.
            </seg>
          </u>
          <u xml:id="i-a2d9472a9d08a5d9-54" prev="i-a2d9472a9d08a5d9-53" who="Q3504785">
            <seg>
              Jag vill inledningsvis framhålla att jag är övertygad om att
              de personer som har varit sjukfrånvarande under lång tid vill
              få stöd för att komma tillbaka till arbetslivet. Vi har nu skapat
              en smidig övergång från sjukförsäkringen till arbetsmarknadspolitiken
              så att tidigare sjukskrivna kan få det stöd de behöver från Arbetsförmedlingen
              för att komma tillbaka till arbetslivet.
            </seg>
          </u>
          <u xml:id="i-a2d9472a9d08a5d9-55" prev="i-a2d9472a9d08a5d9-53" who="Q3504785">
            <seg>
              Det är viktigt med ett personligt mottagande och ett bra stöd
              hos Arbetsförmedlingen för de personer som har varit sjukfrånvarande
              under mycket lång tid, två och ett halvt år eller längre. Arbetsförmedlingen
              har därför givits ett tydligt uppdrag att stötta dessa personer
              för att de ska kunna återvända till arbetslivet. Regeringen har
              infört ett nytt arbetsmarknadspolitiskt introduktionsprogram,
              Arbetslivsintroduktion. Syftet med arbetslivsintroduktionen, som
              ska vara individanpassad, är att ge deltagaren stöd att klargöra
              sina resurser och förutsättningar för att öka möjligheterna att
              kunna återgå i arbete.
            </seg>
          </u>
          <u xml:id="i-a2d9472a9d08a5d9-56" prev="i-a2d9472a9d08a5d9-53" who="Q3504785">
            <seg>
              Regeringen har även gjort det möjligt för deltagarna att direkt
              efter avslutad arbetslivsintroduktion kvalificera sig till jobb-
              och utvecklingsgarantin eller jobbgarantin för ungdomar, inom
              vilka deltagaren bland annat kan ta del av arbetslivsinriktad
              rehabilitering. Vidare har regeringen avsatt mer resurser till
              lönebidrag, trygghets- och utvecklingsanställningar, som Arbetsförmedlingen
              kan erbjuda denna grupp.
            </seg>
          </u>
          <u xml:id="i-a2d9472a9d08a5d9-57" prev="i-a2d9472a9d08a5d9-53" who="Q3504785">
            <seg>
              Regeringen avser att noga följa och analysera huruvida redan
              gjorda satsningar är tillräckliga och effektiva för att möta behovet
              av insatser för denna grupp.
            </seg>
          </u>
          <u xml:id="i-a2d9472a9d08a5d9-58" prev="i-a2d9472a9d08a5d9-53" who="Q3504785">
            <seg>
              Mot bakgrund av detta har jag för närvarande inte för avsikt
              att vidta några ytterligare åtgärder.
            </seg>
          </u>
          <note type="speaker">
            Anf. 9 JASENKO OMANOVIC (s):
          </note>
          <u xml:id="i-a2d9472a9d08a5d9-59" who="Q6028336" next="i-a2d9472a9d08a5d9-68">
            <seg>
              Herr talman! Jag tackar ministern för svaret.
            </seg>
          </u>
          <u xml:id="i-a2d9472a9d08a5d9-60" who="Q6028336" prev="i-a2d9472a9d08a5d9-59">
            <seg>
              Anledningen till att jag ställde frågan till ministern var att
              jag blev uppringd av en man som berättade för mig att hans syster
              drabbats av en sjukdom.
            </seg>
          </u>
          <u xml:id="i-a2d9472a9d08a5d9-61" who="Q6028336" prev="i-a2d9472a9d08a5d9-59">
            <seg>
              Det var en kvinnlig civilekonom i 50-årsåldern som blev sjuk
              i oktober 2006, och hon opererades två gånger för sina ryggbesvär.
              Sådana operationer är inte enkla, och tiden för att återgå till
              det normala är inte så kort. Vid årsskiftet blev hon utförsäkrad
              och skulle till Arbetsförmedlingen. Det fanns ett problem. Hennes
              läkare sade till henne: Om du inte vill försämra ditt hälsotillstånd
              måste du åka ambulans till Arbetsförmedlingen.
            </seg>
          </u>
          <u xml:id="i-a2d9472a9d08a5d9-62" who="Q6028336" prev="i-a2d9472a9d08a5d9-59">
            <seg>
              Därför tyckte jag att det var på sin plats att ställa den här
              frågan till arbetsmarknadsministern.
            </seg>
          </u>
          <u xml:id="i-a2d9472a9d08a5d9-63" who="Q6028336" prev="i-a2d9472a9d08a5d9-59">
            <seg>
              Är det så det är tänkt att man ska få ut folk från sjukförsäkringen,
              personer som egentligen har behov av att rehabiliteras i den takt
              de behöver det, och inte att allting är borta när det har gått
              ett antal dagar?
            </seg>
          </u>
          <u xml:id="i-a2d9472a9d08a5d9-64" who="Q6028336" prev="i-a2d9472a9d08a5d9-59">
            <seg>
              Blir hon friskare av att hon är utan försäkringen? Blir hon friskare
              av att hon måste åka ambulans till Arbetsförmedlingen?
            </seg>
          </u>
          <u xml:id="i-a2d9472a9d08a5d9-65" who="Q6028336" prev="i-a2d9472a9d08a5d9-59">
            <seg>
              Nu finns det förstås förnuftiga statstjänstemän på Arbetsförmedlingen
              och Försäkringskassan som i stället åker hem till dessa personer.
              Det blir mindre lidande för individen och mindre samhällsekonomiska
              kostnader.
            </seg>
          </u>
          <u xml:id="i-a2d9472a9d08a5d9-66" who="Q6028336" prev="i-a2d9472a9d08a5d9-59">
            <seg>
              Men frågan är fortfarande utformningen av politiken. Vad säger
              ministern i svaret? Han säger att de som är utförsäkrade erbjuds
              jobb- och utvecklingsgaranti. Jaha, vad är det för något?
            </seg>
          </u>
          <u xml:id="i-a2d9472a9d08a5d9-67" who="Q6028336" prev="i-a2d9472a9d08a5d9-59">
            <seg>
              Om vi ska tro Riksrevisionens granskning av jobb- och utvecklingsgarantin
              har man inte mycket att erbjuda människor som egentligen behöver
              lång rehabilitering och många rehabiliteringsinsatser, som den
              här civilekonomen.
            </seg>
          </u>
          <u xml:id="i-a2d9472a9d08a5d9-68" who="Q6028336" prev="i-a2d9472a9d08a5d9-59">
            <seg>
              Hon har faktiskt en anställning. Hon har viljan att komma tillbaka.
              Hon har en arbetsgivare som väntar på henne med öppna armar. Då
              säger arbetsmarknadsminister Sven-Otto Littorin att hon får ingå
              i jobb- och utvecklingsgarantin efter tre månader. Man borde väl
              ha förstått att en som inte ens kan ta sig till Arbetsförmedlingen
              utan ambulans inte heller kan delta i jobb- och utvecklingsgarantin,
              utan det är andra insatser som man behöver för att komma tillbaka
              till arbetslivet.
            </seg>
          </u>
          <note type="speaker">
            Anf. 10 Arbetsmarknadsminister SVEN OTTO LITTORIN (m):
          </note>
          <u xml:id="i-a2d9472a9d08a5d9-69" next="i-a2d9472a9d08a5d9-76" who="Q3504785">
            <seg>
              Herr talman! Låt oss först säga att det är självklart att den
              som är sjuk och inte har någon arbetsförmåga ska ha fortsatt rätt
              till sjukpenning, precis som tidigare. Men samtidigt var utgångspunkten
              för den här förändringen att det finns en stor grupp på arbetsmarknaden
              som har varit borta 30 månader eller mer och ingen enda person
              från våra myndigheter har hört av sig till dem och frågat: Vad
              kan vi göra för dig för att du ska få den hjälp du behöver? Precis
              som den dam som Jasenko Omanovic tar upp har de inte fått den
              hjälpen, och det har inte varit någon som har hört av sig till
              dem. Då är det klart att vi måste hitta system och sätt att sätta
              press på våra myndigheter att göra det som jag tror att vi båda
              vill, nämligen se till att man får den rätt till rehabilitering
              som man har förvägrats under så många år.
            </seg>
          </u>
          <u xml:id="i-a2d9472a9d08a5d9-70" prev="i-a2d9472a9d08a5d9-69" who="Q3504785">
            <seg>
              Jag kan naturligtvis inte kommentera enskilda fall, men låt oss
              försöka se detta lite övergripande. Om en person har varit borta
              från arbetsmarknaden i 900 dagar, två och ett halvt år, och ingen
              har brytt sig om dem är det väl inte fel att man via Arbetsförmedlingen
              får en bedömning och så småningom också hjälp av de minst 700
              experter på just arbetslivsinriktad rehabilitering som finns där,
              naturligtvis också tillsammans med den arbetsgivare som personen
              har. Det är det rimliga och viktiga.
            </seg>
          </u>
          <u xml:id="i-a2d9472a9d08a5d9-71" prev="i-a2d9472a9d08a5d9-69" who="Q3504785">
            <seg>
              Det man kan undra i just det här exemplet är varför den här personen
              inte har fått den hjälpen tidigare. Det hade ju varit det allra
              rimligaste att arbetsgivaren tillsammans med relevanta myndigheter
              hade inlett en rehabilitering för att på det sättet hjälpa henna
              att komma tillbaka. Men jag kan naturligtvis inte det här fallet
              i dess detaljer.
            </seg>
          </u>
          <u xml:id="i-a2d9472a9d08a5d9-72" prev="i-a2d9472a9d08a5d9-69" who="Q3504785">
            <seg>
              Tanken har inte varit att förändringarna ska sätta press på den
              enskilde utan i första hand på våra myndigheter, så att de gör
              det som vi nog gemensamt tycker borde göras, alltså att man tar
              kontakt med personen i fråga och frågar: Vad kan vi göra för dig?
              Vilken typ av insats kan du behöva för att kunna komma tillbaka?
            </seg>
          </u>
          <u xml:id="i-a2d9472a9d08a5d9-73" prev="i-a2d9472a9d08a5d9-69" who="Q3504785">
            <seg>
              Nu kan jag förstås inte svära på att det blir så i varje enskilt
              fall, med perfekt resultat från första dagen. Det är jag ärlig
              nog att säga. Men vi måste hitta verktyg för att försöka få de
              strukturerna på plats, så att det sker.
            </seg>
          </u>
          <u xml:id="i-a2d9472a9d08a5d9-74" prev="i-a2d9472a9d08a5d9-69" who="Q3504785">
            <seg>
              I det exempel som Jasenko Omanovic tar upp och i alla andra exempel
              som finns är det ett oerhört slöseri med alla dessa människor
              som vill tillbaka. Har man tur har man en anställning i grunden
              som man kan återvända till när arbetsförmågan återvänder. Men
              den svages väg tillbaka får inte hindras av vårt sätt att organisera
              den offentliga sektorn och systemen. Det är inte rimligt. Vi måste
              göra det vi kan för att se till att myndigheter och andra gör
              det de behöver för att erbjuda den hjälp man behöver för att komma
              tillbaka.
            </seg>
          </u>
          <u xml:id="i-a2d9472a9d08a5d9-75" prev="i-a2d9472a9d08a5d9-69" who="Q3504785">
            <seg>
              Återigen: Det blir förmodligen inte rätt i varje enskilt fall.
              Då är naturligtvis vår uppgift att tillsammans med våra myndigheter
              se till att göra det bättre och annorlunda. Jag tycker att det
              exempel som Jasenko Omanovic tog upp, där man åker hem till den
              person det gäller i stället för att be henne komma in, visar på
              ett alldeles utmärkt sätt att försöka hantera ett problem.
            </seg>
          </u>
          <u xml:id="i-a2d9472a9d08a5d9-76" prev="i-a2d9472a9d08a5d9-69" who="Q3504785">
            <seg>
              Givetvis ska vi inte genom våra förändringar tvinga en person
              som inte ens kan ta sig till Arbetsförmedlingen för egen maskin
              tillbaka ut på arbetsmarknaden. Men vi ska tvinga oss själva att
              se till att hon och andra i hennes situation får rätt hjälp och
              stöd för att själva kunna ta sig till arbetet och kunna göra en
              bra insats för sig och sin familj och därmed också för samhället
              i stort.
            </seg>
          </u>
          <note type="speaker">
            Anf. 11 JASENKO OMANOVIC (s):
          </note>
          <u xml:id="i-a2d9472a9d08a5d9-77" who="Q6028336" next="i-a2d9472a9d08a5d9-82">
            <seg>
              Herr talman! Nu fick vi återigen bekräftat det som statsministern,
              socialförsäkringsministern och arbetsmarknadsministern upprepade
              gånger har berättat om kraftlösa statstjänstemän som är ointresserade
              av sina arbetsuppgifter. Vi har så många statstjänstemän i det
              här landet som inte gör någonting enligt regeringen! Den här gången
              påpekar man återigen att man måste piska myndigheterna och statstjänstemännen
              för att de ska göra sin uppgift.
            </seg>
          </u>
          <u xml:id="i-a2d9472a9d08a5d9-78" who="Q6028336" prev="i-a2d9472a9d08a5d9-77">
            <seg>
              Jag har inte riktigt bilden att vi har så många statstjänstemän
              som drar benen efter sig, men du har den visst, Littorin, och
              även statsministern har gett uttryck för den när han sade att
              det var Försäkringskassan som gjorde fel.
            </seg>
          </u>
          <u xml:id="i-a2d9472a9d08a5d9-79" who="Q6028336" prev="i-a2d9472a9d08a5d9-77">
            <seg>
              Samtidigt säger arbetsmarknadsministern att de som är sjuka självklart
              ska fortsätta vara sjukskrivna. Förklara nu för oss, Littorin,
              hur det ska gå till när försäkringen upphör. Det finns ju ett
              bästföredatum i försäkringen. Hur kan man vara fortsatt sjukskriven
              när försäkringen upphör?
            </seg>
          </u>
          <u xml:id="i-a2d9472a9d08a5d9-80" who="Q6028336" prev="i-a2d9472a9d08a5d9-77">
            <seg>
              Då ska Arbetsförmedlingen ta vid och fortsätta jobbet. Då är
              det återigen de där lata arbetsförmedlarna som det hänger på,
              enligt Littorin. 60 procent av dem jobbar faktiskt övertid. Detta
              fick man höra i arbetsmarknadsutskottet när Arbetsförmedlingen
              var på besök. Och nu ska de få ytterligare en arbetsuppgift, nämligen
              att hantera människor som inte ens orkar ta sig dit. Då ska man
              köra ut och besöka de personer det handlar om det är inte bara
              fallet med den här civilekonomen, utan det finns flera personer
              ute i landet som har behov av detta och erbjuda dem jobb- och
              utvecklingsgaranti.
            </seg>
          </u>
          <u xml:id="i-a2d9472a9d08a5d9-81" who="Q6028336" prev="i-a2d9472a9d08a5d9-77">
            <seg>
              Riksrevisionen säger att det finns risk för inlåsningseffekter.
              Ska den som är sjuk och behöver all hjälp att komma tillbaka till
              arbetsmarknaden hamna i ett system där det finns risk för rundgång
              och inlåsning?
            </seg>
          </u>
          <u xml:id="i-a2d9472a9d08a5d9-82" who="Q6028336" prev="i-a2d9472a9d08a5d9-77">
            <seg>
              Detta är lite grann att ta sig vatten över huvudet, Littorin.
              Riksrevisionen påpekar också att arbetsmarknadsministern brister
              i sin styrning av jobb- och utvecklingsgarantin. Det är just det
              man erbjuder. Jag undrar vilken rehabilitering det blir av det.
            </seg>
          </u>
          <note type="speaker">
            Anf. 12 Arbetsmarknadsminister SVEN OTTO LITTORIN (m):
          </note>
          <u xml:id="i-a2d9472a9d08a5d9-83" next="i-a2d9472a9d08a5d9-90" who="Q3504785">
            <seg>
              Herr talman! Nu måste jag reagera riktigt skarpt. Inte vid något
              enda tillfälle har jag framfört kritik mot enskilda tjänstemän.
              Jag rasar mot Jasenko Omanovic anklagelsepunkter när det gäller
              den saken. Jag tycker att det är förfärligt att vi ska få höra
              detta i den här kammaren.
            </seg>
          </u>
          <u xml:id="i-a2d9472a9d08a5d9-84" prev="i-a2d9472a9d08a5d9-83" who="Q3504785">
            <seg>
              Men inte kan Jasenko Omanovic vara nöjd när han och hans parti
              och hans koalition lämnade efter sig ett läge där 70 procent av
              alla sjukskrivna efter ett år var kvar i det första steget av
              sju i den gamla rehabiliteringskedjan?
            </seg>
          </u>
          <u xml:id="i-a2d9472a9d08a5d9-85" prev="i-a2d9472a9d08a5d9-83" who="Q3504785">
            <seg>
              Är Jasenko Omanovic nöjd med detta? Är han nöjd med att människor
              har gått sjukskrivna år ut och år in utan att ens få ett samtal
              från våra myndigheter? Nej, det kan han rimligen inte vara nöjd
              med. Det är också därför Jasenko Omanovic och hans parti vill
              förändra i sjukförsäkringen, och man initierade just det arbete
              som vi har fullföljt, byggt på Anna Hedborgs utredningar.
            </seg>
          </u>
          <u xml:id="i-a2d9472a9d08a5d9-86" prev="i-a2d9472a9d08a5d9-83" who="Q3504785">
            <seg>
              Jag måste vända mig skarpt mot anklagelserna om att jag skulle
              skylla på enskilda tjänstemän. Det tycker jag är lögn och förbannad
              dikt.
            </seg>
          </u>
          <u xml:id="i-a2d9472a9d08a5d9-87" prev="i-a2d9472a9d08a5d9-83" who="Q3504785">
            <seg>
              Sedan är det trots allt så att man efter 87 dagar utanför sjukförsäkringen,
              när man har funnits i arbetslivsintroduktionen och fått en individuell
              hantering och en individuell bedömning och det har varit en individuell
              utgångspunkt, naturligtvis har rätt att återinträda i sjukförsäkringen
              om man är sjuk och inte har någon arbetsförmåga kvar.
            </seg>
          </u>
          <u xml:id="i-a2d9472a9d08a5d9-88" prev="i-a2d9472a9d08a5d9-83" who="Q3504785">
            <seg>
              Detta vet Jasenko Omanovic. Varför står han här och låtsas som
              om det inte finns, som om man inte kan återinträda om man är sjuk
              och inte har arbetsförmåga kvar? Den möjligheten finns.
            </seg>
          </u>
          <u xml:id="i-a2d9472a9d08a5d9-89" prev="i-a2d9472a9d08a5d9-83" who="Q3504785">
            <seg>
              Det ska vara rätt person i rätt system, men vi måste se till
              att få personer som kan hjälpa till och erbjuda den rehabilitering
              som man har rätt till, det som ni har förvägrat de långtidssjukskrivna
              under alla år när ni hade möjlighet.
            </seg>
          </u>
          <u xml:id="i-a2d9472a9d08a5d9-90" prev="i-a2d9472a9d08a5d9-83" who="Q3504785">
            <seg>
              Ni lämnade efter er en rehabiliteringskedja i totalt sönderfall.
              Enskilda människor fick gå in i långtidssjukskrivning för att
              sedan bli förtidspensionärer. De fick gå ut från arbetsmarknaden
              och ut från statistiken till arbetsmarknadens soptipp. Det är
              det ni lämnar efter er. Det är där vi städar upp.
            </seg>
          </u>
          <note type="speaker">
            Anf. 13 JASENKO OMANOVIC (s):
          </note>
          <u xml:id="i-a2d9472a9d08a5d9-91" who="Q6028336" next="i-a2d9472a9d08a5d9-94">
            <seg>
              Herr talman! Okej, jag har kanske missförstått det som statsrådet
              sade om att man måste piska myndigheter. Då är det inte statstjänstemännen
              som det gäller, utan då får vi kanske nästa vecka se en ny generaldirektör
              på Arbetsförmedlingen för att ministern är missnöjd med hur myndigheten
              jobbar med det här. Okej, då får vi säga så.
            </seg>
          </u>
          <u xml:id="i-a2d9472a9d08a5d9-92" who="Q6028336" prev="i-a2d9472a9d08a5d9-91">
            <seg>
              Men frågan återstår. Om man nu saknar arbetsförmåga ska man återinträda.
              Blir man friskare av att man flyttas från sjukförsäkringen till
              arbetslöshetsförsäkringen och efter tre månader upptäcker att
              man faktiskt inte ska höra dit utan ska tillbaka till sjukförsäkringen?
              Blir man friskare av det? Nej, det tror jag faktiskt inte, utan
              man kanske blir ännu sjukare av det.
            </seg>
          </u>
          <u xml:id="i-a2d9472a9d08a5d9-93" who="Q6028336" prev="i-a2d9472a9d08a5d9-91">
            <seg>
              Och arbetslöshetsersättningen och de insatser som man gör för
              att hjälpa arbetslösa blir bara försämrade, eftersom arbetsförmedlare
              måste ägna tid åt de personer som inte hör till Arbetsförmedlingen.
              60 procent på Arbetsförmedlingen jobbar i dag övertid. Och insatser,
              som jobb- och utvecklingsgarantin, håller inte det mått som de
              borde hålla för att ge hjälp till dem som behöver det.
            </seg>
          </u>
          <u xml:id="i-a2d9472a9d08a5d9-94" who="Q6028336" prev="i-a2d9472a9d08a5d9-91">
            <seg>
              Det är klart och tydligt en kritik från Riksrevisionen. Det är
              det, Littorin, vi pratar om. Det talas om att återinträda om man
              redan är sjuk. Då borde man inte ha funnits där.
            </seg>
          </u>
          <note type="speaker">
            Anf. 14 Arbetsmarknadsminister SVEN OTTO LITTORIN (m):
          </note>
          <u xml:id="i-a2d9472a9d08a5d9-95" next="i-a2d9472a9d08a5d9-101" who="Q3504785">
            <seg>
              Herr talman! Den här interpellationen handlar om arbetslivsintroduktionen.
              Det var den vi skulle prata om. Då gör vi det.
            </seg>
          </u>
          <u xml:id="i-a2d9472a9d08a5d9-96" prev="i-a2d9472a9d08a5d9-95" who="Q3504785">
            <seg>
              Ni lämnade efter er, efter åratal av misskötsel, ett system och
              en rehabiliteringskedja som hade brutit samman. 70 procent av
              dem som hade varit sjukskrivna i ett år befann sig i första steget
              av sju. Då kan man inte på något sätt påstå att det är ett system
              man kan vara nöjd med.
            </seg>
          </u>
          <u xml:id="i-a2d9472a9d08a5d9-97" prev="i-a2d9472a9d08a5d9-95" who="Q3504785">
            <seg>
              Då måste man göra någonting. Det vi då har gjort, efter de långa
              utredningar som har genomförts av Anna Hedborg med flera under
              många år, har handlat om att få ordning på den här rehabiliteringskedjan.
            </seg>
          </u>
          <u xml:id="i-a2d9472a9d08a5d9-98" prev="i-a2d9472a9d08a5d9-95" who="Q3504785">
            <seg>
              Ett sätt att få ordning på den kedjan är att se till att erbjuda
              dem som har varit borta i två och ett halvt år eller mer, som
              har gått helt passiva i totalpassiva sjukskrivningssystem, en
              möjlighet att få en individuell bedömning, en individuell hjälp
              och ett individuellt stöd för att ta sig tillbaka, genom hela
              den arsenal av resurser som finns på Arbetsförmedlingen och som
              våra duktiga arbetsförmedlare jobbar med varje år.
            </seg>
          </u>
          <u xml:id="i-a2d9472a9d08a5d9-99" prev="i-a2d9472a9d08a5d9-95" who="Q3504785">
            <seg>
              De här insinuationerna om att jag skulle racka ned på enskilda
              tjänstemän, vare sig de finns på Försäkringskassan eller Arbetsförmedlingen,
              tycker jag med förlov sagt att Jasenko Omanovic kan hålla sig
              för god för.
            </seg>
          </u>
          <u xml:id="i-a2d9472a9d08a5d9-100" prev="i-a2d9472a9d08a5d9-95" who="Q3504785">
            <seg>
              Här ska vi diskutera hur vi ska hantera det faktum att ni lämnade
              efter er tiotusentals personer, totalt passiva, utan någon hjälp,
              utan något stöd, utan någon kontakt och utan att någon över huvud
              taget brydde sig om dem.
            </seg>
          </u>
          <u xml:id="i-a2d9472a9d08a5d9-101" prev="i-a2d9472a9d08a5d9-95" who="Q3504785">
            <seg>
              Det är ett stort slöseri, och det är ett mänskligt förfall som
              ni tyvärr lämnade efter er och som vi måste hantera. Vi gör det
              för att försöka hjälpa var och en av de personer ni lämnade efter
              er, så att de har möjlighet att komma tillbaka. Vi behöver nämligen
              dem på svensk arbetsmarknad. Vi behöver dem i samhället. Vi behöver
              se till att de har möjlighet att hjälpa oss att bidra till tillväxt
              och välfärd framöver, så att vi har råd med pensioner, skola,
              barnomsorg och vad ni nu vill under de år som kommer. Då kan vi
              inte bygga vidare på det gamla system som totalhavererade och
              som ni lämnade efter er, utan då måste vi göra någonting bättre.
            </seg>
          </u>
          <note>
            Överläggningen var härmed avslutad.
          </note>
          <note>
            5 § Svar på interpellationerna 2009/10:258 och 260 om viseringspraxis
            och visum
          </note>
          <note type="speaker">
            Anf. 15 Statsrådet TOBIAS BILLSTRÖM (m):
          </note>
          <u xml:id="i-a2d9472a9d08a5d9-102" next="i-a2d9472a9d08a5d9-109" who="Q3112958">
            <seg>
              Herr talman! Maria Stenberg har frågat mig om det är min avsikt
              att mannens integritet ska väga tyngre än kvinnors och barns rätt
              till skydd och om jag är beredd att ta initiativ till att införa
              hårdare kontroll och hur en sådan kontroll i så fall ska se ut.
            </seg>
          </u>
          <u xml:id="i-a2d9472a9d08a5d9-103" prev="i-a2d9472a9d08a5d9-102" who="Q3112958">
            <seg>
              Veronica Palm har frågat mig vilka åtgärder jag avser att vidta
              med anledning av att utländska kvinnor som beviljats tillfälliga
              uppehållstillstånd sedan utnyttjas i Sverige och riskerar att
              sändas tillbaka till sitt ursprungsland.
            </seg>
          </u>
          <u xml:id="i-a2d9472a9d08a5d9-104" prev="i-a2d9472a9d08a5d9-102" who="Q3112958">
            <seg>
              När det gäller Maria Stenbergs frågor vill jag säga följande.
            </seg>
          </u>
          <u xml:id="i-a2d9472a9d08a5d9-105" prev="i-a2d9472a9d08a5d9-102" who="Q3112958">
            <seg>
              Vid prövningen av om uppehållstillstånd ska beviljas en make
              eller sambo ska Migrationsverket ta hänsyn till om utlänningslagens
              avslagsgrunder är tillämpliga, till exempel om det rör sig om
              skenförhållande, särlevnad eller månggifte eller att oriktiga
              uppgifter har lämnats vid ansökan. Om någon av dessa omständigheter
              finns får Migrationsverket avslå en ansökan om uppehållstillstånd.
            </seg>
          </u>
          <u xml:id="i-a2d9472a9d08a5d9-106" prev="i-a2d9472a9d08a5d9-102" who="Q3112958">
            <seg>
              I fall som gäller personer som inte stadigvarande har sammanbott
              utomlands och som avser att gifta sig eller inleda ett samboförhållande
              får uppehållstillstånd beviljas om förhållandet framstår som seriöst
              och inga särskilda skäl talar mot att tillstånd ges. Vid bedömningen
              av om det finns sådana särskilda skäl ska särskilt beaktas om
              utlänningen eller utlänningens eventuella barn kan antas bli utsatt
              för våld eller för annan allvarlig kränkning av sin frihet eller
              frid om uppehållstillstånd skulle beviljas. Denna bestämmelse
              syftar till att så långt som möjligt förhindra att uppehållstillstånd
              beviljas när det kan antas att sökanden efter bosättningen i Sverige
              kommer att utsättas för våld eller allvarliga kränkningar i förhållandet.
              Bestämmelsen är framför allt avsedd att tillämpas i de fall där
              män upprepade gånger inleder förhållanden med utländska kvinnor
              som de sedan kränker eller misshandlar. Om det kommer fram att
              den i Sverige bosatta personen har gjort sig skyldig till våldsbrott
              mot närstående eller sexualbrott kan det i allmänhet antas att
              sökanden eller sökandens barn kan komma att fara illa och att
              det således kan finnas skäl att avslå en ansökan om uppehållstillstånd.
              För att bedöma risken för våld eller allvarlig kränkning gör Migrationsverket
              bland annat kontroller i belastnings- och misstankeregistret.
            </seg>
          </u>
          <u xml:id="i-a2d9472a9d08a5d9-107" prev="i-a2d9472a9d08a5d9-102" who="Q3112958">
            <seg>
              I dessa fall handlar det om att göra en avvägning mellan å ena
              sidan kvinnors och barns rätt till skydd och å andra sidan enskilda
              individers rätt att själva välja med vem de ska leva. De omständigheter
              som talar för respektive mot att uppehållstillstånd ska beviljas
              måste vägas mot varandra, och en bedömning måste göras i varje
              enskilt fall. I de fall där det kan antas att kvinnan eller hennes
              barn kommer att utsättas för våld eller annan allvarlig kränkning
              beviljas inte uppehållstillstånd.
            </seg>
          </u>
          <u xml:id="i-a2d9472a9d08a5d9-108" prev="i-a2d9472a9d08a5d9-102" who="Q3112958">
            <seg>
              När det gäller Veronica Palms fråga om kvinnor som beviljats
              tidsbegränsat uppehållstillstånd och som i förhållandet utsätts
              för våld eller annan allvarlig kränkning finns en särskild skyddsregel
              i utlänningslagen. Dessa kvinnor har möjlighet att beviljas fortsatt
              uppehållstillstånd trots att förhållandet har tagit slut. Regeringen
              har i regleringsbrevet för 2010 gett Migrationsverket i uppdrag
              att senast den 31 december i år lämna en redogörelse för tillämpningen
              av denna regel.
            </seg>
          </u>
          <u xml:id="i-a2d9472a9d08a5d9-109" prev="i-a2d9472a9d08a5d9-102" who="Q3112958">
            <seg>
              Mot denna bakgrund har jag inte för avsikt att vidta några ytterligare
              åtgärder.
            </seg>
          </u>
          <note>
            Då Veronica Palm, som framställt en av interpellationerna, hade
            anmält att hon var förhindrad att närvara vid sammanträdet medgav
            förste vice talmannen att Maria Stenberg fick ta emot båda interpellationssvaren.
          </note>
          <note type="speaker">
            Anf. 16 MARIA STENBERG (s):
          </note>
          <u xml:id="i-a2d9472a9d08a5d9-110" next="i-a2d9472a9d08a5d9-120" who="Q4980261">
            <seg>
              Herr talman! Jag vill börja med att tacka ministern för svaret
              på min interpellation, även om jag och säkert många andra inte
              kan vara helt nöjda med svaret. Det kanske inte är så förvånande.
            </seg>
          </u>
          <u xml:id="i-a2d9472a9d08a5d9-111" prev="i-a2d9472a9d08a5d9-110" who="Q4980261">
            <seg>
              Arbetet för att motverka mäns våld mot kvinnor ingår i våra nationella
              jämställdhetspolitiska delmål. Samhället, det vill säga vi alla,
              har därför ett ansvar för att försäkra oss om att vi i princip
              har gjort allt för att förhindra att våldet mot kvinnor fortsätter.
            </seg>
          </u>
          <u xml:id="i-a2d9472a9d08a5d9-112" prev="i-a2d9472a9d08a5d9-110" who="Q4980261">
            <seg>
              Just den här debatten ska handla om utländska kvinnor som kommer
              till Sverige i hopp om ljus kärlek och ett gott liv. Men tyvärr
              råkar en del av dessa kvinnor väldigt illa ut. Det finns svenska
              män som utnyttjar, kränker, hotar, slår och dessutom använder
              grovt sexuellt våld mot en del av de här kvinnorna.
            </seg>
          </u>
          <u xml:id="i-a2d9472a9d08a5d9-113" prev="i-a2d9472a9d08a5d9-110" who="Q4980261">
            <seg>
              Kvinnojourer runt om i landet vittnar om att det finns kvinnor
              som har blivit utsatta för fruimport. Varför ordet fruimport?
              Vad är beskrivningen av det?
            </seg>
          </u>
          <u xml:id="i-a2d9472a9d08a5d9-114" prev="i-a2d9472a9d08a5d9-110" who="Q4980261">
            <seg>
              Det finns egentligen ingen annan riktigt bra förklaring eller
              beskrivning av fenomenet mer än att det finns ett antal svenska
              män som träffar och bjuder hit utländska kvinnor och i vissa situationer
              utövar våld mot dem. Många av de kvinnorna kommer från sydöstra
              Asien.
            </seg>
          </u>
          <u xml:id="i-a2d9472a9d08a5d9-115" prev="i-a2d9472a9d08a5d9-110" who="Q4980261">
            <seg>
              De kommer till Sverige som anhöriginvandrare och blir direkt
              hänvisade till männens liv och de förutsättningar som männen lever
              under. Jag vill poängtera att jag inte pratar om de sunda relationer
              som också finns.
            </seg>
          </u>
          <u xml:id="i-a2d9472a9d08a5d9-116" prev="i-a2d9472a9d08a5d9-110" who="Q4980261">
            <seg>
              Tyvärr blir en del av de kvinnor som blir utsatta för våld i
              nära relationer och kommer från andra länder dessutom utkastade
              från vårt land om männen tröttnar på dem eller tycker att de inte
              duger. Det i sig kan innebära att kvinnor stannar i osunda relationer.
              De vet att om de inte stannar i relationen i två år måste de lämna
              Sverige. Det skulle jag kunna säga många ord om, men det har jag
              inte talartid till här i dag.
            </seg>
          </u>
          <u xml:id="i-a2d9472a9d08a5d9-117" prev="i-a2d9472a9d08a5d9-110" who="Q4980261">
            <seg>
              Jag hör av ministerns svar på min interpellation att han inte
              planerar att vidta några ytterligare åtgärder. Då känns det som
              att ministern på ett sätt abdikerar från sitt ansvar.
            </seg>
          </u>
          <u xml:id="i-a2d9472a9d08a5d9-118" prev="i-a2d9472a9d08a5d9-110" who="Q4980261">
            <seg>
              Jämställdhet, frihet och rätt till sitt eget liv och sin egen
              kropp måste väl omfatta alla kvinnor, även om de är i Sverige
              temporärt under en viss tid? Vi har gett de kvinnorna rätt att
              komma hit. Vårt system har gett dem rätten att vistas här tillsammans
              med en partner upp till två år.
            </seg>
          </u>
          <u xml:id="i-a2d9472a9d08a5d9-119" prev="i-a2d9472a9d08a5d9-110" who="Q4980261">
            <seg>
              Det förutsätter att de stannar i samma relation med samma man,
              oavsett om det är en sund eller en osund relation. Jag tror att
              många av de kvinnorna kan känna att konsekvensen av tvåårsregeln
              blir att de stannar i relationen för att de är rädda eller känner
              sig misslyckade om de ska återvända till sitt gamla liv.
            </seg>
          </u>
          <u xml:id="i-a2d9472a9d08a5d9-120" prev="i-a2d9472a9d08a5d9-110" who="Q4980261">
            <seg>
              Jag vill fråga ministern: Finns det verkligen inga fler instrument
              att använda för till exempel Migrationsverket när det gäller att
              informera kvinnor som löper uppenbara risker i sina relationer?
              Är det inte en skyldighet för oss alla med tanke på alla människors
              lika värde och okränkbarhet? Finns det verkligen ingenting som
              ministern ser går att göra för att skydda de här kvinnorna och
              barnen?
            </seg>
          </u>
          <note type="speaker">
            Anf. 17 Statsrådet TOBIAS BILLSTRÖM (m):
          </note>
          <u xml:id="i-a2d9472a9d08a5d9-121" next="i-a2d9472a9d08a5d9-131" who="Q3112958">
            <seg>
              Herr talman! Jag har ingen annan uppfattning än interpellanten
              om betydelsen och vikten av att förhindra att människor råkar
              illa ut. Om detta tror jag att alla är helt överens. Det skulle
              vara konstigt annars givet det faktum att de allra flesta partier
              i Sverige i alla fall de som befinner sig i riksdagen tycker att
              det är viktigt att stå upp för den jämställdhetspolitik som vi
              slåss för och som vi har i Sverige. Det här är definitivt en del
              av det.
            </seg>
          </u>
          <u xml:id="i-a2d9472a9d08a5d9-122" prev="i-a2d9472a9d08a5d9-121" who="Q3112958">
            <seg>
              När det gäller interpellantens frågor om hur man ska kunna underlätta
              för och hjälpa de kvinnor som råkar illa ut ska vi först och främst
              börja med att titta på utlänningslagen och vad det är för instrument
              som erbjuds där. Utlänningslagens bestämmelser syftar till att
              så långt som möjligt förhindra att kvinnor far illa och utsätts
              för våld när de kommer till Sverige. Det handlar om att ta hänsyn
              till utländska kvinnors och barns rätt till skydd.
            </seg>
          </u>
          <u xml:id="i-a2d9472a9d08a5d9-123" prev="i-a2d9472a9d08a5d9-121" who="Q3112958">
            <seg>
              Det handlar också om enskilda individers rätt att själva välja
              sin partner. Det betyder att när kvinnan väl har bestämt sig för
              att flytta ihop med sin man i Sverige är det inte säkert att hon
              vill ändra sitt beslut på grund av att det har kommit fram att
              mannen i fråga har ett brottsligt förflutet. Detta är viktigt
              att förstå.
            </seg>
          </u>
          <u xml:id="i-a2d9472a9d08a5d9-124" prev="i-a2d9472a9d08a5d9-121" who="Q3112958">
            <seg>
              Jag tyckte själv att Maria Stenberg var inne på det när hon pekade
              på att det kan finnas bevekelsegrunder som inte bara handlar om
              kärlek. Det kanske dessutom handlar om ekonomi i det här sammanhanget.
              Det handlar om vilket liv man lever i ursprungslandet och vilka
              förväntningar man har på ett nytt liv i Sverige.
            </seg>
          </u>
          <u xml:id="i-a2d9472a9d08a5d9-125" prev="i-a2d9472a9d08a5d9-121" who="Q3112958">
            <seg>
              Det kan vara argument som är nog så tunga. Det vet vi när vi
              tittar på hur människor rör sig över gränserna. Vi ser i migrationspolitiken
              i övrigt att en längtan efter ett bättre liv är ett mycket starkt
              argument för människor att röra sig över gränserna till andra
              länder.
            </seg>
          </u>
          <u xml:id="i-a2d9472a9d08a5d9-126" prev="i-a2d9472a9d08a5d9-121" who="Q3112958">
            <seg>
              Dessutom kan det vara värt att notera att ett skydd motsvarande
              det som vi har i utlänningslagen mot att ge sig in i ett förhållande
              där kvinnan riskerar att utsättas för våld saknas för alla svenska
              kvinnor som utsätts för misshandel i parrelationer. Därutöver
              är det viktigt att peka på att de kvinnor som kommer till Sverige
              omfattas av samma skyddsnät som alla övriga kvinnor som är bosatta
              i vårt land. Det ska inte vara någon mannamån, och det är det
              inte heller.
            </seg>
          </u>
          <u xml:id="i-a2d9472a9d08a5d9-127" prev="i-a2d9472a9d08a5d9-121" who="Q3112958">
            <seg>
              Regeringen har under mandatperioden antagit en handlingsplan
              för att bekämpa mäns våld mot kvinnor, hedersrelaterat våld och
              förtryck samt våld i samkönade relationer. Den innefattar en rad
              åtgärder och involverar flera myndigheter, till exempel socialtjänsten,
              vilket är viktigt att tänka på i det här sammanhanget. Alla i
              Sverige bor i en kommun, och den kommunens socialtjänst har ett
              ansvar för de här frågorna.
            </seg>
          </u>
          <u xml:id="i-a2d9472a9d08a5d9-128" prev="i-a2d9472a9d08a5d9-121" who="Q3112958">
            <seg>
              Dessutom har vi genomfört en lagändring i juli 2007 under den
              här mandatperioden i syfte att tydliggöra socialtjänstens ansvar
              för att våldsutsatta kvinnor och barn som bevittnat våld får det
              stöd och den hjälp som de behöver. Detta ansvar gäller alla kvinnor
              och barn, även de som vistas här med tillfälligt eller permanent
              uppehållstillstånd.
            </seg>
          </u>
          <u xml:id="i-a2d9472a9d08a5d9-129" prev="i-a2d9472a9d08a5d9-121" who="Q3112958">
            <seg>
              Jag tycker att det är viktigt att fundera över det här. Utöver
              detta har en särskild utredare på regeringens uppdrag nu också
              tittat på möjligheten att erbjuda samhällsorientering till bland
              annat kvinnor med tillfälliga uppehållstillstånd. Tillsynsarbetet
              visar att informationen behöver utvecklas för att nå alla grupper
              i Sverige, till exempel kvinnor som talar andra språk, så att
              man blir medveten om vilka rättigheter som man kan göra anspråk
              på och vilka skyddsmöjligheter som finns.
            </seg>
          </u>
          <u xml:id="i-a2d9472a9d08a5d9-130" prev="i-a2d9472a9d08a5d9-121" who="Q3112958">
            <seg>
              Utöver detta har vi höjt Socialstyrelsens anslag under 2009 och
              2010 till organisationer som arbetar för att motverka våld mot
              kvinnor med 10 miljoner kronor per år. Därutöver vill jag peka
              på polisens ansvar när det gäller skyddet för våldsutsatta kvinnor
              och barn.
            </seg>
          </u>
          <u xml:id="i-a2d9472a9d08a5d9-131" prev="i-a2d9472a9d08a5d9-121" who="Q3112958">
            <seg>
              I korthet: Det händer mycket, och jag tycker att vi bör fortsätta
              att utveckla de här metoderna.
            </seg>
          </u>
          <note type="speaker">
            Anf. 18 MARIA STENBERG (s):
          </note>
          <u xml:id="i-a2d9472a9d08a5d9-132" next="i-a2d9472a9d08a5d9-139" who="Q4980261">
            <seg>
              Herr talman! Då blir det lite konstigt. Ministern hänvisar till
              allt som är gjort, och fortfarande är det alltför många kvinnojourer
              runt om i Sverige som möter utländska kvinnor som har blivit utsatta
              för våld i sina nära relationer. Jag tror att det var drygt 500
              kvinnor som hade haft kontakt med kvinnojourer som var här tillfälligt
              i Sverige och som hade blivit utsatta för våld.
            </seg>
          </u>
          <u xml:id="i-a2d9472a9d08a5d9-133" prev="i-a2d9472a9d08a5d9-132" who="Q4980261">
            <seg>
              Hur mycket vi än gör tyder det på att de 500 kvinnorna ändå är
              utsatta för våld. Det har varit ett antal uppmärksammade tidningsartiklar
              om det här, men man måste väl erkänna att det inte har varit alltför
              stor politisk debatt om just den här gruppen kvinnor som är utsatta
              för våld.
            </seg>
          </u>
          <u xml:id="i-a2d9472a9d08a5d9-134" prev="i-a2d9472a9d08a5d9-132" who="Q4980261">
            <seg>
              Antalet beviljade tillfälliga uppehållstillstånd för kvinnor
              ökar dramatiskt samtidigt som kvinnojourerna vittnar om att det
              blir fler kvinnor som söker sig till dem för att få hjälp. Hur
              det än är finns det väl en hel del luckor i det vi vet.
            </seg>
          </u>
          <u xml:id="i-a2d9472a9d08a5d9-135" prev="i-a2d9472a9d08a5d9-132" who="Q4980261">
            <seg>
              Till exempel verkar det vara svårt att få reda på hur många relationer
              som avslutas innan det tillfälliga uppehållstillståndet går ut
              och hur många nya kvinnor som dessa män ansöker om ska få komma
              till Sverige. Det känns som att det finns en hel del kvar att
              göra även om jag också vet att det vidtas vissa åtgärder.
            </seg>
          </u>
          <u xml:id="i-a2d9472a9d08a5d9-136" prev="i-a2d9472a9d08a5d9-132" who="Q4980261">
            <seg>
              Det gäller att kunna få information som kvinna om jag i princip
              ska resa runt jorden till en man som jag kanske inte har en alltför
              lång relation till. Då borde jag åtminstone kunna få information
              om vad mannen har i bagaget på mitt eget språk, i bästa fall på
              plats innan jag beslutar mig för att jag ska ta mitt barn med
              mig och resa runt halva jorden.
            </seg>
          </u>
          <u xml:id="i-a2d9472a9d08a5d9-137" prev="i-a2d9472a9d08a5d9-132" who="Q4980261">
            <seg>
              Även om kvinnor runt om i världen är fattiga är de inte dumma.
              Det är klart att om en kvinna har information om att hon kanske
              är den här mannens femte kvinna i rad eller att han har blivit
              fälld för misshandel tidigare kan det avgöra om hon reser runt
              halva jorden eller inte, hur trevlig hon än tycker att mannen
              är, hur kär hon än och hur mycket hon än tror att hon ska få ett
              bättre liv. Jag tror nämligen att det är ett väldigt stort steg
              att ta för en kvinna även om hon lever under fattiga förhållanden.
            </seg>
          </u>
          <u xml:id="i-a2d9472a9d08a5d9-138" prev="i-a2d9472a9d08a5d9-132" who="Q4980261">
            <seg>
              Vi vet inte riktigt hur det här ser ut, och därför vill jag fortsätta
              fråga. Det finns ingen riktigt bra statistik över hur många av
              de här relationerna som avslutas innan det tillfälliga uppehållstillståndet
              avslutas. Finns det verkligen inte något mer som ministern anser
              att man kan göra i uppdraget till Migrationsverket? Vad jag förstår
              använder sig kanske inte Migrationsverkets utsända tjänstemän
              av informationsverktyget fullt ut för att försäkra sig om att
              kvinnor verkligen vet vad det är de reser till eller vilka rättigheter
              och skyldigheter de har när de kommer till Sverige. Pratar man
              inte språket och inte får delta i samhällslivet blir man ju väldigt
              sårbar.
            </seg>
          </u>
          <u xml:id="i-a2d9472a9d08a5d9-139" prev="i-a2d9472a9d08a5d9-132" who="Q4980261">
            <seg>
              Känner fortfarande inte ministern att det finns någonting mer
              han kan göra, eftersom vi delar problembilden?
            </seg>
          </u>
          <note type="speaker">
            Anf. 19 Statsrådet TOBIAS BILLSTRÖM (m):
          </note>
          <u xml:id="i-a2d9472a9d08a5d9-140" next="i-a2d9472a9d08a5d9-150" who="Q3112958">
            <seg>
              Herr talman! När det gäller den sista delen, om informationsinsatserna,
              redogjorde jag för hur viktigt vi tycker att det är att de som
              kommer till Sverige får information, inte minst på sitt eget språk,
              om vilka rättigheter de har. Det arbetet är alltså redan igångsatt.
            </seg>
          </u>
          <u xml:id="i-a2d9472a9d08a5d9-141" prev="i-a2d9472a9d08a5d9-140" who="Q3112958">
            <seg>
              Jag är inte säker på att jag delar interpellantens uppfattning
              om att kvinnor skulle avstå bara för att de fick den här informationen.
              Jag är faktiskt inte helt säker på det, för ibland är det så att
              det liv man lever i fattigdom gör människor som tänker sig att
              emigrera väldigt riskbenägna. Det gäller inte bara den typ av
              förhållanden och situationer som vi diskuterar nu. Vi kan ju ställa
              oss frågan varför man väljer att sätta sig i en liten ranglig
              båt och ta sig över Medelhavet med risk för liv och lem. Ibland
              är drivkrafterna väldigt starka.
            </seg>
          </u>
          <u xml:id="i-a2d9472a9d08a5d9-142" prev="i-a2d9472a9d08a5d9-140" who="Q3112958">
            <seg>
              Jag skulle dock vilja gå tillbaka och titta lite historiskt på
              hur den här frågan har debatterats i Sverige. Det har funnits
              något som har kallats för seriositetsprövning, och det finns en
              möjlighet att avslå vid särskilda skäl. Den infördes i svensk
              lagstiftning genom lagändringar år 2000. Syftet med förslaget
              om att kunna avslå en ansökan om det finns särskilda skäl var
              bland annat att förhindra att uppehållstillstånd beviljades när
              det kunde misstänkas att den sökande skulle komma att utsättas
              för våld eller allvarliga kränkningar.
            </seg>
          </u>
          <u xml:id="i-a2d9472a9d08a5d9-143" prev="i-a2d9472a9d08a5d9-140" who="Q3112958">
            <seg>
              Denna lagändring var dock inte okontroversiell på något sätt.
              Flera remissinstanser hade synpunkter ur ett diskriminerings-
              och integritetsperspektiv, något som inte riktigt framgår när
              vi nu har den här interpellationsdebatten. Diskrimineringsombudsmannen
              ansåg till exempel att även om det är en av samhällets viktigaste
              uppgifter att motverka att människor far illa kan det inte vara
              utlänningsmyndigheternas uppgift att avgöra om ett förhållande
              är lämpligt. Diskrimineringsombudsmannen menade att detta var
              en självklarhet ur integritets- och rättssäkerhetssynpunkt.
            </seg>
          </u>
          <u xml:id="i-a2d9472a9d08a5d9-144" prev="i-a2d9472a9d08a5d9-140" who="Q3112958">
            <seg>
              Advokatsamfundet avstyrkte förslaget helt och menade att instanser
              i stället skulle riktas in på att på olika sätt stödja kvinnor
              som kommer hit.
            </seg>
          </u>
          <u xml:id="i-a2d9472a9d08a5d9-145" prev="i-a2d9472a9d08a5d9-140" who="Q3112958">
            <seg>
              Svenska flyktingrådet avstyrkte också förslaget och menade att
              det skulle ha ringa effekt att tala om för en sökande att anknytningspersonen
              var våldsbenägen.
            </seg>
          </u>
          <u xml:id="i-a2d9472a9d08a5d9-146" prev="i-a2d9472a9d08a5d9-140" who="Q3112958">
            <seg>
              Det finns kanske anledning att fundera över det jag redogör för,
              Maria Stenberg. Det är inte så att regeringen inte har fått någon
              input i de här frågorna. År 2000 var det inte ens den regering
              som jag ingår i som fick denna input från remissinstanserna.
            </seg>
          </u>
          <u xml:id="i-a2d9472a9d08a5d9-147" prev="i-a2d9472a9d08a5d9-140" who="Q3112958">
            <seg>
              Vad tyckte då regeringen vid det tillfället, alltså 2000? Jo,
              man ansåg att det skulle vara diskriminerande om prövningen av
              uppehållstillstånd skulle ha utgångspunkt i någon av parternas
              moraliska och mänskliga kvaliteter. Att avslå en ansökan enbart
              på grund av att den i Sverige bosatta personen var kriminell eller
              hade missbruksproblem var därför att gå för långt.
            </seg>
          </u>
          <u xml:id="i-a2d9472a9d08a5d9-148" prev="i-a2d9472a9d08a5d9-140" who="Q3112958">
            <seg>
              Samtidigt ansåg den dåvarande regeringen att anknytningspersonens
              bakgrund måste kunna läggas till grund för bedömningen om uppehållstillstånd
              skulle beviljas eller ej, detta som skydd för kvinnan. Det fanns
              en utredning som låg till grund för lagändringen, och de hade
              låtit göra ett antal undersökningar i syfte att undersöka förekomsten
              av våld mot kvinnor.
            </seg>
          </u>
          <u xml:id="i-a2d9472a9d08a5d9-149" prev="i-a2d9472a9d08a5d9-140" who="Q3112958">
            <seg>
              Detta är viktigt att komma ihåg.
            </seg>
          </u>
          <u xml:id="i-a2d9472a9d08a5d9-150" prev="i-a2d9472a9d08a5d9-140" who="Q3112958">
            <seg>
              Hur ser situationen ut i dag? Maria Stenberg frågar om vilken
              information kvinnan får på ambassaden, till exempel om eventuella
              brott som mannen har begått. Om brottet leder till avslag får
              kvinnan reda på den brottsliga bakgrunden genom motiveringen i
              beslutet. Kvinnan kan också själv begära att få ta del av handlingarna
              i ärendet. Om kvinnan beviljas tillfälligt uppehållstillstånd
              får hon information om den, som det heter, uppskjutna invandringsprövningen.
              Då framgår av beslutet att hon ska vända sig till Migrationsverket
              för att ansöka om förlängning av tillståndet.
            </seg>
          </u>
          <note type="speaker">
            Anf. 20 MARIA STENBERG (s):
          </note>
          <u xml:id="i-a2d9472a9d08a5d9-151" next="i-a2d9472a9d08a5d9-154" who="Q4980261">
            <seg>
              Herr talman! Detta är som sagt ett väldigt angeläget ämne. Det
              är säkert så att många människor tar otroligt stora risker för
              att skapa sig ett bättre liv, men jag tror fortfarande att en
              del av dessa kvinnor faktiskt kan göra andra val om de hade den
              kunskapen.
            </seg>
          </u>
          <u xml:id="i-a2d9472a9d08a5d9-152" prev="i-a2d9472a9d08a5d9-151" who="Q4980261">
            <seg>
              Det här är en fråga som engagerar och har engagerat. Regeringens
              egen tjänsteman i form av landshövdingen i Värmland, Eva Eriksson,
              har uppmärksammat detta. För några dagar sedan publicerade hon
              en rapport som bygger på tolv berättelser från kvinnor som har
              kommit till Sverige med önskan om kärlek och ett bättre liv. Jag
              kan bara säga att den här rapporten är värd att läsa, för den
              förskräcker. Jag begriper inte hur män kan behandla kvinnor på
              det här sättet. Det är väldigt upprörande.
            </seg>
          </u>
          <u xml:id="i-a2d9472a9d08a5d9-153" prev="i-a2d9472a9d08a5d9-151" who="Q4980261">
            <seg>
              Herr talman! Vad jag förstår vill Länsstyrelsen i Värmland med
              Eva Eriksson i spetsen försöka ta ett nationellt ansvar just för
              kartläggningen av fruimporten och vilka kvinnojourer som har haft
              kontakt med kvinnor som blir utsatta för våld i de här relationerna.
              Jag är övertygad om att hon också vill ta sitt ansvar och kanske
              lägga fram konkreta förslag på hur man skulle kunna förbättra
              situationen för de här kvinnorna, eftersom vi vet att de också
              har svårt att få hjälp i Sverige.
            </seg>
          </u>
          <u xml:id="i-a2d9472a9d08a5d9-154" prev="i-a2d9472a9d08a5d9-151" who="Q4980261">
            <seg>
              Min fråga blir: Kommer landshövdingen i Värmland att få uppdraget
              av regeringen och ministern att kartlägga fruimporten som vi faktiskt
              vet sker i Sverige och kanske också lägga fram ett eller annat
              konkret förslag som vi kan få ta ställning till här i kammaren?
            </seg>
          </u>
          <note type="speaker">
            Anf. 21 Statsrådet TOBIAS BILLSTRÖM (m):
          </note>
          <u xml:id="i-a2d9472a9d08a5d9-155" next="i-a2d9472a9d08a5d9-163" who="Q3112958">
            <seg>
              Herr talman! Det är helt riktigt att Länsstyrelsen i Värmland
              har begärt att få ett preciserat uppdrag. Det är dock en begäran
              som har ställts till Integrations- och jämställdhetsdepartementet
              och inte till Justitiedepartementet. Men jag kan svara i alla
              fall och konstatera att den här frågan för närvarande bereds av
              departementet. När vi är färdiga med den beredningen kommer det
              att ges ett svar på det här.
            </seg>
          </u>
          <u xml:id="i-a2d9472a9d08a5d9-156" prev="i-a2d9472a9d08a5d9-155" who="Q3112958">
            <seg>
              När det gäller frågan om statistik och så vidare är det väldigt
              viktigt att komma ihåg att bakom varje siffra döljer sig naturligtvis
              en person som far illa. Jag skulle inte drömma om att här i kammaren
              försöka säga något annat. Det är klart att det är hemskt att människor
              behandlar varandra illa eller på falska premisser ingår förhållanden
              som de sedan har för avsikt att missbruka.
            </seg>
          </u>
          <u xml:id="i-a2d9472a9d08a5d9-157" prev="i-a2d9472a9d08a5d9-155" who="Q3112958">
            <seg>
              Nu är det väldigt viktigt att vi får klart för oss hur det ser
              ut när det gäller tillämpningen av skyddsbestämmelserna i utlänningslagen,
              och därför har vi gett ett uppdrag till Migrationsverket att återkomma
              till regeringen med en redovisning av hur den här regeln tillämpas.
              Det uppdraget ska redovisas vid årets slut så att vi har en fullvärdig
              statistik att falla tillbaka på.
            </seg>
          </u>
          <u xml:id="i-a2d9472a9d08a5d9-158" prev="i-a2d9472a9d08a5d9-155" who="Q3112958">
            <seg>
              När detta är gjort ska vi se om bestämmelsen tillämpas på det
              vis som riksdagen ansåg att den skulle tillämpas när man införde
              den eller om ytterligare lagändringar är nödvändiga.
            </seg>
          </u>
          <u xml:id="i-a2d9472a9d08a5d9-159" prev="i-a2d9472a9d08a5d9-155" who="Q3112958">
            <seg>
              Jag tycker att det har varit en bra interpellationsdebatt. Den
              har visat att Sveriges riksdag och regering faktiskt inte har
              så olika uppfattningar i frågan och att vi båda två tycker att
              det är viktigt att seriösa förhållanden naturligtvis uppmuntras
              så att vi inte lägger onödiga hinder i vägen för den som av kärlek
              vill komma till vårt land och leva sitt liv här, men att det också
              är viktigt att stå upp för att människors lika rättigheter och
              värde alltid står överst på listan över de saker som vi ska värna
              och skydda.
            </seg>
          </u>
          <u xml:id="i-a2d9472a9d08a5d9-160" prev="i-a2d9472a9d08a5d9-155" who="Q3112958">
            <seg>
              Jag tycker att detta har varit bra. Det finns därför anledning
              att framhålla det arbete som regeringen redan bedriver på området
              och dessutom påpeka att när vi vet mer i denna fråga finns det
              kanske anledning att komma tillbaka.
            </seg>
          </u>
          <note>
            Överläggningen var härmed avslutad.
          </note>
          <note>
            6 § Hänvisning av ärenden till utskott
          </note>
          <note>
            Föredrogs och hänvisades
          </note>
          <note>
            7 § Anmälan om inkommen faktapromemoria om förslag från Europeiska
            kommissionen
          </note>
          <note>
            Förste vice talmannen anmälde att följande faktapromemoria om
            förslag från Europeiska kommissionen inkommit och överlämnats
            till utskott:
          </note>
          <u xml:id="i-a2d9472a9d08a5d9-161" prev="i-a2d9472a9d08a5d9-155" who="Q3112958">
            <seg>
              KOM(2010)53
            </seg>
          </u>
          <note>
            8 § Bordläggning och beslut om förlängd motionstid
          </note>
          <note>
            Anmäldes och bordlades
          </note>
          <note>
            Kammaren biföll talmannens förslag att motionstiden för prop.
            2009/10:188 Nationell sfi-bonus skulle förlängas till onsdagen
            den 14 april .
          </note>
          <note>
            9 § Anmälan om frågor för skriftliga svar
          </note>
          <u xml:id="i-a2d9472a9d08a5d9-162" prev="i-a2d9472a9d08a5d9-155" who="Q3112958">
            <seg>
              Anmäldes att följande frågor för skriftliga svar framställts
            </seg>
          </u>
          <note>
            den 26 mars
          </note>
          <note>
            Cecilia Wigström
          </note>
          <note>
            Peter Hultqvist
          </note>
          <note>
            Rosita Runegrund
          </note>
          <note>
            Michael Hagberg
          </note>
          <note>
            Caroline Helmersson-Olsson
          </note>
          <note>
            Laila Bjurling
          </note>
          <note>
            Elisebeht Markström
          </note>
          <note>
            Annelie Enochson
          </note>
          <note>
            Frågorna redovisas i bilaga som fogats till riksdagens snabbprotokoll
            tisdagen den 6 april.
          </note>
          <note>
            10 § Anmälan om skriftligt svar på fråga
          </note>
          <u xml:id="i-a2d9472a9d08a5d9-163" prev="i-a2d9472a9d08a5d9-155" who="Q3112958">
            <seg>
              Anmäldes att skriftligt svar på följande fråga inkommit
            </seg>
          </u>
          <note>
            den 26 mars
          </note>
          <note>
            Siw Wittgren-Ahl
          </note>
          <note>
            Svaret redovisas i bilaga som fogats till riksdagens snabbprotokoll
            tisdagen den 6 april.
          </note>
          <note>
            11 § Kammaren åtskildes kl. 10.10.
          </note>
          <note>
            Förhandlingarna leddes av förste vice talmannen.
          </note>
          <note>
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
