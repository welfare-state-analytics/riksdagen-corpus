<?xml version='1.0' encoding='utf-8'?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Protokoll</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Protokoll</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>prot-200910--15</head>
        <docDate when="2009-10-16">2009-10-16</docDate>
      </div>
    </front>
    <body>
      <div type="commentSection" xml:id="i-RJpZtkESqaSqq4iBxexK4S">
        <pb facs="http://data.riksdagen.se/fil/213E7D14-0D60-4CA8-BF79-A21A2C4258A9#page=1"/>
        <note xml:id="i-Dp41U8qDVrRzuYrrsKpGVF">
          Riksdagens protokoll
        </note>
        <note xml:id="i-45ZExsFzhLNRfHueA4PpxA">
          2009/10:15
        </note>
        <note xml:id="i-Ufdy7p5wivYXQEkWbRTBP5">
          Fredagen den 16 oktober
        </note>
        <note xml:id="i-S93a1wStJbwvVwFux61nF5">
          Kl. 09:00 - 09:24
        </note>
      </div>
      <div type="commentSection" xml:id="i-DGq9bbYMZdNVPDUYuMTm47">
        <note xml:id="i-8XYvpTAV2Sj72GM1EUszpU">
          1 § Avsägelser
        </note>
        <note xml:id="i-7geHqhSR2k15EqJj3Xg5Yr">
          Andre vice talmannen meddelade
        </note>
        <note xml:id="i-QptvKL2bXA7pBCctsGCesf">
          att Fredrik Schulte (m) avsagt sig uppdraget som ledamot i skatteutskottet,
        </note>
        <note xml:id="i-Beapd7USF2ZstgFStphrbw">
          att Lars Hjälmered (m) avsagt sig uppdraget som ledamot i utbildningsutskottet,
        </note>
        <note xml:id="i-YC7dXMuzX5UPpsuskbHsj6">
          att Mats Gerdau (m) avsagt sig uppdraget som suppleant i socialutskottet
          samt
        </note>
        <note xml:id="i-NEHv2caD6kxLkwxtdhuL7A">
          att Jessica Polfjärd (m) avsagt sig uppdraget som suppleant i
          skatteutskottet och utbildningsutskottet.
        </note>
        <note xml:id="i-SQ5hQZJ7CFXN4ppy7J8eaN">
          Kammaren biföll dessa avsägelser.
        </note>
      </div>
      <div type="commentSection" xml:id="i-9WojLo8bySp5DmjmFqH48J">
        <note xml:id="i-VWQTwz1HxRHrpJHNfzxwYP">
          2 § Anmälan om kompletteringsval till utskott
        </note>
        <note xml:id="i-4Se1hjZfRzvpsKJvieMjFS">
          Andre vice talmannen meddelade att Moderata samlingspartiets
          riksdagsgrupp på grund av uppkomna vakanser anmält Jessica Polfjärd
          som ledamot i skatteutskottet, Fredrik Schulte som ledamot i utbildningsutskottet,
          Lars Hjälmered som ledamot i miljö- och jordbruksutskottet och
          som suppleant i utbildningsutskottet samt Gustav Nilsson som suppleant
          i skatteutskottet och socialutskottet.
        </note>
        <note xml:id="i-CUcKufarfJKdx5B3f6xTCK">
          Andre vice talmannen förklarade valda till
        </note>
        <note xml:id="i-UM24zxTGeD8RoWhVs6M2r7">
          ledamot i skatteutskottet
        </note>
        <note xml:id="i-83JRv9GdWvkisfp2jYjjtg">
          ledamot i utbildningsutskottet
        </note>
        <note xml:id="i-C4cbbdFvEUjcDe9AFnVw9j">
          ledamot i miljö- och jordbruksutskottet
        </note>
        <note xml:id="i-8qHEsuwfzXaPTbUJgbBiLd">
          suppleant i utbildningsutskottet
        </note>
        <note xml:id="i-RTrNwCCUzWtwZ9rEKhCmWR">
          suppleant i skatteutskottet
        </note>
        <note xml:id="i-RsxKKD54TVeZkpK9sw2t13">
          suppleant i socialutskottet
        </note>
      </div>
      <div type="commentSection" xml:id="i-MDcb5SQR988aoNfPdnCWLu">
        <note xml:id="i-Seg1Eb2cu8DB4nCHGfZ7A1">
          3 § Anmälan om återtagande av plats i riksdagen
        </note>
        <pb facs="http://data.riksdagen.se/fil/213E7D14-0D60-4CA8-BF79-A21A2C4258A9#page=2"/>
        <note xml:id="i-KgVLUeuXLtEV4FEoDtNacg">
          Andre vice talmannen meddelade att Hillevi Larsson (s) skulle
          återta sin plats i riksdagen från och med den 17 oktober, varigenom
          uppdraget som ersättare skulle upphöra för Rose-Marie Carlsson.
        </note>
      </div>
      <div type="debateSection" xml:id="i-35gqbDmPBRxXFEBDdxqvcv" subtype="interpellationDebate">
        <note xml:id="i-W1wXWaXACp7eHCs39D8QQz">
          4 § Svar på interpellation 2009/10:21 om polisen i Söderhamn
          och Gävleborg
        </note>
        <note type="speaker" xml:id="i-LXZaWGsyHRBNULSyMA4Rmt">
          Anf. 1 Justitieminister BEATRICE ASK (m):
        </note>
        <u xml:id="i-443d12c7c29596e5-1" next="i-443d12c7c29596e5-2" who="Q297850">
          <seg xml:id="i-QRy2SuMsips4QYQKeUdcfU">
            Fru talman! Åsa Lindestam har frågat mig hur polisen ska kunna
            arbeta långsiktigt förebyggande mot bakgrund av den resursfördelning
            mellan poliser och civilanställd personal som har gjorts i Söderhamn
            och Gävleborg.
          </seg>
        </u>
        <u xml:id="i-443d12c7c29596e5-2" prev="i-443d12c7c29596e5-1" who="Q297850" next="i-443d12c7c29596e5-3">
          <seg xml:id="i-BEAbMne1Xo8iULYzwHqckn">
            Polisens möjligheter att utföra sina uppgifter är nu bättre än
            någonsin tack vare de stora satsningar som regeringen har gjort
            de senaste åren. Med de förslag som vi nyligen har lagt fram i
            budgetpropositionen för 2010 har polisen under den här mandatperioden
            fått ett sammanlagt tillskott på 2,4 miljarder kronor i varaktig
            anslagsökning. Dessutom tillförs mer än 900 miljoner kronor i
            extra medel 2009. De här tillskotten saknar motstycke i modern
            tid.
          </seg>
        </u>
        <u xml:id="i-443d12c7c29596e5-3" prev="i-443d12c7c29596e5-2" who="Q297850" next="i-443d12c7c29596e5-4">
          <seg xml:id="i-C9rgLGTULb6UdFnYceZzpM">
            Med satsningen på polisen följer också tydliga krav på att det
            ökade antalet poliser ska leda till ett bättre verksamhetsresultat.
            Polisen ska bli bättre på att såväl förebygga brott som utreda
            dem när de har inträffat. En ökad polisiär synlighet och närvaro
            i alla delar av landet är viktiga delar av polisens trygghetsskapande
            och brottsförebyggande arbete.
          </seg>
        </u>
        <u xml:id="i-443d12c7c29596e5-4" prev="i-443d12c7c29596e5-3" who="Q297850">
          <seg xml:id="i-YDH7XX3wbiikke2zGA97qa">
            Resursförstärkningarna ska komma hela polisorganisationen till
            godo. Under mandatperioden har antalet poliser och civilanställda
            i Polismyndigheten i Gävleborgs län ökat. I år har de fått 37
            nya aspiranter. Det skapar goda förutsättningar för att bedriva
            långsiktigt förebyggande arbete.
          </seg>
        </u>
        <note type="speaker" xml:id="i-QbDrHwiNubUog52op1aLby">
          Anf. 2 ÅSA LINDESTAM (s):
        </note>
        <u xml:id="i-443d12c7c29596e5-5" next="i-443d12c7c29596e5-6" who="Q4962686">
          <seg xml:id="i-U15SWx4uTUkWDZqQEDWxvT">
            Fru talman! Tack, ministern, för svaret! Jag vill ta upp den
            här diskussionen här och nu, inte för att jag egentligen tror
            att Söderhamn är unikt utan för att Söderhamn kan vara ett gott
            exempel på vad som kan hända ute i landet när budget läggs fram
            och saker inordnas under den.
          </seg>
        </u>
        <u xml:id="i-443d12c7c29596e5-6" prev="i-443d12c7c29596e5-5" who="Q4962686" next="i-443d12c7c29596e5-7">
          <seg xml:id="i-Ct8dsFrjTjPfDXjn4eMeMZ">
            Polisen i Söderhamn gör ett väldigt bra jobb. Jag har varit ute
            tillsammans med poliser och sett hur de gör. Jag ser att ungdomarna
            känner igen polisen med både för- och efternamn. De är inga okända
            människor, utan tvärtom känns det som att de är kamrater som finns
            där och som styr upp så att det blir bra, på vardagarna men också
            på kvällar och helger.
          </seg>
        </u>
        <pb facs="http://data.riksdagen.se/fil/213E7D14-0D60-4CA8-BF79-A21A2C4258A9#page=3"/>
        <u xml:id="i-443d12c7c29596e5-7" prev="i-443d12c7c29596e5-6" who="Q4962686" next="i-443d12c7c29596e5-8">
          <seg xml:id="i-7kb4eCv9tzXMxrUWyJ4fta">
            Bekymret är följande. Om det skulle inträffa en vardag, kanske
            vid två- eller tretiden på eftermiddagen, att det finns en överförfriskad
            person i Söderhamn det händer, det har jag sett får poliser ställa
            sig inför två val. Det ena är att de själva tar hand om personen,
            skjutsar till häktet, sätter sig utanför och vaktar till dess
            att personen inte längre är så överförfriskad och kan släppas.
            Det andra är att sätta personen i fråga i en bil och köra fem
            mil i väg till Hudiksvall eller möjligtvis till Bollnäs som också
            ligger ungefär fem mil bort. Det tar 45 minuter. Sedan ska man
            skrivas in på det stället, det har en halv timme, och så tillbaka
            igen, 45 minuter. Det tar ett par timmar, kanske två och en halv
            timme till och med, att göra det. Det är olyckligt.
          </seg>
        </u>
        <u xml:id="i-443d12c7c29596e5-8" prev="i-443d12c7c29596e5-7" who="Q4962686" next="i-443d12c7c29596e5-9">
          <seg xml:id="i-Eg3F4yZw3smr1xjcwPYVt2">
            Det som ytterligare tillkommer är att när personen i fråga nyktrar
            till ska han eller hon hämtas. Det blir samma restid igen, två
            timmar. Alltså tappar vi poliser i staden under kanske fyra timmar
            när detta inträffar en vardag. Man kan inte samla ihop dem och
            säga: Nu tar vi dem i en klump och kör i väg. Det här måste göras
            en och en.
          </seg>
        </u>
        <u xml:id="i-443d12c7c29596e5-9" prev="i-443d12c7c29596e5-8" who="Q4962686" next="i-443d12c7c29596e5-10">
          <seg xml:id="i-FHreEXW6DC5k4g9rzguLZG">
            I Söderhamn har vi försökt göra många saker. Vi har bland annat
            ett ungdomslyft på gång, där man satsar mycket på beteendevetare,
            psykologer, stadsvandrare, frivilligorganisationer som är ute
            och går på gatorna på kvällar och helger. Det har fungerat väldigt
            bra. Det är trots allt stökigare på kvällar och helger, och det
            kan inträffa att man behöver köra någon till häkte.
          </seg>
        </u>
        <u xml:id="i-443d12c7c29596e5-10" prev="i-443d12c7c29596e5-9" who="Q4962686" next="i-443d12c7c29596e5-11">
          <seg xml:id="i-NrVxa8sHaXoDBgJFWjL3F4">
            Vi har gått igenom en eklut i Söderhamn. Vi drog ned på våra
            resurser väldigt mycket för något år sedan, och nu är vi nere
            på bottennivån. Hur ska man kunna hantera arrestkostnaden? Jag
            tror att ministern och jag är överens om att poliser behövs ute
            på gator och torg och inte inne i arrestlokalen. Låt dem som är
            bäst lämpade för de arbetsuppgifterna utföra dem.
          </seg>
        </u>
        <u xml:id="i-443d12c7c29596e5-11" prev="i-443d12c7c29596e5-10" who="Q4962686">
          <seg xml:id="i-AXGucy3XGkHT27ZAwEBZgW">
            Vi vill ha ett bättre resultat, vi vill förebygga och vi vill
            att polisen får utreda så att det inte händer saker. Vi vill att
            det ska vara en synlig närvaro. Men hur ska vi kunna nå det när
            det blir så olyckligt att man tar bort de civila tjänsterna? Låt
            säga att resurserna ökar i Gävleborg, men de hamnar inte under
            kontot för arrestbevakare utan i stället under andra civila tjänster,
            som vi också så väl behöver. Jag menar inte att dessa civilanställda
            gör ett sämre jobb eller att de borde användas på annat sätt.
            Men just arrestbevakning ställer till det för oss i Söderhamn.
          </seg>
        </u>
        <note type="speaker" xml:id="i-P43kG4KDwmsERAJ9o9qreM">
          Anf. 3 Justitieminister BEATRICE ASK (m):
        </note>
        <u xml:id="i-443d12c7c29596e5-12" next="i-443d12c7c29596e5-13" who="Q297850">
          <seg xml:id="i-BmKqnyLEs41wxXwgiCQhC1">
            Fru talman! Först vill jag tacka Åsa Lindestam för att hon tar
            upp den konkreta problematik som man lokalt många gånger står
            inför. Söderhamn är unikt på många sätt därför att det finns en
            kreativitet där och man har löst många problem under de senaste
            åren, vill jag ändå säga.
          </seg>
        </u>
        <u xml:id="i-443d12c7c29596e5-13" prev="i-443d12c7c29596e5-12" who="Q297850" next="i-443d12c7c29596e5-14">
          <seg xml:id="i-QmZS5RyBMWMq8x8yQLQVNP">
            I de här bygderna har man inte en bemanning som är oändlig. Det
            innebär att i enstaka situationer Åsa Lindestam beskriver en sådan
            kan man få väldigt svåra val att göra. Gör man ett omhändertagande
            tar det tid på ett eller annat sätt. Att ha någon i arresten är
            någonting som kostar resurser för polismyndigheten likaväl som
            att transportera i väg någon.
          </seg>
        </u>
        <u xml:id="i-443d12c7c29596e5-14" prev="i-443d12c7c29596e5-13" who="Q297850" next="i-443d12c7c29596e5-15">
          <seg xml:id="i-2yer2uU9MyPAjBP2L1qSLC">
            Även här i Stockholm har vi ett problem. När polisen gör ett
            ingripande tar det tid för polisen att åka tillbaka och avrapportera.
            Det kan vara under cirka två och en halv timme som poliserna är
            tagna från gatan därför att avrapporteringsrutinerna är som de
            är. Det är därför som det är så otroligt viktigt med den stora
            satsning som regeringen gör. Vi jobbar med att hitta nya avrapporteringsrutiner
            men också för att hitta bättre sätt att lösa de praktiska problemen.
          </seg>
        </u>
        <pb facs="http://data.riksdagen.se/fil/213E7D14-0D60-4CA8-BF79-A21A2C4258A9#page=4"/>
        <u xml:id="i-443d12c7c29596e5-15" prev="i-443d12c7c29596e5-14" who="Q297850" next="i-443d12c7c29596e5-16">
          <seg xml:id="i-VhS1FcriG4PuuVKaYjiH8P">
            När det då gäller valen lokalt måste det naturligtvis vara polisen
            i Gävleborg som gör de konkreta valen och lägger upp verksamheten.
            Och det är så att Gävleborgsmyndigheten har fått fler poliser
            och fler civilanställda under den här perioden. Jag tror inte
            att det räcker till men att det är bra mycket bättre än vad det
            hade varit om vi inte hade gjort den här satsningen.
          </seg>
        </u>
        <u xml:id="i-443d12c7c29596e5-16" prev="i-443d12c7c29596e5-15" who="Q297850" next="i-443d12c7c29596e5-17">
          <seg xml:id="i-6fZMsYjEBqFZuZYnkkw1eM">
            Det har också i Gävleborg gjorts en hel del omdisponeringar därför
            att just Gävlemyndigheten har haft ganska stora ekonomiska problem,
            inte minst i år. Jag vågar påstå att det tillskott som vi nu tillför
            är oerhört välkommet och helt nödvändigt i Gävleborgsmyndigheten
            och i många andra myndigheter. Det har också varit nödvändigt
            att inte bara skicka in miljarder efter miljarder i polisorganisationen
            utan att göra en genomlysning av hur effektivt pengarna används.
          </seg>
        </u>
        <u xml:id="i-443d12c7c29596e5-17" prev="i-443d12c7c29596e5-16" who="Q297850" next="i-443d12c7c29596e5-18">
          <seg xml:id="i-9rJdf8m6dcSVs3Y2CBVzs">
            Sedan har vi diskussionen om huruvida poliser ska sitta arrestvakt.
            Ja, det kan man fundera över. Det är många uppgifter som man önskar
            att civil personal kunde användas till. En del av bevakningen
            av överförfriskade och drogade skulle jag önska kunde tas om hand
            inom den kommunala organisationen eller någon annanstans, för
            det kräver ju också en medicinsk hantering ibland, i synnerhet
            om det är fråga om ett kombinationsmissbruk. Där är vi inte än.
            Det gjordes utredningar för några år sedan, men de klarade inte
            av att hitta en lösning. Det gör att man måste ha en bevakning
            i arresten, och den utförs ibland av polis. Det behöver inte vara
            fel. Men det är klart att det är bra mycket bättre om man kan
            klara det med civil personal.
          </seg>
        </u>
        <u xml:id="i-443d12c7c29596e5-18" prev="i-443d12c7c29596e5-17" who="Q297850" next="i-443d12c7c29596e5-19">
          <seg xml:id="i-5MDHEWkucS8Eq6MFue1r2K">
            Som sagt: Jag kan inte åstadkomma de lokala lösningarna. Men
            vad regeringen har som ansvar att göra är att se till att myndigheterna
            får tillskott av resurser och försöka hitta lösningar som är bra.
          </seg>
        </u>
        <u xml:id="i-443d12c7c29596e5-19" prev="i-443d12c7c29596e5-18" who="Q297850" next="i-443d12c7c29596e5-20">
          <seg xml:id="i-52wHeetF93DLqoeaPCuK4b">
            En sak som man har gjort i Gävleborgsmyndigheten, som har diskuterats
            och som jag tror är bra, är kombinationslösningar i samarbete
            med kommuner för att öka tillgången till poliskontor för medborgarna.
            Jag vet också att länspolismästaren är oerhört engagerad för att
            på olika sätt hitta kreativa lösningar.
          </seg>
        </u>
        <u xml:id="i-443d12c7c29596e5-20" prev="i-443d12c7c29596e5-19" who="Q297850">
          <seg xml:id="i-UWeDPBA23zrSvayo7xwaRM">
            Jag ifrågasätter inte att problemen finns, och vi arbetar med
            dem. Men jag konstaterar att utan regeringens väldigt stora satsning
            på polisen och den budget vi har lagt fram skulle situationen
            ha varit bra mycket värre, inte minst i glesbygdslän. Gävleborg
            är i delar ett sådant län, men det har också storstadsproblematiken,
            så det är ett komplext område att arbeta med.
          </seg>
        </u>
        <note type="speaker" xml:id="i-7oYC3mHCQSesTc4PbCDCA2">
          Anf. 4 ÅSA LINDESTAM (s):
        </note>
        <u xml:id="i-443d12c7c29596e5-21" next="i-443d12c7c29596e5-22" who="Q4962686">
          <seg xml:id="i-JU8Wfx2aW4wKvD4LKgZB8U">
            Fru talman! Tack ministern! Jag noterade att ministern i förra
            inlägget sade att satsningen i dag saknar motstycke. Då vill jag
            berätta att sedan förra mandatperioden sitter jag i försvarsutskottet
            och är mycket medveten om pengar. Förra mandatperioden gick jag
            med på att oändligt mycket pengar, tyckte jag då, överfördes till
            polisen. Vi flyttade alltså över massor av pengar. Under förra
            mandatperioden avsatte vi 5 miljarder till polis- och åklagarmyndighet,
            varav 2,7 miljarder riktade direkt dit, och tillsatte också 4
            000 nya poliser. Så saknade motstycke tror jag att också det gjorde.
            I vår skuggbudget i år, i vårt andra förslag, föreslår vi också
            100 miljoner mer till polisen.
          </seg>
        </u>
        <pb facs="http://data.riksdagen.se/fil/213E7D14-0D60-4CA8-BF79-A21A2C4258A9#page=5"/>
        <u xml:id="i-443d12c7c29596e5-22" prev="i-443d12c7c29596e5-21" who="Q4962686" next="i-443d12c7c29596e5-23">
          <seg xml:id="i-H1g5G7WX4DgoFQ9R36BGa3">
            Jag har pratat lite med poliser i olika delar av landet. De säger
            att de upplever det som kommer just nu som ett temporärt överskott,
            att det inte finns en långsiktighet. De törs inte riktigt lita
            på siffrorna. De vill ju verkligen vara ute på gator och torg.
            De vill inte sitta som arrestvakter som en huvudsaklig syssla
            utan vara ute och arbeta brottsförebyggande. Jag måste säga att
            de verkligen gör ett gott jobb. De är ute på skolor och träffar
            ungdomar, och det har så stor betydelse. Vi vet att när polisresurserna
            minskar, och då menar jag också i synlighet, ökar ungdomsrånen.
            Det finns alltså en stor orsak till att de måste få vara ute på
            skolorna och prata om det här. Samtidigt vet vi att klyftorna
            i samhället, som i dag ökar, gör att brottsligheten ökar. Det
            borde vi jobba betydligt mer med. Det är fler anmälda brott i
            dag än någonsin. Trenden är att de kommer att öka, har jag förstått
            när jag läst statistiken.
          </seg>
        </u>
        <u xml:id="i-443d12c7c29596e5-23" prev="i-443d12c7c29596e5-22" who="Q4962686" next="i-443d12c7c29596e5-24">
          <seg xml:id="i-Qj2gDD6d6WG9SNwkbSF7QJ">
            Att jämföra Stockholm och Söderhamn är en omöjlighet, tycker
            jag. Och jag förstår inte riktigt hur det kan ta två och en halv
            timme från gripande till avrapportering när polisstationerna i
            Stockholm ligger så tätt. I så fall måste man se över om avrapporteringarna
            är svårare att göra i Stockholm än i Söderhamn. Det kan vara något
            att titta på.
          </seg>
        </u>
        <u xml:id="i-443d12c7c29596e5-24" prev="i-443d12c7c29596e5-23" who="Q4962686">
          <seg xml:id="i-YHQXXMJhmpzvHDmanhviAa">
            Vi måste alltså lösa bekymren så att de som har kompetensen för
            att vara ute på gator och torg och bemöta våra ungdomar på ett
            bra sätt ska vara där, både poliser och andra, som ministern också
            har uppmärksammat att vi gör i Söderhamn. Det är det enda sättet
            som finns att göra. Att poliser stänger in sig på en polisstation
            för att bevaka ett häkte är inte vad någon av oss önskar, utan
            det här måste lösas. Och jag vet att i Söderhamn har man inte
            haft anställda personer som arrestvakter, utan man har tagit in
            personal med timanställning. Man har löst det så att människor
            som haft möjlighet att komma ifrån eller haft en annan typ av
            arbete har ställt upp på kvällar och helger. Det kan inte vara
            några jättesummor som det har kostat. Trots det är budgeten nu
            nere i botten. Ekluten har passerats, och det finns inget mer
            att ta av. Polisen på den centrala orten är tvungen att ta bort
            de timanställda civilanställda, eftersom det här kräver att människor
            finns på plats.
          </seg>
        </u>
        <note type="speaker" xml:id="i-AaR1NGesKkJAfuvWhHfzjH">
          Anf. 5 Justitieminister BEATRICE ASK (m):
        </note>
        <u xml:id="i-443d12c7c29596e5-25" next="i-443d12c7c29596e5-26" who="Q297850">
          <seg xml:id="i-3QCQrKAsSMwZGhCstrh1AE">
            Fru talman! Det är så att den satsning som regeringen gör nu
            saknar motstycke. Det visar vilken räkneövning vi än skulle göra,
            så det kan vi strunta i att tala om nu och gå mer in på det konkreta.
          </seg>
        </u>
        <u xml:id="i-443d12c7c29596e5-26" prev="i-443d12c7c29596e5-25" who="Q297850" next="i-443d12c7c29596e5-27">
          <seg xml:id="i-SMhQpbeUTRPs9s6JuUDbgT">
            Det är relevant att jämföra Stockholm och Gävleborg i den mening
            som jag gjorde, nämligen att polisens avrapporteringssystem är
            oerhört krångligt och tidsödande, oavsett om man jobbar i Gävleborg
            eller i Stockholm. Det gör att det tar väldigt lång tid när poliser
            skriver in olika rapporter och annat. Bakgrunden till det är att
            det under många år inte har gjorts något. Nu pågår ett arbete
            för att förenkla och effektivisera avrapporteringen, så att poliser
            inte ska använda viktig tid till att sitta och knattra in rapporter
            på datorer, när de borde vara ute bland ungdomar och andra. Men
            det kommer att ta lite tid eftersom väldigt lite har gjorts.
          </seg>
        </u>
        <pb facs="http://data.riksdagen.se/fil/213E7D14-0D60-4CA8-BF79-A21A2C4258A9#page=6"/>
        <u xml:id="i-443d12c7c29596e5-27" prev="i-443d12c7c29596e5-26" who="Q297850" next="i-443d12c7c29596e5-28">
          <seg xml:id="i-SbhcHKZdgJbtiCf27jXqrL">
            Det är riktigt att man har hyrt in timanställda. Men det är så,
            oavsett vilken myndighet vi pratar om, att har man resursbekymmer
            orsakerna till att just Gävleborg har haft det kan vi diskutera
            länge, men det har varit specifika problem där har man inte råd
            att anlita utomstående hjälp för olika uppgifter som polisen har.
            Polisen har ansvar för dem som man har i arresten, och då är man
            tvingad att klara det med egen personal, civilanställda eller
            poliser. Gävleborgsmyndigheten har fått fler poliser och fler
            civilanställda. Det är klart att poliser inte tycker att det är
            den bästa av uppgifter att sitta och bevaka i arresten, men det
            finns många arbetsuppgifter som man kan utföra samtidigt som man
            sitter och bevakar en person, om man är lite kreativ.
          </seg>
        </u>
        <u xml:id="i-443d12c7c29596e5-28" prev="i-443d12c7c29596e5-27" who="Q297850" next="i-443d12c7c29596e5-29">
          <seg xml:id="i-AXApK1oZnHF9hs3vbPPhLm">
            Jag ifrågasätter inte att man har vidtagit ett antal åtgärder
            mot problemen. Men vad riksdagen måste vara klar över är att vi
            har gjort en oerhört stor satsning, och den riktas till hela landet.
            Och vi ökar antalet anställda och budgeten i Gävleborgsmyndigheten
            och andra för att de lokalt ska kunna använda medlen till de mest
            kreativa lösningarna. Det är väldigt viktigt.
          </seg>
        </u>
        <u xml:id="i-443d12c7c29596e5-29" prev="i-443d12c7c29596e5-28" who="Q297850" next="i-443d12c7c29596e5-30">
          <seg xml:id="i-8pw61eJJWpF4HmqyiSvQvw">
            Det är också Gävleborgsmyndighetens egen bedömning att de åtgärder
            man har vidtagit inte har gett några mätbara negativa effekter
            på det brottsförebyggande arbetet. Tvärtom har man en av de största
            minskningarna av antalet anmälda brott just i Gävleborg. Man har
            alltså ett ganska bra resultat jämfört med andra polismyndigheter
            vilket tyder på att man har just det som Åsa Lindestam säger,
            duktiga poliser som arbetar i Gävleborgsmyndigheten.
          </seg>
        </u>
        <u xml:id="i-443d12c7c29596e5-30" prev="i-443d12c7c29596e5-29" who="Q297850" next="i-443d12c7c29596e5-31">
          <seg xml:id="i-7fb33gyTxfeQrPUzSiqNPY">
            Det är otroligt viktigt att se problematiken att polisen har
            ett komplext uppdrag. Det gäller då att hitta praktiska och bra
            lösningar. Jag tror att det är skillnad på att organisera verksamheten
            i ett landsbygdspräglat område och att göra det i en stor tätort.
            Det gör att det måste finnas skillnader. Det är därför jag är
            lite försiktig med att sitta i Stockholm och berätta för Söderhamnspolisen
            eller Svegpolisen eller Malmöpolisen exakt hur de ska göra, för
            jag tror att kunskaperna finns där.
          </seg>
        </u>
        <u xml:id="i-443d12c7c29596e5-31" prev="i-443d12c7c29596e5-30" who="Q297850">
          <seg xml:id="i-HcVS9fpGLjMqEtDSGbWpwf">
            Vi levererar dock resurser, och vi försöker leverera förenklingar
            och strukturellt stöd, typ bättre datorsystem och annat. Riksdagen
            har en stor uppgift att hjälpa till i det arbetet. De 100 extra
            miljoner som Socialdemokraterna anslår skulle inte hjälpa Gävleborg
            i detta avseende, för att de är märkta för kontaktpoliser i förorter
            och GOB-satsning, det vill säga grov organiserad brottslighet.
            Det är viktigt i sig, men det skulle inte lösa det problem interpellationen
            tar upp.
          </seg>
        </u>
        <note type="speaker" xml:id="i-8fqwqNmkek53QCG2vYhLQh">
          Anf. 6 ÅSA LINDESTAM (s):
        </note>
        <u xml:id="i-443d12c7c29596e5-32" next="i-443d12c7c29596e5-33" who="Q4962686">
          <seg xml:id="i-Kr7w1zuDLLpz2KYPqUju3Y">
            Fru talman! Jag inser att det finns en massa civilanställda på
            plats. Jag såg siffror från 2007 och 2008. Det var 140 anställda
            2007 och 142 stycken 2008. Det hade alltså ökat med två stycken.
          </seg>
        </u>
        <u xml:id="i-443d12c7c29596e5-33" prev="i-443d12c7c29596e5-32" who="Q4962686" next="i-443d12c7c29596e5-34">
          <seg xml:id="i-LHrv4RJr5YoqGzhgZyAGk7">
            Jag tror dock att man också behöver andra yrkeskategorier. Receptionister
            och personaladministratörer behövs absolut men också strateger
            som ser till att man gör rätt saker hela tiden.
          </seg>
        </u>
        <u xml:id="i-443d12c7c29596e5-34" prev="i-443d12c7c29596e5-33" who="Q4962686" next="i-443d12c7c29596e5-35">
          <seg xml:id="i-EQHG27Z7CTu2iDd7XE7Z5g">
            Jag vill knyta an till ett annat bekymmer. Vi bestämde för länge
            sedan att läkarsekreterarna skulle försvinna och att läkarna själva
            skulle skriva sina journaler. I dag kan vi säga att det inte var
            rätt beslut att låta våra läkare sitta och skriva, utan man ska
            nog göra det man är bäst på. Jag tycker fortfarande att polisen
            ska vara ute så mycket som möjligt.
          </seg>
        </u>
        <u xml:id="i-443d12c7c29596e5-35" prev="i-443d12c7c29596e5-34" who="Q4962686" next="i-443d12c7c29596e5-36">
          <seg xml:id="i-GzjwEgFfcro7RccUPK2yJU">
            Ett annat bekymmer till följd av detta är att övertiden minskar
            och att folk på sikt sliter ut sig. Just nu finns inga varsel
            i Gävleborg, och det är jag tacksam för och hoppas att det inte
            kommer några heller. Det var dock så knapert så att ramen för
            polisen i Gävleborg kom bara för ett halvår. Man fick en ram i
            budget som bara lades på första halvåret, och sen fanns det länge
            inte något för andra halvåret. Nu är den levererad, men det är
            klart att det skapar oro i systemet.
          </seg>
        </u>
        <pb facs="http://data.riksdagen.se/fil/213E7D14-0D60-4CA8-BF79-A21A2C4258A9#page=7"/>
        <u xml:id="i-443d12c7c29596e5-36" prev="i-443d12c7c29596e5-35" who="Q4962686">
          <seg xml:id="i-NQsCCHUoFFzPjF8Dnau6CD">
            Jag önskar att man skulle titta över och minska de administrativa
            rutinerna om det går. Det vore självklart det bästa. Ute i glesbygd,
            i Söderhamn, händer det saker hela tiden. Då behöver vi ha poliserna
            synliga för att i första hand förebygga men också för att ta hand
            om de personer som behöver tas om hand.
          </seg>
        </u>
        <note type="speaker" xml:id="i-JU55Dt5jrnSJpb5pPhtvV4">
          Anf. 7 Justitieminister BEATRICE ASK (m):
        </note>
        <u xml:id="i-443d12c7c29596e5-37" next="i-443d12c7c29596e5-38" who="Q297850">
          <seg xml:id="i-76NTqkCJNjAbwW2NhvN4cR">
            Fru talman! Jag tror att Åsa Lindestam och jag är helt överens
            om att vi ska ha fler olika professioner inom polisen. Det är
            otroligt viktigt. Det som dock framför allt har varit uppdraget
            under denna period har varit att öka antalet poliser, för just
            i bygder som Gävleborg eller Jämtland, som jag själv kommer från,
            vet jag att det är trångt om resurser. Det är långa avstånd, det
            tar mycket tid och i vissa situationer kan polisen inte komma.
            Då måste vi öka antalet personer. Därför är det bra att Gävleborg
            har fått 37 nya aspiranter i år. Det kan jämföras med Dalarna
            som har fått 34 eller Jämtland som fått 11. Det har ändå varit
            en substantiell ökning.
          </seg>
        </u>
        <u xml:id="i-443d12c7c29596e5-38" prev="i-443d12c7c29596e5-37" who="Q297850" next="i-443d12c7c29596e5-39">
          <seg xml:id="i-UEeFjERK2MyGzrT3xu7MDW">
            Det är också viktigt att se de svårigheter som har varit under
            innevarande år. Vi valde att inte lägga ut alla resurser fullt
            ut under 2009 eftersom vi har ökat så mycket på polisbudgeten.
            Samtidigt satte vi in många undersökningar för att ta reda på
            hur pengarna används, var de behövs och hur vi ökar effektiviteten
            med informationen till länspolismästarna att de kommer att få
            resurser.
          </seg>
        </u>
        <u xml:id="i-443d12c7c29596e5-39" prev="i-443d12c7c29596e5-38" who="Q297850" next="i-443d12c7c29596e5-40">
          <seg xml:id="i-Lo9rKC3zr38X5D3GmKAC2x">
            Rikspolisstyrelsen valde att inte lägga ut budget för mer än
            ett halvår; det var deras beslut. Man gjorde så för att man vet
            att det händer saker i de olika myndigheterna, och det är svårt
            att flytta mellan myndigheterna om man har lagt ut hundra procent.
            Därför valde man att göra det halvårsvis. Detta har diskuterats
            mycket inom polisorganisationen, men det var deras beslut.
          </seg>
        </u>
        <u xml:id="i-443d12c7c29596e5-40" prev="i-443d12c7c29596e5-39" who="Q297850">
          <seg xml:id="i-A3J51gM6Hjyd7dX4cTkgtm">
            När vi nu har gått igenom de frågor vi ville gå igenom har vi
            föreslagit ett tillskott så att vi rätar upp budget 2009. Det
            har tvingat fram effektiviseringar och förändringar i många distrikt.
            En hel del av de åtgärder som myndigheterna har varit tvingade
            att vidta är bra. Det kommer att göra att vi får bättre resultat
            och att vi får ut fler poliser bland ungdomar och andra, vilket
            vi båda är överens om och tycker är angeläget.
          </seg>
        </u>
        <note xml:id="i-Ss9XDPKB5ZcosX4MwPeufv">
          Överläggningen var härmed avslutad.
        </note>
      </div>
      <div type="commentSection" xml:id="i-3hCiLbHT5Ey6r7JaZGsMVm">
        <note xml:id="i-V6bT5zQncYzv2oEvVkL8dA">
          5 § Hänvisning av ärenden till utskott
        </note>
        <note xml:id="i-Lj9whLZ5ptwAGSJTpf3h5d">
          Föredrogs och hänvisades
        </note>
      </div>
      <div type="commentSection" xml:id="i-7a6crteLWWaJBfi5akKHPb">
        <note xml:id="i-MRUAVVZw4QgXAYjPvz89hp">
          6 § Anmälan om frågor för skriftliga svar
        </note>
        <pb facs="http://data.riksdagen.se/fil/213E7D14-0D60-4CA8-BF79-A21A2C4258A9#page=8"/>
        <note xml:id="i-MZw8BoC19TYsdhW7aTRzNJ">
          Anmäldes att följande frågor för skriftliga svar framställts
        </note>
        <note xml:id="i-THgnmNpZJVv68fmPeM8Uuk">
          den 15 oktober
        </note>
        <note xml:id="i-YAsZfG8dSSKJFTw3uFZvWo">
          Ulla Andersson
        </note>
        <note xml:id="i-j5dYHi5jy8SaL1EZ8mcHf">
          Laila Bjurling
        </note>
        <note xml:id="i-MnR7nGxrfcBc3vrWsMbvi4">
          Lars Lilja
        </note>
        <note xml:id="i-2e3BQZ8udVZ1aySK3nW7CN">
          Raimo Pärssinen
        </note>
        <u xml:id="i-6KrW5dapiG8sMaYETinDng" who="Q297850">
          <seg xml:id="i-E2L38hkosPPxZmus6HjL3Q">
            Frågorna redovisas i bilaga som fogats till riksdagens snabbprotokoll
            tisdagen den 20 oktober.
          </seg>
        </u>
      </div>
      <div type="commentSection" xml:id="i-DJV78WJYhSzRJ46m6is2x6">
        <note xml:id="i-Aa8xAqXkC42e44v5myw5Fm">
          7 § Kammaren åtskildes kl. 9.24.
        </note>
        <note xml:id="i-AGcqRnBfkqwbUFDabFaYqa">
          Förhandlingarna leddes av andre vice talmannen.
        </note>
        <note xml:id="i-SEQhFoN6Cp1nxhZc4M3ZHA">
          /Eva-Lena Ekman
        </note>
      </div>
    </body>
  </text>
</TEI>
