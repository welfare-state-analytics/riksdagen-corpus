<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 200910</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 200910</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200910--60</head>
          <docDate when="2010-01-21">2010-01-21</docDate>
        </div>
      </front>
      <body>
        <div>
          <note>
            Riksdagens protokoll
          </note>
          <u xml:id="i-2f9e877c50e3a3fd-0" who="unknown">
            <seg>
              2009/10:60
            </seg>
          </u>
          <note>
            Torsdagen den 21 januari
          </note>
          <note>
            Kl. 14:00 - 15:03
          </note>
          <note>
            1 § Frågestund
          </note>
          <note type="speaker">
            Anf. 1 ANDRE VICE TALMANNEN:
          </note>
          <u xml:id="i-2f9e877c50e3a3fd-1" who="unknown">
            <seg>
              Vi börjar med dagens frågestund. Jag vill hälsa utrikesminister
              Carl Bildt, jordbruksminister Eskil Erlandsson, statsrådet Tobias
              Billström, kulturminister Lena Adelsohn Liljeroth och statsrådet
              Tobias Krantz välkomna.
            </seg>
          </u>
          <u xml:id="i-2f9e877c50e3a3fd-2" who="unknown">
            <seg>
              Könsbalans i stödet till svensk film
            </seg>
          </u>
          <note type="speaker">
            Anf. 2 LEIF PAGROTSKY (s):
          </note>
          <u xml:id="i-2f9e877c50e3a3fd-3" next="i-2f9e877c50e3a3fd-5" who="Q3296958">
            <seg>
              Fru talman! Jag tycker inte att det är rimligt att skattebetalarna
              ska betala miljarder till den svenska filmen om pengarna bara
              går till manliga producenter som anställer manliga regissörer
              och manliga manusförfattare för att göra filmer med män om manliga
              miljöer. Därför såg jag till att det filmavtal som reglerar villkoren
              för stödet till den svenska filmen fick ett krav att det här förhållandet
              skulle bli annorlunda och att fler filmer skulle göras av kvinnor.
            </seg>
          </u>
          <u xml:id="i-2f9e877c50e3a3fd-4" prev="i-2f9e877c50e3a3fd-3" who="Q3296958">
            <seg>
              Nu har vi fått besked om hur det kommer att vara till våren.
              Av 13 spelfilmer som har premiär under våren har 0 regisserats
              av kvinnor. Det är mycket sämre än de usla förhållandena innan
              filmavtalet började gälla.
            </seg>
          </u>
          <u xml:id="i-2f9e877c50e3a3fd-5" prev="i-2f9e877c50e3a3fd-3" who="Q3296958">
            <seg>
              Filmavtalet är femårigt. Jag undrar hur den statliga avtalsparten
              under avtalsperioden har säkerställt att statens krav för utbetalning
              av pengar uppfyllts under löpande avtalsperiod.
            </seg>
          </u>
          <note type="speaker">
            Anf. 3 Kulturminister LENA ADELSOHN LILJEROTH (m):
          </note>
          <u xml:id="i-2f9e877c50e3a3fd-6" next="i-2f9e877c50e3a3fd-8" who="Q297821">
            <seg>
              Fru talman! Jag kan instämma med Leif Pagrotsky om att det är
              ett bekymmer att det finns en ojämställdhet inom det här området,
              liksom inom flera andra områden i samhället.
            </seg>
          </u>
          <u xml:id="i-2f9e877c50e3a3fd-7" prev="i-2f9e877c50e3a3fd-6" who="Q297821">
            <seg>
              När det handlar om filmen är det som Leif Pagrotsky tidigare
              sade ett krav att det ska vara en kvotering på 40 procent. Det
              innebär inte att det har blivit 40 procent. Ibland kan det ha
              att göra med att det inte finns tillräckligt många sökande, ibland
              är det andra kriterier som avgör.
            </seg>
          </u>
          <u xml:id="i-2f9e877c50e3a3fd-8" prev="i-2f9e877c50e3a3fd-6" who="Q297821">
            <seg>
              Nu är det så att vi kan glädjas åt att svensk film går bra. Men
              det är fortfarande för få kvinnor som är aktiva bland både producenter
              och regissörer inom just långfilm. Jag vet att det här är en fråga
              som man i hög grad är aktiv inom när det handlar om filmpolitiken,
              även från Filminstitutets sida.
            </seg>
          </u>
          <note type="speaker">
            Anf. 4 LEIF PAGROTSKY (s):
          </note>
          <u xml:id="i-2f9e877c50e3a3fd-9" next="i-2f9e877c50e3a3fd-10" who="Q3296958">
            <seg>
              Fru talman! Min fråga gällde hur kulturministern har arbetat
              för att motparterna i avtalet ska genomföra det staten har ställt
              som villkor för sin del av det frivilliga avtal som det är frågan
              om. Det är ett femårigt avtal. Jag var medveten om att det tar
              tid att ändra strukturer. Jag har jobbat med bolagsstyrelser.
              Jag har varit näringsminister och jobbat med den mest mansdominerade
              värld som finns, nämligen industrin. Men jämfört med det mörker
              som råder i de här siffrorna, 130, är verkstadsindustrin snudd
              på ett föredöme.
            </seg>
          </u>
          <u xml:id="i-2f9e877c50e3a3fd-10" prev="i-2f9e877c50e3a3fd-9" who="Q3296958">
            <seg>
              Kulturministerns svar är tomt på innehåll vad gäller hur staten
              har bevakat sitt intresse i den här frågan. Man har uppenbarligen
              fortsatt att betala den här miljarden enligt filmavtalet utan
              att motparten har levt upp till det krav som staten har ställt
              för sin medverkan. Kulturministern har inte berättat om ett enda
              initiativ under perioden, inte ett enda samtal, inte en enda dialog,
              inte ett enda krav på att det blir verklighet för dem som har
              att genomföra avtalet, utan bara sagt att det är svårt. Det låter
              som när man talar om Industriförbundet och varför det var så få
              kvinnor i bolagsstyrelserna.
            </seg>
          </u>
          <note type="speaker">
            Anf. 5 Kulturminister LENA ADELSOHN LILJEROTH (m):
          </note>
          <u xml:id="i-2f9e877c50e3a3fd-11" next="i-2f9e877c50e3a3fd-14" who="Q297821">
            <seg>
              Fru talman! Jag är inte någon vän av kvotering. Vi lever fortfarande
              med det filmavtal som träffades under Leif Pagrotskys tid som
              kulturminister.
            </seg>
          </u>
          <u xml:id="i-2f9e877c50e3a3fd-12" prev="i-2f9e877c50e3a3fd-11" who="Q297821">
            <seg>
              Det är Leif Pagrotsky som påstår att vi inte för någon form av
              dialog. Det gör vi!
            </seg>
          </u>
          <u xml:id="i-2f9e877c50e3a3fd-13" prev="i-2f9e877c50e3a3fd-11" who="Q297821">
            <seg>
              Jag vet att kvinnor är väl företrädda inom såväl dokumentärfilm
              som barnfilm. Att det sedan inte är så många kvinnor som producerar
              långfilm är ett betydligt större problem än det Leif Pagrotsky
              försöker göra det till. Den här frågan är ingalunda bortglömd,
              utan är någonting som man ständigt återkommer till. Den satsning
              som görs på rookies från Filminstitutets sida visar också att
              det här är någonting som man absolut arbetar med, och man gör
              det också framgångsrikt. Men det här tar tid, liksom mycket annat,
              för strukturer som har varit stabila under väldigt lång tid är
              ingenting man avskaffar på ett par år bara genom en kvoteringssats.
            </seg>
          </u>
          <u xml:id="i-2f9e877c50e3a3fd-14" prev="i-2f9e877c50e3a3fd-11" who="Q297821">
            <seg>
              Behovet av arbetsmiljökunskap hos chefer
            </seg>
          </u>
          <note type="speaker">
            Anf. 6 LENNART LEVI (c):
          </note>
          <u xml:id="i-2f9e877c50e3a3fd-15" next="i-2f9e877c50e3a3fd-18" who="Q5948421">
            <seg>
              Fru talman! Min fråga går till Tobias Krantz och gäller behovet
              av arbetsmiljökunskap hos nästa generation chefer. Vi vet alla
              att en bra chef är en välsignelse, en dålig chef en förbannelse
              för sina underlydande.
            </seg>
          </u>
          <u xml:id="i-2f9e877c50e3a3fd-16" prev="i-2f9e877c50e3a3fd-15" who="Q5948421">
            <seg>
              Enligt Styrmedelsutredningen, som nyligen lade fram sitt slutbetänkande,
              är det uppenbart att arbetsmiljöaspekter finns med i examenskraven
              för blivande civilingenjörer enligt den gällande högskoleförordningen.
              ILO-konventionen 187 har liknande rekommendationer, och den har
              ratificerats av vårt land.
            </seg>
          </u>
          <u xml:id="i-2f9e877c50e3a3fd-17" prev="i-2f9e877c50e3a3fd-15" who="Q5948421">
            <seg>
              Styrmedelsutredningen föreslog att arbetsmiljökunskap ska ingå
              som ett obligatorium i civilingenjörsutbildningen och civilekonomutbildningen.
              I det skadeförebyggande och hälsofrämjande arbetet är chefer som
              är välutbildade i sådana frågor av oerhört stor betydelse.
            </seg>
          </u>
          <u xml:id="i-2f9e877c50e3a3fd-18" prev="i-2f9e877c50e3a3fd-15" who="Q5948421">
            <seg>
              Jag har personligen kollat med universitetskansler Anders Flodström,
              som tycker att det här är en bra idé, Svenskt Näringsliv, som
              tycker likadant, och Sveriges Ingenjörer, som också tycker likadant.
              Vad tycker Tobias Krantz?
            </seg>
          </u>
          <note type="speaker">
            Anf. 7 Statsrådet TOBIAS KRANTZ (fp):
          </note>
          <u xml:id="i-2f9e877c50e3a3fd-19" next="i-2f9e877c50e3a3fd-22" who="Q952026">
            <seg>
              Fru talman! Jag tackar Lennart Levi så mycket för frågan och
              för det engagemang som han visar när det gäller arbetsmiljöfrågor.
              Det är ett engagemang som jag och regeringen i stort delar.
            </seg>
          </u>
          <u xml:id="i-2f9e877c50e3a3fd-20" prev="i-2f9e877c50e3a3fd-19" who="Q952026">
            <seg>
              Precis som Lennart Levi säger finns det bestämmelser i högskoleförordningen
              när det gäller examensordningen för civilingenjörer där det står
              att studenter ska få insikt också i arbetsmiljökunskap och arbetsmiljöaspekter.
              Naturligtvis är det så att de bestämmelser som finns där precis
              som alla andra bestämmelser ska efterföljas ute på universitet
              och högskolor. Motsvarande beskrivningar finns för övrigt när
              det gäller arkitektexamen och högskoleingenjörsexamen.
            </seg>
          </u>
          <u xml:id="i-2f9e877c50e3a3fd-21" prev="i-2f9e877c50e3a3fd-19" who="Q952026">
            <seg>
              Det finns också bestämmelser i högskolelagen som pekar på behovet
              av samverkan mellan universitet och högskolor å ena sidan och
              näringslivet och det omgivande samhället å den andra. Inom ramen
              för denna samverkan finns också goda möjligheter att komma med
              synpunkter och försöka påverka hur det exakta innehållet på olika
              utbildningar ska se ut.
            </seg>
          </u>
          <u xml:id="i-2f9e877c50e3a3fd-22" prev="i-2f9e877c50e3a3fd-19" who="Q952026">
            <seg>
              Samtidigt är det förstås också viktigt att vi slår vakt om den
              akademiska friheten och möjligheterna för universitet och högskolor
              att själva få forma bestämmelserna mer detaljerat.
            </seg>
          </u>
          <note type="speaker">
            Anf. 8 LENNART LEVI (c):
          </note>
          <u xml:id="i-2f9e877c50e3a3fd-23" who="Q5948421">
            <seg>
              Fru talman! Jag har som gammal professor stor respekt för högskolornas
              självbestämmande. Men den gäller inte överallt och till varje
              pris. Vi reglerar till exempel vad försvarsforskningen ska ägna
              sig åt och vad lantbruksforskningen ska ägna sig åt utan att det
              anses vara ministerstyre. Just på denna punkt tror jag att allmänintresset
              talar väldigt kraftfullt för ett litet avsteg från den heliga
              akademiska friheten. Vad tycker Tobias Krantz?
            </seg>
          </u>
          <note type="speaker">
            Anf. 9 Statsrådet TOBIAS KRANTZ (fp):
          </note>
          <u xml:id="i-2f9e877c50e3a3fd-24" next="i-2f9e877c50e3a3fd-26" who="Q952026">
            <seg>
              Fru talman! Precis som jag indikerade i mitt första svar finns
              det regler och bestämmelser som talar om vad som ska stå i examensordningen
              för civilingenjörer och andra yrken. Det finns också bestämmelser
              i högskolelagen som pekar på att det ska ske en samverkan mellan
              akademi å ena sidan och näringsliv och omgivande samhälle å andra
              sidan. Detta finns för att vi från politikens sida tycker att
              det är så otroligt viktigt och centralt.
            </seg>
          </u>
          <u xml:id="i-2f9e877c50e3a3fd-25" prev="i-2f9e877c50e3a3fd-24" who="Q952026">
            <seg>
              Det är naturligtvis viktigt att universitet och högskolor inom
              ramen för den akademiska frihet som finns har möjlighet att anpassa
              utbildningar utifrån studenternas efterfrågan och arbetsmarknadens
              behov. Detta sker dessutom regionalt och lokalt i vissa avseenden.
              Det är viktigt att den friheten finns.
            </seg>
          </u>
          <u xml:id="i-2f9e877c50e3a3fd-26" prev="i-2f9e877c50e3a3fd-24" who="Q952026">
            <seg>
              Lennart Levi tog i sitt första anförande upp frågan om ett förslag
              från Styrmedelsutredningen. Det förslaget bereds för närvarande
              inom Regeringskansliet.
            </seg>
          </u>
          <note>
            Vargjakten
          </note>
          <note type="speaker">
            Anf. 10 HELENA LEANDER (mp):
          </note>
          <u xml:id="i-2f9e877c50e3a3fd-27" next="i-2f9e877c50e3a3fd-30" who="Q4961406">
            <seg>
              Fru talman! Vi är många som var bedrövade när man sköt av en
              tiondel av den sårbara svenska vargstammen. Nu har vi inte miljöministern
              här, men väl jordbruksministern. Därför tänkte jag lämna miljöaspekterna
              därhän och i stället diskutera djurskyddsaspekterna på jakten.
            </seg>
          </u>
          <u xml:id="i-2f9e877c50e3a3fd-28" prev="i-2f9e877c50e3a3fd-27" who="Q4961406">
            <seg>
              Med facit i hand tycks det som att vargjakten gått över styr
              och alltför mycket blivit en okontrollerad hetsjakt. Med nästan
              5 000 jägare ute i skogarna för att skjuta 27 vargar var jakten
              snart över.
            </seg>
          </u>
          <u xml:id="i-2f9e877c50e3a3fd-29" prev="i-2f9e877c50e3a3fd-27" who="Q4961406">
            <seg>
              Under den tiden hann man med både överskjutningar, skadeskjutningar
              och ett skjutet föräldrapar där ungarna lämnades föräldralösa.
            </seg>
          </u>
          <u xml:id="i-2f9e877c50e3a3fd-30" prev="i-2f9e877c50e3a3fd-27" who="Q4961406">
            <seg>
              Min fråga till jordbruksministern är därför vilka lärdomar man
              drar av detta.
            </seg>
          </u>
          <note type="speaker">
            Anf. 11 Jordbruksminister ESKIL ERLANDSSON (c):
          </note>
          <u xml:id="i-2f9e877c50e3a3fd-31" next="i-2f9e877c50e3a3fd-33" who="Q3058054">
            <seg>
              Fru talman! Låt mig först konstatera att en överväldigande majoritet
              i Sveriges riksdag biföll regeringens förslag om förvaltningen
              av våra stora rovdjur och den proposition som lämnades om detta,
              vilket jag är glad över.
            </seg>
          </u>
          <u xml:id="i-2f9e877c50e3a3fd-32" prev="i-2f9e877c50e3a3fd-31" who="Q3058054">
            <seg>
              Det finns två aspekter att nämna i den debatt som har varit.
              Den ena aspekten är att vi här har respekt för olika och alla
              delar av Sverige. Den andra aspekten är inavel, det vill säga
              att vi måste ha in nya gener i vår vargstam.
            </seg>
          </u>
          <u xml:id="i-2f9e877c50e3a3fd-33" prev="i-2f9e877c50e3a3fd-31" who="Q3058054">
            <seg>
              Den jakt som har bedrivits har på det stora hela bedrivits på
              ett bra sätt. Den ska självklart som alla andra verksamheter trots
              detta utvärderas.
            </seg>
          </u>
          <note type="speaker">
            Anf. 12 HELENA LEANDER (mp):
          </note>
          <u xml:id="i-2f9e877c50e3a3fd-34" next="i-2f9e877c50e3a3fd-36" who="Q4961406">
            <seg>
              Fru talman! Vad kan man tänka sig att utvärderingen tittar på?
              Kan man tänka sig att den tittar på om det behövs någon specifik
              kompetens för att jaga varg hos både jägarna och dem som organiserar
              jakten? Kan man rent av tänka sig att man funderar på hela idén
              med att öka acceptansen genom att jaga varg?
            </seg>
          </u>
          <u xml:id="i-2f9e877c50e3a3fd-35" prev="i-2f9e877c50e3a3fd-34" who="Q4961406">
            <seg>
              Vi ska vara medvetna om att det finns en bred acceptans för vargen
              i vårt land och också i rovdjurslänen. Det finns också en minoritet
              inte minst inom delar av jägarkåren som har en väldigt negativ
              attityd till vargen. Är det då inte lite vanskligt att ge just
              de människorna ansvaret för att jaga vargen?
            </seg>
          </u>
          <u xml:id="i-2f9e877c50e3a3fd-36" prev="i-2f9e877c50e3a3fd-34" who="Q4961406">
            <seg>
              Har vi människor med en erkänt taskig attityd till varg kanske
              inte de är den bästa garanten för ett gott djurskydd under jakten.
              Är det så att regeringen kanske rent av kan börja fundera på om
              det är en rätt tanke från början att öka acceptansen för varg
              genom att jaga vargen?
            </seg>
          </u>
          <note type="speaker">
            Anf. 13 Jordbruksminister ESKIL ERLANDSSON (c):
          </note>
          <u xml:id="i-2f9e877c50e3a3fd-37" next="i-2f9e877c50e3a3fd-39" who="Q3058054">
            <seg>
              Fru talman! Vad beträffar acceptansen vill jag återigen konstatera
              att den överväldigande majoriteten i Sveriges riksdag, och som
              ledamoten själv vet representerar svenska folket, biföll regeringens
              proposition i detta avseende. Det har också gjorts undersökningar
              som tyder på att acceptansen bland svenska folket är stor för
              att inte säga mycket stor för det beslut som riksdagen fattade
              på regeringens förslag.
            </seg>
          </u>
          <u xml:id="i-2f9e877c50e3a3fd-38" prev="i-2f9e877c50e3a3fd-37" who="Q3058054">
            <seg>
              Vad beträffar utvärderingen handlar det alltid om att förkovra
              sig, det vill säga att skaffa sig ytterligare kunskap. Vad beträffar
              jägarkåren har vi sedan några decennier tillbaka ett kunskapskrav
              för att över huvud taget få inneha vapenlicens. Självklart kan
              detta byggas på, och det görs kontinuerligt när nya arter blir
              jaktbara.
            </seg>
          </u>
          <u xml:id="i-2f9e877c50e3a3fd-39" prev="i-2f9e877c50e3a3fd-37" who="Q3058054">
            <seg>
              Besökstalen på de statliga museerna
            </seg>
          </u>
          <note type="speaker">
            Anf. 14 CECILIA MAGNUSSON (m):
          </note>
          <u xml:id="i-2f9e877c50e3a3fd-40" next="i-2f9e877c50e3a3fd-42" who="Q4964936">
            <seg>
              Fru talman! Min fråga går till kulturministern. Även om jag har
              många kommentarer angående vargar skulle jag vilja tala om och
              höra lite grann om landets kollektiva minnesnycklar som finns
              förvarade och visas upp i våra museer.
            </seg>
          </u>
          <u xml:id="i-2f9e877c50e3a3fd-41" prev="i-2f9e877c50e3a3fd-40" who="Q4964936">
            <seg>
              Den tidigare socialdemokratiska regeringen tvingade museerna
              att slopa avgifterna och kallade det fri-entré-reformen. En av
              de första åtgärderna i de beslut som alliansregeringen fattade
              var att avskaffa fri-entré-reformen så att det numera finns avgifter
              för museerna för vuxna men dock inte för barn.
            </seg>
          </u>
          <u xml:id="i-2f9e877c50e3a3fd-42" prev="i-2f9e877c50e3a3fd-40" who="Q4964936">
            <seg>
              Farhågorna från den vänsterledda oppositionen har varit stora.
              Jag skulle vilja fråga kulturministern om farhågorna som oppositionen
              har haft har fallit ut. Hur ser det ut med besökssiffrorna för
              museerna?
            </seg>
          </u>
          <note type="speaker">
            Anf. 15 Kulturminister LENA ADELSOHN LILJEROTH (m):
          </note>
          <u xml:id="i-2f9e877c50e3a3fd-43" next="i-2f9e877c50e3a3fd-45" who="Q297821">
            <seg>
              Fru talman! Sverige är ett väldigt museitätt land. Förutom de
              statliga museerna, som är 19 till antalet, har vi också länsmuseer,
              kommunala museer och bortåt 2 000 ideella och privat drivna museer.
              Det vi nu talar om är de statliga museerna varav majoriteten ligger
              i Stockholm.
            </seg>
          </u>
          <u xml:id="i-2f9e877c50e3a3fd-44" prev="i-2f9e877c50e3a3fd-43" who="Q297821">
            <seg>
              Kulturrådet gör regelbunden statistik, och det som gäller förra
              året är ännu inte klart. Men vad vi kan se så långt är att siffrorna
              för 2009 överstiger dem för 2008. Det var alltså fler besökare
              i fjol än året innan trots att det, precis som Cecilia Magnusson
              sade, nu för många museer finns en avgift igen. Men museerna kan
              själva avgöra om de vill ta betalt eller inte.
            </seg>
          </u>
          <u xml:id="i-2f9e877c50e3a3fd-45" prev="i-2f9e877c50e3a3fd-43" who="Q297821">
            <seg>
              På en del av dessa museer, eller minnesnycklar, är det all-time-high,
              som de själva beskriver det i egna pressmeddelanden. Det gäller
              bland annat Moderna Museet, Skansen Vasamuseet och flera andra.
            </seg>
          </u>
          <note type="speaker">
            Anf. 16 CECILIA MAGNUSSON (m):
          </note>
          <u xml:id="i-2f9e877c50e3a3fd-46" who="Q4964936">
            <seg>
              Fru talman! Det är mycket glädjande siffror. Jag skulle gärna
              vilja att kulturministern utvecklar detta. Nu kommer besökarna
              tillbaka och ekonomierna kan stärkas på våra statliga museer men
              också förhoppningsvis på de övriga. Vad är kulturministerns vision
              för vad man kan åstadkomma på museerna med den stabilare ekonomi
              som de nu har fått?
            </seg>
          </u>
          <note type="speaker">
            Anf. 17 Kulturminister LENA ADELSOHN LILJEROTH (m):
          </note>
          <u xml:id="i-2f9e877c50e3a3fd-47" next="i-2f9e877c50e3a3fd-49" who="Q297821">
            <seg>
              Fru talman! Med mer pengar kan man ofta göra mycket. Det som
              drar besökare till ett museum är att det finns bra utställningar
              men också att det finns bra pedagoger. Att fortsätta att bygga
              ut museipedagogiken inte minst för barn och unga ser jag som oerhört
              viktigt, eftersom det var min vision som efterlystes här.
            </seg>
          </u>
          <u xml:id="i-2f9e877c50e3a3fd-48" prev="i-2f9e877c50e3a3fd-47" who="Q297821">
            <seg>
              Det handlar om att fortsätta att bygga bra utställningar och
              att utveckla allt det som finns i museerna också på nätet så att
              man lätt kan gå in i sin dator och se vad som finns. Där kan man
              kanske hitta ett museum som man gärna skulle vilja besöka. Det
              kan ligga i Sverige, men det kan också ligga i någon annan del
              av Europa.
            </seg>
          </u>
          <u xml:id="i-2f9e877c50e3a3fd-49" prev="i-2f9e877c50e3a3fd-47" who="Q297821">
            <seg>
              Jag gläder mig åt det stora intresset för våra museer som jag
              vet kommer att öka inte minst just därför att de har fått mer
              pengar.
            </seg>
          </u>
          <note>
            Introduktionen för utförsäkrade på Arbetsförmedlingen
          </note>
          <note type="speaker">
            Anf. 18 BJÖRN LIND (s):
          </note>
          <u xml:id="i-2f9e877c50e3a3fd-50" next="i-2f9e877c50e3a3fd-54" who="Q97824059">
            <seg>
              Fru talman! Min fråga är till Carl Bildt.
            </seg>
          </u>
          <u xml:id="i-2f9e877c50e3a3fd-51" prev="i-2f9e877c50e3a3fd-50" who="Q97824059">
            <seg>
              Vid årsskiftet kastades ca 15 000 människor ut från sjukförsäkringen.
              Dessa människor ska nu gå tre månaders introduktion hos Arbetsförmedlingen.
              De som har rätt till a-kassa ska få sin ersättning därifrån medan
              övriga får aktivitetsstöd på 223 kronor om dagen.
            </seg>
          </u>
          <u xml:id="i-2f9e877c50e3a3fd-52" prev="i-2f9e877c50e3a3fd-50" who="Q97824059">
            <seg>
              När ersättningarna kan betalas ut är fortfarande osäkert. Regeringens
              slarviga snabbhet har nämligen gjort att de som ska sköta utbetalningarna
              har en i det närmaste omöjlig uppgift att hinna med det.
            </seg>
          </u>
          <u xml:id="i-2f9e877c50e3a3fd-53" prev="i-2f9e877c50e3a3fd-50" who="Q97824059">
            <seg>
              Tremånadersintroduktionen hos Arbetsförmedlingen ska, som statsministern
              uttryckte det i går, sänka trösklarna för att komma ut i arbetslivet.
              Jag har träffat många oroliga människor, bland annat arbetsförmedlare
              som är fackliga aktiva i ST. De berättar att medarbetarna är frustrerade
              och oroliga för att de vare sig har personal eller verktyg att
              klara introduktionen för dem som nu utförsäkras.
            </seg>
          </u>
          <u xml:id="i-2f9e877c50e3a3fd-54" prev="i-2f9e877c50e3a3fd-50" who="Q97824059">
            <seg>
              Min fråga till Carl Bildt är därför om han som regeringens företrädare
              känner sig trygg med hur introduktionen på Arbetsförmedlingen
              kommer att fungera.
            </seg>
          </u>
          <note type="speaker">
            Anf. 19 Utrikesminister CARL BILDT (m):
          </note>
          <u xml:id="i-2f9e877c50e3a3fd-55" next="i-2f9e877c50e3a3fd-57" who="Q52922">
            <seg>
              Fru talman! Svaret på den frågan är i allt väsentligt ja. Jag
              tror att de flesta av oppositionens företrädare innerst inne vet
              att detta är en absolut nödvändig reform för Sveriges framtid.
              Det är dessutom i allt väsentligt en bra reform. Det enda som
              är fel med den är att tidigare regeringar inte vågade genomföra
              den.
            </seg>
          </u>
          <u xml:id="i-2f9e877c50e3a3fd-56" prev="i-2f9e877c50e3a3fd-55" who="Q52922">
            <seg>
              När vi tittar på den preliminära utvärderingen av hur detta införande
              går verkar det rätt hyggligt, måste jag säga. Det är en stor och
              viktig reform för Sveriges framtid för att människor ska kunna
              komma tillbaka till arbete och vi ska kunna få kostnader under
              kontroll.
            </seg>
          </u>
          <u xml:id="i-2f9e877c50e3a3fd-57" prev="i-2f9e877c50e3a3fd-55" who="Q52922">
            <seg>
              Jag är i allt väsentligt trygg med den information som har kommit
              fram om hur detta går. Det är nödvändigt och en bra reform. Att
              oppositionen inte har kuraget att erkänna detta säger mer om oppositionen
              än någonting annat.
            </seg>
          </u>
          <note type="speaker">
            Anf. 20 BJÖRN LIND (s):
          </note>
          <u xml:id="i-2f9e877c50e3a3fd-58" next="i-2f9e877c50e3a3fd-60" who="Q97824059">
            <seg>
              Fru talman! Att vi som nu är i opposition inte genomförde detta
              tidigare har mindre att göra med kurage. Det handlar snarare om
              att vi inte vill ha några dogmatiska tidsgränser för sjukförsäkringen.
              Sjukersättning ska man ha när man är sjuk. Arbetsförmågan ska
              inte prövas efter hur lång tid man har varit utan den, utan den
              ska prövas efter om den finns eller inte.
            </seg>
          </u>
          <u xml:id="i-2f9e877c50e3a3fd-59" prev="i-2f9e877c50e3a3fd-58" who="Q97824059">
            <seg>
              Jag kan berätta för ministern att i Eskilstuna räknar Arbetsförmedlingen
              med att kunna hålla ett samtal i månaden med de människor som
              genomgår den så kallade introduktionen under tre månader. Troligen
              ser det likadant ut på andra håll i landet.
            </seg>
          </u>
          <u xml:id="i-2f9e877c50e3a3fd-60" prev="i-2f9e877c50e3a3fd-58" who="Q97824059">
            <seg>
              Fokus i samtalen kommer som regel att ligga på hur de utförsäkrade
              ska kunna klara ekonomin. Sanningen så här långt är, Carl Bildt,
              att det är de sjuka och olycksdrabbade människorna som i dag får
              betala priset för den cyniska politik och det hafsverk med lagstiftningen
              som ni har genomfört.
            </seg>
          </u>
          <note type="speaker">
            Anf. 21 Utrikesminister CARL BILDT (m):
          </note>
          <u xml:id="i-2f9e877c50e3a3fd-61" next="i-2f9e877c50e3a3fd-63" who="Q52922">
            <seg>
              Fru talman! Sanningen är inte den, utan sanningen är att de utvärderingar
              som har redovisats också offentligt är att detta är i allt väsentligt
              bra. Sanningen är också den vad gäller den tidigare regeringen
              att det finns åtskilliga framtidsinriktade och ansvarskännande
              socialdemokrater som i den offentliga debatten har talat om att
              det behövs en tidsgräns och att försäkringssystemen inte kan fungera
              på det här sättet.
            </seg>
          </u>
          <u xml:id="i-2f9e877c50e3a3fd-62" prev="i-2f9e877c50e3a3fd-61" who="Q52922">
            <seg>
              Jag vet att det inom det dåvarande Regeringskansliet och det
              finns sakkunniga närvarande här som kan intyga detta förbereddes
              reformer av det här slaget under den tidigare regeringen. Men
              man hade inte kuraget att genomföra dem. Det är inte alldeles
              unikt på det här området; det gäller på många andra områden också.
            </seg>
          </u>
          <u xml:id="i-2f9e877c50e3a3fd-63" prev="i-2f9e877c50e3a3fd-61" who="Q52922">
            <seg>
              Opartiskheten hos public service
            </seg>
          </u>
          <note type="speaker">
            Anf. 22 SIV HOLMA (v):
          </note>
          <u xml:id="i-2f9e877c50e3a3fd-64" next="i-2f9e877c50e3a3fd-67" who="Q4609260">
            <seg>
              Fru talman! Jag vill ställa min fråga till kulturminister Lena
              Adelsohn Liljeroth.
            </seg>
          </u>
          <u xml:id="i-2f9e877c50e3a3fd-65" prev="i-2f9e877c50e3a3fd-64" who="Q4609260">
            <seg>
              Häromdagen blev jag uppmärksammad på att public service-bolagen
              sedan i maj förra året är medlemmar i landets största opinionsorganisation
              som gör regelrätta politiska kampanjer på arbetsgivarsidan, det
              vill säga Svenskt Näringsliv.
            </seg>
          </u>
          <u xml:id="i-2f9e877c50e3a3fd-66" prev="i-2f9e877c50e3a3fd-64" who="Q4609260">
            <seg>
              Sveriges Television, Sveriges Radio och Utbildningsradion har
              en speciell ställning. I deras tillstånd krävs att de är oberoende
              och opartiska.
            </seg>
          </u>
          <u xml:id="i-2f9e877c50e3a3fd-67" prev="i-2f9e877c50e3a3fd-64" who="Q4609260">
            <seg>
              Anser kulturministern att det finns anledning till oro för att
              denna opartiskhet och självständighet riskeras när dessa bolag
              numera är medlemmar i Svenskt Näringsliv? På vilket sätt kan kulturministern
              agera för att motverka att varken självständigheten eller opartiskheten
              hotas?
            </seg>
          </u>
          <note type="speaker">
            Anf. 23 Kulturminister LENA ADELSOHN LILJEROTH (m):
          </note>
          <u xml:id="i-2f9e877c50e3a3fd-68" who="Q297821">
            <seg>
              Fru talman! Det får bli ett kort svar på frågan. Precis som Siv
              Holma säger är public service företag som står fritt. Vilka de
              väljer att teckna avtal med, vilka program de väljer att sända
              och hur de utformar sitt uppdrag utöver den ram som riksdagen
              har fastställt kan och ska inte jag lägga mig i.
            </seg>
          </u>
          <note type="speaker">
            Anf. 24 SIV HOLMA (v):
          </note>
          <u xml:id="i-2f9e877c50e3a3fd-69" next="i-2f9e877c50e3a3fd-72" who="Q4609260">
            <seg>
              Fru talman! Jag känner mycket väl till principen om programbolagens
              självständighet och principen om armlängds avstånd mellan å ena
              sidan riksdag och regering, å andra sidan public service-verksamheten.
            </seg>
          </u>
          <u xml:id="i-2f9e877c50e3a3fd-70" prev="i-2f9e877c50e3a3fd-69" who="Q4609260">
            <seg>
              Men måste inte samma principiella utgångspunkt råda när det gäller
              vilken arbetsgivarorganisation man är med i? Jag antar att det
              var av den anledningen som man tidigare hade en egen arbetsgivarorganisation,
              det vill säga SRAO.
            </seg>
          </u>
          <u xml:id="i-2f9e877c50e3a3fd-71" prev="i-2f9e877c50e3a3fd-69" who="Q4609260">
            <seg>
              Jag blir orolig med tanke på vetskapen om att Svenskt Näringsliv
              ideologiskt står för en uppfattning som går ut på att stärka arbetsgivarsidan
              och därmed försvaga arbetstagarsidan. Jag anser att opartiskhet
              och självständighet inte enbart handlar om public service-bolagens
              programinnehåll.
            </seg>
          </u>
          <u xml:id="i-2f9e877c50e3a3fd-72" prev="i-2f9e877c50e3a3fd-69" who="Q4609260">
            <seg>
              Jag ställer frågan igen: Kommer kulturministen att agera för
              att säkerställa att dessa bolag fortsätter att vara opartiska
              och oberoende?
            </seg>
          </u>
          <note type="speaker">
            Anf. 25 Kulturminister LENA ADELSOHN LILJEROTH (m):
          </note>
          <u xml:id="i-2f9e877c50e3a3fd-73" who="Q297821">
            <seg>
              Fru talman! Vi antog så sent som i höstas en ny proposition för
              public service. Därmed är frågan för mig avklarad. Jag kommer
              inte att ha några kontakter med vare sig Sveriges Television,
              Sveriges Radio eller Utbildningsradion för att med dem diskutera
              vilka organisationer de som arbetsgivarpart är delaktiga i. Den
              debatten får nog Siv Holma föra på annat håll.
            </seg>
          </u>
          <note>
            FN:s beslutsförmåga
          </note>
          <note type="speaker">
            Anf. 26 HOLGER GUSTAFSSON (kd):
          </note>
          <u xml:id="i-2f9e877c50e3a3fd-74" next="i-2f9e877c50e3a3fd-76" who="Q5777750">
            <seg>
              Fru talman! Jag vill ställa en fråga till utrikesminister Carl
              Bildt. Den handlar om FN:s beslutskapacitet.
            </seg>
          </u>
          <u xml:id="i-2f9e877c50e3a3fd-75" prev="i-2f9e877c50e3a3fd-74" who="Q5777750">
            <seg>
              Med anledning av klimatmötet i Köpenhamn i december 2009 kan
              man ifrågasätta FN:s förmåga att fatta beslut i för mänskligheten
              livsavgörande frågor. Alla var på det klara med sakfrågans färdinriktning
              att koldioxidutsläppen måste reduceras. Men två av säkerhetsrådets
              medlemmar, Kina och USA, blev inte överens om ansvarsfördelningen
              för utsläpp och kostnader. I denna situation förmår FN inte fatta
              beslut.
            </seg>
          </u>
          <u xml:id="i-2f9e877c50e3a3fd-76" prev="i-2f9e877c50e3a3fd-74" who="Q5777750">
            <seg>
              Hur ser utrikesministern på konsekvenserna av den oförmågan inför
              framtiden? Och vad bör man göra åt situationen?
            </seg>
          </u>
          <note type="speaker">
            Anf. 27 Utrikesminister CARL BILDT (m):
          </note>
          <u xml:id="i-2f9e877c50e3a3fd-77" next="i-2f9e877c50e3a3fd-78" who="Q52922">
            <seg>
              Fru talman! Vi lever i den värld som vi lever i, som bekant.
              FN:s klimatkonferens visade på de svårigheter som självfallet
              finns när man ska uppnå enighet i en krets av om jag inte missminner
              mig 192 delegationer i Köpenhamn. I slutändan blev det så att
              det slutdokument som man kom fram till bra eller dåligt; i allt
              väsentligt var det otillfredsställande inte heller det kunde antas
              därför att en mindre grupp av nationer, jag tror främst ledda
              av Venezuela, blockerade varje form av beslutsfattande.
            </seg>
          </u>
          <u xml:id="i-2f9e877c50e3a3fd-78" prev="i-2f9e877c50e3a3fd-77" who="Q52922">
            <seg>
              Det här är någonting som ligger i FN-systemets natur. Jag tror
              inte att vi kan göra så mycket åt just det. Men jag tror att det
              leder till en diskussion om ifall man inte ska gå fram med så
              här stora frågor i något mer begränsade grupperingar. Det gör
              det inte lättare att lösa ut de motsättningar som kan finnas mellan
              USA, Kina, Indien och Brasilien och den europeiska unionen för
              att ta några ledande aktörer. Jag tror möjligtvis att det trots
              allt är den vägen som vi huvudsakligen måste gå. Sedan får vi
              kanske acceptera att det finns vissa som står utanför en tid.
            </seg>
          </u>
          <note type="speaker">
            Anf. 28 HOLGER GUSTAFSSON (kd):
          </note>
          <u xml:id="i-2f9e877c50e3a3fd-79" who="Q5777750">
            <seg>
              Fru talman! Vi ser olika G-grupper växa fram för att samla sig
              kring de globala problemen. Kommer dessa G-grupper att ersätta
              eller komplettera FN? Hur bedömer utrikesministern att de globala
              problemen kommer att kunna hanteras i framtiden?
            </seg>
          </u>
          <note type="speaker">
            Anf. 29 Utrikesminister CARL BILDT (m):
          </note>
          <u xml:id="i-2f9e877c50e3a3fd-80" next="i-2f9e877c50e3a3fd-87" who="Q52922">
            <seg>
              Fru talman! Det är rätt att vi har olika grupperingar. Den viktigaste
              grupperingen för vår del är E-gruppen, det vill säga den europeiska
              unionen 27 stater och kanske fler i framtiden som är en mycket
              stark global kraft.
            </seg>
          </u>
          <u xml:id="i-2f9e877c50e3a3fd-81" prev="i-2f9e877c50e3a3fd-80" who="Q52922">
            <seg>
              Det finns också andra grupperingar. G77-gruppen av de mindre
              utvecklade eller utvecklingsländerna som nu inkluderar så pass
              starka nationer som Kina är en stark kraft. Vi har haft G8 tidigare.
              Vi har G20 och andra grupperingar. Det är inte orimligt att vi
              får en framväxt också av mer regionala grupperingar som kommer
              att betyda alltmer.
            </seg>
          </u>
          <u xml:id="i-2f9e877c50e3a3fd-82" prev="i-2f9e877c50e3a3fd-80" who="Q52922">
            <seg>
              När vi har en situation som jag nämnde med vad jag tror är 196
              medlemsstater kan det bli lite oformligt. Då är den här typen
              av grupperingar viktiga. Men för vår del är den viktigaste grupperingen
              som sagt E-grupperingen, som också är den starkaste gröna kraften
              i världen.
            </seg>
          </u>
          <u xml:id="i-2f9e877c50e3a3fd-83" prev="i-2f9e877c50e3a3fd-80" who="Q52922">
            <seg>
              Belgisk blå i svensk köttproduktion
            </seg>
          </u>
          <note>
            Anf. 30 HELÉN PETTERSSON i Umeå (s):
          </note>
          <u xml:id="i-2f9e877c50e3a3fd-84" prev="i-2f9e877c50e3a3fd-80" who="Q52922">
            <seg>
              Fru talman! Jag har en fråga till jordbruksminister Eskil Erlandsson.
            </seg>
          </u>
          <u xml:id="i-2f9e877c50e3a3fd-85" prev="i-2f9e877c50e3a3fd-80" who="Q52922">
            <seg>
              Förra veckan kom återigen rapporter om att rasen belgisk blå
              har spritt sig på svenska gårdar. Vi har ungefär 80 uppfödare
              i Sverige som har belgisk blå som ras.
            </seg>
          </u>
          <u xml:id="i-2f9e877c50e3a3fd-86" prev="i-2f9e877c50e3a3fd-80" who="Q52922">
            <seg>
              Vi som kommer ihåg debatten sedan tidigare kommer också ihåg
              att vi kom till en överenskommelse om att man inte skulle befatta
              sig med den rasen i Sverige av djuretiska skäl. De har dubbla
              muskler, de kan inte kalva själva och så vidare.
            </seg>
          </u>
          <u xml:id="i-2f9e877c50e3a3fd-87" prev="i-2f9e877c50e3a3fd-80" who="Q52922">
            <seg>
              Ca 2 procent av allt nötkött som är märkt svenskt som säljs i
              svenska butiker kommer från rasen belgisk blå. Jag undrar om ministern
              har uppmärksammat detta och hur han tänker hantera problemet.
            </seg>
          </u>
          <note type="speaker">
            Anf. 31 Jordbruksminister ESKIL ERLANDSSON (c):
          </note>
          <u xml:id="i-2f9e877c50e3a3fd-88" next="i-2f9e877c50e3a3fd-92" who="Q3058054">
            <seg>
              Fru talman! Det raka och entydiga svaret på ledamotens frågeställning
              är ja. Jag har uppmärksammat problemet både de dagar som vi har
              bakom oss och för ungefär två år sedan. Min inställning är precis
              densamma som den som den förra regeringen företrädde, det vill
              säga att vi i vårt land inte ha avel på djur som medför att defekter
              förs vidare och som medför lidande för djur.
            </seg>
          </u>
          <u xml:id="i-2f9e877c50e3a3fd-89" prev="i-2f9e877c50e3a3fd-88" who="Q3058054">
            <seg>
              Det krav som finns i lagstiftningen finns kvar. Jag har dessutom
              bett en särskild utredare att titta på frågeställningen apropå
              att den har varit aktuell både nu och för ungefär två år sedan
              för att se hur vi kan komma vidare så att vi får bort de defekter
              som medför lidande för djuren. I det här fallet innebär det att
              kon inte kan kalva på ett naturligt sätt utan för det mesta måste
              förlösas med kejsarsnitt. Det är inte naturligt.
            </seg>
          </u>
          <note>
            Anf. 32 HELÉN PETTERSSON i Umeå (s):
          </note>
          <u xml:id="i-2f9e877c50e3a3fd-90" prev="i-2f9e877c50e3a3fd-88" who="Q3058054">
            <seg>
              Fru talman! Jag tackar ministern för svaret och noterar glatt
              att vi är överens i frågan.
            </seg>
          </u>
          <u xml:id="i-2f9e877c50e3a3fd-91" prev="i-2f9e877c50e3a3fd-88" who="Q3058054">
            <seg>
              Problemet är ändå att det är för fyra år sedan, ganska precis
              efter valet, som detta dök upp första gången. Det var då man började
              prata om att de här producenterna fanns. Det som man har upptäckt
              under de år som man har gått är att inte ens de svenska slakterierna
              har någonting emot att ta emot belgisk blå när den levereras dit.
            </seg>
          </u>
          <u xml:id="i-2f9e877c50e3a3fd-92" prev="i-2f9e877c50e3a3fd-88" who="Q3058054">
            <seg>
              När det nu har funnits en sådan överenskommelse skulle jag vilja
              uppmana ministern att ta ett samtal med branschens företrädare
              om hur man sätter stopp för problematiken.
            </seg>
          </u>
          <note type="speaker">
            Anf. 33 Jordbruksminister ESKIL ERLANDSSON (c):
          </note>
          <u xml:id="i-2f9e877c50e3a3fd-93" who="Q3058054">
            <seg>
              Fru talman! Ett varmt tack för frågan, Helén Pettersson! Vad
              som efterfrågas är redan gjort. Den överenskommelse som slöts
              för ett antal år sedan, det vill säga att branschen inte ska hantera
              den här typen av djur, gäller fortfarande. Jag har uppmanat branschen
              att kontrollera att den överenskommelse som slöts under den förra
              regeringens tid vilket den regeringen ska ha en eloge för fortfarande
              gäller.
            </seg>
          </u>
          <note>
            Jämställd antagning till högskolan
          </note>
          <note type="speaker">
            Anf. 34 BARBRO WESTERHOLM (fp):
          </note>
          <u xml:id="i-2f9e877c50e3a3fd-94" next="i-2f9e877c50e3a3fd-95" who="Q4859755">
            <seg>
              Fru talman! Min fråga är riktad till högskole- och forskningsminister
              Tobias Krantz. Att alla ska tävla på samma villkor kan tyckas
              självklart, men när ungdomar söker till universitet och högskolor
              har det visat sig att kön kan vara avgörande för om de ska komma
              in på sina drömutbildningar eller inte. Det är oacceptabelt för
              en liberal, och det var inte heller det som var avsikten med jämställdhetslagstiftningen.
              Därför är det glädjande att statsrådet Krantz nu sätter stopp
              för detta. Därmed säger alliansregeringen att allas likhet inför
              lagen är en självklar princip.
            </seg>
          </u>
          <u xml:id="i-2f9e877c50e3a3fd-95" prev="i-2f9e877c50e3a3fd-94" who="Q4859755">
            <seg>
              Jag vill nu be statsrådet att närmare redogöra för hur man ska
              främja jämställdheten inom universitet och högskolor i stället,
              för det här var inte rätt väg att gå.
            </seg>
          </u>
          <note type="speaker">
            Anf. 35 Statsrådet TOBIAS KRANTZ (fp):
          </note>
          <u xml:id="i-2f9e877c50e3a3fd-96" next="i-2f9e877c50e3a3fd-98" who="Q952026">
            <seg>
              Fru talman! Tack för frågan! Precis som Barbro Westerholm poängterar
              tänker regeringen föreslå att den paragraf som finns i högskoleförordningen
              som tillåter så kallad positiv särbehandling ska avskaffas av
              de skäl som Barbro Westerholm pekar på. Det nuvarande systemet
              har slagit helt snett. Det lägger krokben för jämställdheten på
              högskolorna. Det slår hårt inte minst mot unga studiebegåvade
              kvinnor, och det var det ingen som hade tänkt sig när det här
              systemet infördes.
            </seg>
          </u>
          <u xml:id="i-2f9e877c50e3a3fd-97" prev="i-2f9e877c50e3a3fd-96" who="Q952026">
            <seg>
              Dessutom finns det starka principiella skäl för detta. Vi har
              alla rätt att vara lika inför lagen. Det ska inte vara så att
              man blir negativt särbehandlad på grund av sitt kön vid antagningen
              till högskolan.
            </seg>
          </u>
          <u xml:id="i-2f9e877c50e3a3fd-98" prev="i-2f9e877c50e3a3fd-96" who="Q952026">
            <seg>
              Vi behöver i stället gå ifrån det som tidigare regeringar har
              ägnat sig alltför mycket åt, nämligen plakatpolitik. Nu ska vi
              ägna oss åt resultatpolitik. Det är därför vi ger mer pengar till
              universitet och högskolor genom en mycket stor forskningssatsning.
              Den kan bland annat användas till att skapa fler fasta tjänster,
              vilket vi vet leder till att fler kvinnor får chansen högre upp
              i den akademiska hierarkin. Vi har en jämställdhetsdelegation
              som jobbar mycket engagerat med jämställdhetsfrågor. Vi har en
              teknikdelegation som jobbar med att särskilt locka unga kvinnor
              till tekniska utbildningar. Detta är bara ett axplock av det som
              regeringen just nu gör.
            </seg>
          </u>
          <note type="speaker">
            Anf. 36 BARBRO WESTERHOLM (fp):
          </note>
          <u xml:id="i-2f9e877c50e3a3fd-99" who="Q4859755">
            <seg>
              Fru talman! Väldigt många kvinnor disputerar i dag, men sedan
              försvinner de ut ur forskningsvärlden. Min följdfråga är: Har
              regeringen för avsikt att undersöka vad som skulle kunna hålla
              dessa begåvade kvinnor kvar i forskarvärlden? Utan tvivel behöver
              vi dem där. De har satsat på forskning initialt, men sedan lämnar
              de den här scenen för att göra andra saker. Finns det några tankar
              på att undersöka varför de hoppar av och vad man i så fall ska
              göra åt det?
            </seg>
          </u>
          <note type="speaker">
            Anf. 37 Statsrådet TOBIAS KRANTZ (fp):
          </note>
          <u xml:id="i-2f9e877c50e3a3fd-100" next="i-2f9e877c50e3a3fd-103" who="Q952026">
            <seg>
              Fru talman! Den akademiska världen i dag lider av ett dubbelt
              jämställdhetsproblem. Å ena sidan har vi ett problem med att allt
              färre pojkar söker in på universitet och högskolor. Det är en
              mycket tråkig och negativ trend. Å andra sidan ser vi också att
              kvinnor tyvärr har det mycket svårt att ta sig fram högre upp
              i den akademiska hierarkin. Båda dessa problem måste attackeras.
              Lösningen på de här problemen har inte varit negativ särbehandling
              av unga studiebegåvade kvinnor. Vi måste nu ägna oss åt någonting
              annat.
            </seg>
          </u>
          <u xml:id="i-2f9e877c50e3a3fd-101" prev="i-2f9e877c50e3a3fd-100" who="Q952026">
            <seg>
              När det gäller den första frågan om hur vi ska se till att unga
              män i större utsträckning söker in på universitet och högskolor
              tror jag att det handlar mycket om att vi har en engagerad, kunskapsfokuserad
              skolpolitik som mycket tidigt sätter fokus på kunskap i skolan
              och uppmuntrar unga män att se värdet av högre utbildning och
              att söka in på universitet och högskolor.
            </seg>
          </u>
          <u xml:id="i-2f9e877c50e3a3fd-102" prev="i-2f9e877c50e3a3fd-100" who="Q952026">
            <seg>
              När det gäller att se till att kvinnor kommer högre upp i den
              akademiska hierarkin tror jag att en sak vi kan göra är att se
              till att det blir fler fasta tjänster på universitet och högskolor
              efter doktorsnivån. Det har visat sig att det leder till att fler
              kvinnor tar sig högre upp i den akademiska hierarkin.
            </seg>
          </u>
          <u xml:id="i-2f9e877c50e3a3fd-103" prev="i-2f9e877c50e3a3fd-100" who="Q952026">
            <seg>
              Arbetskraftsinvandringen
            </seg>
          </u>
          <note type="speaker">
            Anf. 38 KENNETH JOHANSSON (c):
          </note>
          <u xml:id="i-2f9e877c50e3a3fd-104" next="i-2f9e877c50e3a3fd-105" who="Q5886752">
            <seg>
              Fru talman! Min fråga är till statsrådet Tobias Billström. Med
              stöd från de nya möjligheterna till arbetskraftsinvandring som
              numera finns kommer det personer till Sverige av andra skäl än
              asylskäl. Jag tycker att det är positivt.
            </seg>
          </u>
          <u xml:id="i-2f9e877c50e3a3fd-105" prev="i-2f9e877c50e3a3fd-104" who="Q5886752">
            <seg>
              Mina frågor är: Vilka erfarenheter kan regeringen och statsrådet
              kan dela med sig av när det gäller hur den här möjligheten hittills
              har utvecklats? Vilken omfattning har den, vilka branscher är
              berörda och så vidare?
            </seg>
          </u>
          <note type="speaker">
            Anf. 39 Statsrådet TOBIAS BILLSTRÖM (m):
          </note>
          <u xml:id="i-2f9e877c50e3a3fd-106" next="i-2f9e877c50e3a3fd-107" who="Q3112958">
            <seg>
              Fru talman! Den arbetskraftsinvandringsreform som trädde i kraft
              2008 var den första stora reformen på nästan fyra decennier i
              det här landet. Den har haft enbart positiva konsekvenser, skulle
              jag vilja säga. Vi kan se ett stort inflöde av människor som behövs
              på den svenska arbetsmarknaden. Trots att vi har en djup lågkonjunktur
              finns det i dag branscher som inte kan få den kompetens som man
              behöver. Det vittnar också den statistik som nu kommer från Migrationsverket
              om. Den visar att vi har ett mycket stort antal kinesiska systemingenjörer
              och indiska programmerare och tekniker. Det är människor som vi
              uppenbarligen, trots alla insatser av Tobias Krantz för att höja
              kunskapsnivåerna när det gäller forskning och utbildning, aldrig
              tycks få tillräckligt många av. De bär kanske dessutom med sig
              specialkunskaper.
            </seg>
          </u>
          <u xml:id="i-2f9e877c50e3a3fd-107" prev="i-2f9e877c50e3a3fd-106" who="Q3112958">
            <seg>
              Den fortsatta utvärderingen får visa vilka ytterligare åtgärder
              som behövs för att göra Sverige till ett attraktivt land, men
              med arbetskraftsinvandringsreformen har vi ett mycket viktigt
              instrument för att hantera både den demografiska utmaningen och
              den konkurrens på världsmarknaden som vi står inför.
            </seg>
          </u>
          <note type="speaker">
            Anf. 40 KENNETH JOHANSSON (c):
          </note>
          <u xml:id="i-2f9e877c50e3a3fd-108" who="Q5886752">
            <seg>
              Fru talman! Det svar jag får gläder mig. Jag känner också att
              det är den erfarenhet som vi får till oss. Det gläder mig att
              det finns möjligheter att gå vidare. Det gäller inte minst frågan
              om hur det ser ut branschvis för att vi ska få en ännu bättre
              kvalitet och träffsäkerhet i en så viktig reform som alliansregeringen
              nu har medverkat till. Vi har ett behov av, och vi berikas av,
              den arbetskraft som står och väntar och som vi förhoppningsvis
              ser mer av.
            </seg>
          </u>
          <note type="speaker">
            Anf. 41 Statsrådet TOBIAS BILLSTRÖM (m):
          </note>
          <u xml:id="i-2f9e877c50e3a3fd-109" next="i-2f9e877c50e3a3fd-111" who="Q3112958">
            <seg>
              Fru talman! Från den resa som jag gjorde till Indien för att
              diskutera med den indiska regeringen inför ikraftträdandet av
              reformen kan jag själv bära vittnesmål om hur de såg på vårt rekryteringsarbete
              och på arbetskraftsinvandringen. I mitt sällskap hade jag representanter
              för både den svenska arbetsgivarsidan och den svenska fackförbundssidan
              som också vittnar om de problem som vi står inför när det gäller
              konkurrensen. Om vi inte klarar av att locka till oss kompetens
              utifrån kommer företagen kanske att välja att flytta produktionen
              i framtiden inte på grund av lägre löner eller motsvarande, vilket
              ibland har varit ett slagord, utan helt enkelt därför att det
              är så mycket enklare att plocka indierna, kineserna eller vilken
              kategori det än är som man söker på plats där de redan finns.
            </seg>
          </u>
          <u xml:id="i-2f9e877c50e3a3fd-110" prev="i-2f9e877c50e3a3fd-109" who="Q3112958">
            <seg>
              Jag tror att vi kommer att få jobba på många olika fronter framöver.
              Jag tror att det kommer att vara helt nödvändigt att erkänna att
              Sverige som ett litet exportberoende land kommer att vara i behov
              av mycket större reformer på det här området för att göra oss
              attraktiva. Då vill jag också hänvisa till den utredning om mobilitet
              som är igångsatt och som kommer att leverera sitt slutbetänkande
              2011 om bland annat vilka övriga förändringar som behöver göras
              på det här området.
            </seg>
          </u>
          <u xml:id="i-2f9e877c50e3a3fd-111" prev="i-2f9e877c50e3a3fd-109" who="Q3112958">
            <seg>
              Dokumentation om öststatsinformatörer i Sverige under kalla kriget
            </seg>
          </u>
          <note type="speaker">
            Anf. 42 HANS WALLMARK (m):
          </note>
          <u xml:id="i-2f9e877c50e3a3fd-112" next="i-2f9e877c50e3a3fd-115" who="Q5650816">
            <seg>
              Fru talman! Jag har en fråga till utrikesminister Carl Bildt.
              I år 2010 är det 21 år sedan det fantastiska året 1989 då Berlinmuren
              föll i november och frihetsvindarna blåste fram över vår kontinent.
              Inte minst har Carl Bildt själv som person varit delaktig utifrån
              ett svenskt perspektiv i detta enormt fantastiska förändringsarbete.
            </seg>
          </u>
          <u xml:id="i-2f9e877c50e3a3fd-113" prev="i-2f9e877c50e3a3fd-112" who="Q5650816">
            <seg>
              Dock finns det också en skugga från den här tiden. Vi vet att
              det fanns informatörer för olika länders säkerhetstjänster även
              i andra länder och till och med i Sverige. För ett par månader
              sedan kom Birgitta Almgren ut med en bok, Inte bara Stasi , där
              man kartlade en del av de nätverk som fanns. Vi hade ett vänskapsförbund
              mellan Sverige och DDR. Är det inte rätt tid att börja öppna en
              del av de här arkiven?
            </seg>
          </u>
          <u xml:id="i-2f9e877c50e3a3fd-114" prev="i-2f9e877c50e3a3fd-112" who="Q5650816">
            <seg>
              Min första fråga utifrån ett europeiskt perspektiv till Carl
              Bildt är: Kan mer göras för att uppmärksamma de Stasiinformatörer
              som har funnits i andra länder?
            </seg>
          </u>
          <u xml:id="i-2f9e877c50e3a3fd-115" prev="i-2f9e877c50e3a3fd-112" who="Q5650816">
            <seg>
              Den andra frågan går till Carl Bildt som medlem av den svenska
              regeringen. Borde vi inte öppna Säpos arkiv när det gäller svenska
              Stasiinformatörer?
            </seg>
          </u>
          <note type="speaker">
            Anf. 43 Utrikesminister CARL BILDT (m):
          </note>
          <u xml:id="i-2f9e877c50e3a3fd-116" next="i-2f9e877c50e3a3fd-117" who="Q52922">
            <seg>
              Fru talman! Vi har en lagstiftning där man successivt har möjlighet
              att öppna Säpos arkiv. Vi har sett en del exempel på vad det kan
              leda till under den allra senaste tiden. Det är en lagstiftning,
              och den ska hanteras som en sådan, det vill säga att det får man
              ta alldeles oavsett om det är informatörer åt det ena eller det
              andra hållet. Jag kan inte se att det finns någon möjlighet att
              göra någonting utöver detta. En lagstiftning finns vad gäller
              den öppenhet som är möjlig i det sammanhanget.
            </seg>
          </u>
          <u xml:id="i-2f9e877c50e3a3fd-117" prev="i-2f9e877c50e3a3fd-116" who="Q52922">
            <seg>
              I andra länder är det lite andra förhållanden. I Tyskland har
              man en betydande öppenhet. Där handlar det om informatörer som
              är av den arten att det handlar mer om interna säkerhetsfrågor.
              Där har man möjlighet att gå in och titta i sina egna arkiv i
              den före detta östtyska statssäkerhetstjänsten. Vad gäller underrättelsearkiv
              är det än så länge något annorlunda. Det kan delvis ibland ha
              samband med att delar av denna information fortfarande kan vara
              relevant från säkerhetsutgångspunkt.
            </seg>
          </u>
          <note type="speaker">
            Anf. 44 HANS WALLMARK (m):
          </note>
          <u xml:id="i-2f9e877c50e3a3fd-118" next="i-2f9e877c50e3a3fd-121" who="Q5650816">
            <seg>
              Fru talman! Tack för det, herr utrikesminister! Naturligtvis
              är det så att det också handlar om en politisk inriktning. Vill
              vi öppna arkiven eller inte?
            </seg>
          </u>
          <u xml:id="i-2f9e877c50e3a3fd-119" prev="i-2f9e877c50e3a3fd-118" who="Q5650816">
            <seg>
              Precis som utrikesministern noterade förs det diskussioner i
              en del andra länder. Vårt grannland Finland har haft en kanske
              längre och djupare diskussion om Stasiinformatörer där ett antal
              personer självmant har gått ut och berättat om att de har sprungit
              andra länders ärenden i Finland.
            </seg>
          </u>
          <u xml:id="i-2f9e877c50e3a3fd-120" prev="i-2f9e877c50e3a3fd-118" who="Q5650816">
            <seg>
              Min fråga är: Finns det en politisk vilja från den här regeringen
              att göra mer när det gäller det faktum att vi vet att det har
              funnits ett antal svenskar som har sprungit andra säkerhetstjänsters
              ärenden i vårt land och kartlagt, spionerat och rapporterat?
            </seg>
          </u>
          <u xml:id="i-2f9e877c50e3a3fd-121" prev="i-2f9e877c50e3a3fd-118" who="Q5650816">
            <seg>
              Dessutom är det så att jag vid tidigare diskussioner av justitieministern
              har fått reda på att det finns vad man kallar spridda uppgifter
              i Säpos arkiv. Är det inte dags, 21 år efter Berlinmurens fall,
              att vi gör någonting åt detta faktum medan människor, såväl offer
              som angivare, fortfarande lever?
            </seg>
          </u>
          <note type="speaker">
            Anf. 45 Utrikesminister CARL BILDT (m):
          </note>
          <u xml:id="i-2f9e877c50e3a3fd-122" next="i-2f9e877c50e3a3fd-126" who="Q52922">
            <seg>
              Fru talman! Det är alldeles säkert så att det finns, som Hans
              Wallmark kallar det, spridda uppgifter i Säpos arkiv. Det tror
              jag är dagens understatement i den här debatten.
            </seg>
          </u>
          <u xml:id="i-2f9e877c50e3a3fd-123" prev="i-2f9e877c50e3a3fd-122" who="Q52922">
            <seg>
              Låt oss göra skillnad på detta och om vi har fått information
              som visar att någon har begått brott mot svensk lag, till exempel
              bedrivit underrättelseverksamhet mot Sverige eller spionage. Då
              åtgärdas detta självfallet på det sätt som ska ske.
            </seg>
          </u>
          <u xml:id="i-2f9e877c50e3a3fd-124" prev="i-2f9e877c50e3a3fd-122" who="Q52922">
            <seg>
              I övrigt, låt mig säga det, kan detta ofta vara rätt svåra gränsfall.
              Jag har sett en del av dem. Utländska underrättelseorganisationer,
              i det här fallet från öststater, kanske överdriver betydelsen
              av till exempel en lunchkonversation som de har haft med en enskild
              riksdagsledamot. Därför tror jag att man ska behandla det här
              med viss försiktighet. När det klart har gått över gränsen ska
              det åtgärdas av säkerhetsmyndigheterna även om det var länge sedan.
            </seg>
          </u>
          <u xml:id="i-2f9e877c50e3a3fd-125" prev="i-2f9e877c50e3a3fd-122" who="Q52922">
            <seg>
              Ibland finns det en gråzon, vilket bland annat den finska diskussion
              som Hans Wallmark refererar till har illustrerat med rätt förödande
              tydlighet.
            </seg>
          </u>
          <u xml:id="i-2f9e877c50e3a3fd-126" prev="i-2f9e877c50e3a3fd-122" who="Q52922">
            <seg>
              Undertryckandet av demokratiska rättigheter i Turkiet
            </seg>
          </u>
          <note type="speaker">
            Anf. 46 AMINEH KAKABAVEH (v):
          </note>
          <u xml:id="i-2f9e877c50e3a3fd-127" next="i-2f9e877c50e3a3fd-128" who="Q3675519">
            <seg>
              Fru talman! Den 11 december förbjöds det prokurdiska demokratiska
              samhällspartiet DTP, och ett antal av partiets ledande politiker
              har förbjudits att verka politiskt under fem år i Turkiet. Efter
              att DTP tvingats stänga ned bytte partiet namn till BDP, men den
              turkiska staten började gripa partiets medlemmar och även ett
              antal ledande borgmästare, alltså demokratiskt valda borgmästare.
              36 politiker och borgmästare är nu avstängda och behandlas på
              ett grymt sätt med handbojor och med förbundna ögon inne i fängelset.
            </seg>
          </u>
          <u xml:id="i-2f9e877c50e3a3fd-128" prev="i-2f9e877c50e3a3fd-127" who="Q3675519">
            <seg>
              Sverige har inte gjort tillräckligt som ordförandeland i EU,
              och frågan är vad utrikesminister Carl Bildt och Sverige kan göra.
              Kommer vi att fördöma detta eller inte vid det möte som ska hållas
              den 25 då utrikesministrarna ska träffas?
            </seg>
          </u>
          <note type="speaker">
            Anf. 47 Utrikesminister CARL BILDT (m):
          </note>
          <u xml:id="i-2f9e877c50e3a3fd-129" next="i-2f9e877c50e3a3fd-130" who="Q52922">
            <seg>
              Fru talman! Vi har uttryckt vårt starka bekymmer också mot den
              turkiska konstitutionsdomstolens beslut om DTP-partiet. Det ska
              sättas in i de, kan man nästan säga, krav som vi har framfört
              under relativt lång tid vad gäller reformering av den turkiska
              konstitutionen och lagstiftningen på den här punkten. Där har
              regeringen i Turkiet sagt att de är villiga att göra detta också
              på grund av de rekommendationer som kommit från Europarådets så
              kallade Venedigkommitté som har gått igenom den lagstiftning som
              finns i olika europeiska länder.
            </seg>
          </u>
          <u xml:id="i-2f9e877c50e3a3fd-130" prev="i-2f9e877c50e3a3fd-129" who="Q52922">
            <seg>
              Det är inte alldeles unikt att det förekommer lagstiftning som
              gör det möjligt att förbjuda politiska partier. Det förekommer
              också i medlemsländer till den europeiska unionen. Men det måste
              vara mycket tydligare kriterier för detta, och det som har skett
              i Turkiet är enligt vår mening inte acceptabelt. Tyvärr har detta
              blockerats i det turkiska parlamentet av den turkiska oppositionen,
              bland annat av det därvarande socialdemokratiska partiet. Det
              verkar nu som att det inte kommer att vara möjligt att genomföra
              denna reform förrän på andra sidan det turkiska parlamentsvalet.
              Det är djupt beklagligt, men vi trycker på, och den turkiska regeringen
              skulle gärna vilja göra det men förefaller för närvarande blockerad
              av oppositionen i parlamentet.
            </seg>
          </u>
          <note type="speaker">
            Anf. 48 AMINEH KAKABAVEH (v):
          </note>
          <u xml:id="i-2f9e877c50e3a3fd-131" next="i-2f9e877c50e3a3fd-132" who="Q3675519">
            <seg>
              Fru talman! Det är sant, som utrikesministern påpekar, att roten
              till problematiken är själva konstitutionen som utestänger politiska
              krafter som är avvikande från det kemalistiska samhällssystemet
              och det kemalistiska tänkandet, i detta fall DTP. Frågan handlar
              i grunden om mänskliga rättigheter och yttrandefrihet, och det
              bygger på åsiktsfrihet. I Turkiet går det i dag inte för dem med
              avvikande meningar att göra någonting politiskt. Dagligen har
              vi mejlkontakt, och jag kommer precis från en demonstration. Vi
              är faktiskt pressade, och jag tycker att Sverige måste göra något
              konkret mot den turkiska staten. Det är olyckligt att Turkiet
              inte är med när ni ska träffas den 25 januari.
            </seg>
          </u>
          <u xml:id="i-2f9e877c50e3a3fd-132" prev="i-2f9e877c50e3a3fd-131" who="Q3675519">
            <seg>
              Jag hoppas att Sverige och utrikesministern verkligen tvingar
              Turkiet att göra någonting när det gäller demokratisering av konstitutionen.
              Det påbörjades 2007, men det kom aldrig till stånd, för det var
              alldeles för progressivt.
            </seg>
          </u>
          <note type="speaker">
            Anf. 49 Utrikesminister CARL BILDT (m):
          </note>
          <u xml:id="i-2f9e877c50e3a3fd-133" next="i-2f9e877c50e3a3fd-135" who="Q52922">
            <seg>
              Fru talman! Det är alldeles korrekt. Vår uppfattning är, och
              den delar vi med det regerande partiet i Turkiet, att Turkiet
              behöver en ny, modernare och mer demokratisk konstitution. Det
              är ingen tvekan om det. Men problemet är att det måste finnas
              en tillräcklig majoritet för detta i den turkiska så kallade Grand
              National Assembly. Med den mycket hårda opposition som finns både
              från det socialdemokratiska partiet CHP det gamla kemalistiska
              partiet och från den mer nationalistiska oppositionen MHP finns
              i dag icke tillräcklig majoritet för detta. Det är beklagligt.
              Det gäller att vi trycker på.
            </seg>
          </u>
          <u xml:id="i-2f9e877c50e3a3fd-134" prev="i-2f9e877c50e3a3fd-133" who="Q52922">
            <seg>
              AKP har nyligen sagt att de avser att ta upp den här frågan så
              snart de kan efter nästa parlamentsval. Vi skulle gärna ha sett
              att det skedde tidigare. Sedan är det turkiska systemet så, vilket
              inte gör saken så mycket bättre, att det här är det 30:e fallet
              då man förbjuder ett parti under de senare decennierna. Normalt
              nybildar man partiet i ett nytt namn, och huvuddelen av det hela
              återuppstår. Jag säger inte att detta är någon tillfredställande
              ordning på något sätt, för det är det inte, men jag vill bara
              notera att det är ungefär så det fungerar.
            </seg>
          </u>
          <u xml:id="i-2f9e877c50e3a3fd-135" prev="i-2f9e877c50e3a3fd-133" who="Q52922">
            <seg>
              Förbud mot Belgian blue i EU
            </seg>
          </u>
          <note type="speaker">
            Anf. 50 MAX ANDERSSON (mp):
          </note>
          <u xml:id="i-2f9e877c50e3a3fd-136" next="i-2f9e877c50e3a3fd-137" who="Q5555515">
            <seg>
              Fru talman! Jag har en fråga till jordbruksministern. I Sverige
              vill vi ju inte ha den så kallade monstertjuren Belgian blue.
              Vi miljöpartister har länge velat att man ska göra mer för att
              se till att vi inte har det. Tyvärr tvingar EU oss att acceptera
              Belgian blue, men vi har en branschöverenskommelse om att rasen
              inte ska finnas här ändå. Tyvärr bryts denna branschöverenskommelse,
              och det har nyligen framkommit att 80 gårdar i Sverige föder upp
              Belgian blue.
            </seg>
          </u>
          <u xml:id="i-2f9e877c50e3a3fd-137" prev="i-2f9e877c50e3a3fd-136" who="Q5555515">
            <seg>
              Det gläder mig att jordbruksministern nu har gått ut och sagt
              att han vill ha ett förbud mot Belgian blue i hela EU. Det är
              ett mycket bra initiativ. Jag undrar: Vad mer tänker jordbruksministern
              göra rent konkret för att det ska bli på det viset? Vilka initiativ
              tänker han ta, och varför har han inte tagit dem redan under ordförandeskapshalvåret?
            </seg>
          </u>
          <note type="speaker">
            Anf. 51 Jordbruksminister ESKIL ERLANDSSON (c):
          </note>
          <u xml:id="i-2f9e877c50e3a3fd-138" next="i-2f9e877c50e3a3fd-139" who="Q3058054">
            <seg>
              Fru talman! I Sverige är det förbjudet att avla på djur om det
              medför att avkomman får defekter som kan medföra lidande. Det
              är utgångspunkten. Den lagstiftningen finns, och den gäller. Den
              som bryter mot denna lagstiftning ska självklart straffas på det
              sätt som föreskrivs i lagstiftningen. Jag förutsätter att tillsynsmyndigheter
              och liknande följer upp så att djurägare följer den lagstiftning
              som vi har i Sverige, oavsett om det handlar om nötkreatur eller
              om hundar, där vi också har den här typen av problem.
            </seg>
          </u>
          <u xml:id="i-2f9e877c50e3a3fd-139" prev="i-2f9e877c50e3a3fd-138" who="Q3058054">
            <seg>
              Därtill vill jag jättegärna att djur i alla delar av Europa ska
              ha det lika bra som våra djur har det i Sverige och att det i
              hela Europa inte ska avlas på djur då det medför att avkomman
              kan få lida. Av det skälet har det varit prioriterat under ordförandeskapet
              i den europeiska unionen som påbörjades för något halvår sedan
              att ta upp den här frågan med mina kolleger så att vi när vi får
              upp lagstiftningspaket i EU kan föra in de här bestämmelserna.
            </seg>
          </u>
          <note type="speaker">
            Anf. 52 MAX ANDERSSON (mp):
          </note>
          <u xml:id="i-2f9e877c50e3a3fd-140" next="i-2f9e877c50e3a3fd-141" who="Q5555515">
            <seg>
              Fru talman! Jag skulle ändå vilja be jordbruksministern att vara
              lite mer specifik om hur han tänker lyfta den här frågan. Det
              verkar som att regeringen har dragit benen efter sig lite grann.
              För tre år sedan var det en debatt i Sveriges riksdag då jordbruksministern
              sade: Skärpningar av lagstiftningen kring avel och slakt med rasen
              belgisk blå skulle i dag enligt min bedömning vara mycket svåra
              att få igenom inom EU, och jag avser inte heller att i detta läge
              se över den svenska lagstiftningen.
            </seg>
          </u>
          <u xml:id="i-2f9e877c50e3a3fd-141" prev="i-2f9e877c50e3a3fd-140" who="Q5555515">
            <seg>
              Jag hoppas att jordbruksministern är beredd att göra mer. Det
              intrycket har i alla fall skapats genom uttalanden i medierna.
              Jag hoppas att jordbruksministern kan bekräfta det och dessutom
              berätta vad det är som har förändrats.
            </seg>
          </u>
          <note type="speaker">
            Anf. 53 Jordbruksminister ESKIL ERLANDSSON (c):
          </note>
          <u xml:id="i-2f9e877c50e3a3fd-142" next="i-2f9e877c50e3a3fd-143" who="Q3058054">
            <seg>
              Fru talman! Den utsaga som gjordes vill jag dementera. Den gäller
              inte längre. Vi har i regeringen tillsatt en utredning som har
              att se över de bestämmelser som finns om hållande av djur men
              också om avel på djur. Utredningsman är tillsatt. Utredningen
              är i gång. Vi har alltså aktualiserat problematiken och tar den
              på största allvar.
            </seg>
          </u>
          <u xml:id="i-2f9e877c50e3a3fd-143" prev="i-2f9e877c50e3a3fd-142" who="Q3058054">
            <seg>
              Därtill har vi, som jag nyss sade, under det svenska ordförandeskapet
              aktualiserat frågeställningar om djurs hållande och om att vi
              ska ha friska och välmående djur i alla delar av Europa. Det är
              mitt mål, och jag är övertygad om att konsumenter, invånare, i
              alla delar av Europa också vill ha det.
            </seg>
          </u>
          <note>
            Budgetmedel för kulturjubileer
          </note>
          <note type="speaker">
            Anf. 54 ANNELI SÄRNBLAD (s):
          </note>
          <u xml:id="i-2f9e877c50e3a3fd-144" next="i-2f9e877c50e3a3fd-147" who="Q4768958">
            <seg>
              Fru talman! Min fråga går till kulturministern.
            </seg>
          </u>
          <u xml:id="i-2f9e877c50e3a3fd-145" prev="i-2f9e877c50e3a3fd-144" who="Q4768958">
            <seg>
              År 2011 och 2012 kommer två av Sveriges stora kulturpersonligheter
              att hyllas i vårt land. År 2011 är det Jussi Björling, som rankats
              som en stor tenor runt om i världen och så även här hemma. Sällskapet
              har sökt pengar från Kulturrådet men fått nej, vilket är mycket
              tråkigt.
            </seg>
          </u>
          <u xml:id="i-2f9e877c50e3a3fd-146" prev="i-2f9e877c50e3a3fd-144" who="Q4768958">
            <seg>
              År 2012 är det hundraårsjubileum för August Strindberg. Strindberg
              är, som vi alla vet, en stor dramatiker både här hemma och internationellt.
              Både Borlänge kommun och Stockholms stad satsar pengar i dessa
              jubileer, vilket är mycket glädjande.
            </seg>
          </u>
          <u xml:id="i-2f9e877c50e3a3fd-147" prev="i-2f9e877c50e3a3fd-144" who="Q4768958">
            <seg>
              Jag anser att regeringen borde visa mer intresse. Min fråga till
              kulturministern är därför: Kommer kulturministern att agera och
              se till att pengar tillskjuts dessa hyllningar för firande av
              två av Sveriges stora kulturpersonligheter? Och kommer hon att
              göra det snarast?
            </seg>
          </u>
          <note type="speaker">
            Anf. 55 Kulturminister LENA ADELSOHN LILJEROTH (m):
          </note>
          <u xml:id="i-2f9e877c50e3a3fd-148" next="i-2f9e877c50e3a3fd-150" who="Q297821">
            <seg>
              Fru talman! Det är riktigt att det är två stora kulturpersonligheter,
              och de har också starka vänföreningar som arbetar i deras intresse.
            </seg>
          </u>
          <u xml:id="i-2f9e877c50e3a3fd-149" prev="i-2f9e877c50e3a3fd-148" who="Q297821">
            <seg>
              Vi har i Sverige institutioner på både teater- och musikområdet,
              och när det gäller August Strindberg också på konstområdet eftersom
              han ju var en mycket mångfasetterad person, som kommer att uppmärksamma
              såväl Jussi Björling som August Strindberg.
            </seg>
          </u>
          <u xml:id="i-2f9e877c50e3a3fd-150" prev="i-2f9e877c50e3a3fd-148" who="Q297821">
            <seg>
              Jag vet att det gått en förfrågan om pengar till Statens kulturråd.
              Regeringen ger i normalfall inte speciella summor för den typen
              av uppdrag eller jubileer. Frågan kan möjligen återkomma, men
              det finns inget besked eller beslut i dag om särskilda pengar
              till Jussi Björling och August Strindberg, utöver det som redan
              görs på de olika institutionerna.
            </seg>
          </u>
          <note type="speaker">
            Anf. 56 ANNELI SÄRNBLAD (s):
          </note>
          <u xml:id="i-2f9e877c50e3a3fd-151" next="i-2f9e877c50e3a3fd-155" who="Q4768958">
            <seg>
              Fru talman! Tack så mycket för svaret, kulturministern!
            </seg>
          </u>
          <u xml:id="i-2f9e877c50e3a3fd-152" prev="i-2f9e877c50e3a3fd-151" who="Q4768958">
            <seg>
              Jag tänker på Carl von Linné-jubileet. Där var vi engagerade.
              Jag tänker också på Norge och deras Ibsenjubileum. Där gick staten
              snabbt in och såg till att det verkligen blev ett stort jubileum.
              Det är synd att kulturministern inte kan agera på något sätt så
              att vi tillsammans kan se till att staten deltar. Det handlar
              om tillväxt och jobb.
            </seg>
          </u>
          <u xml:id="i-2f9e877c50e3a3fd-153" prev="i-2f9e877c50e3a3fd-151" who="Q4768958">
            <seg>
              Runt om i världen förväntas det att dessa två stora från Sverige
              ska hyllas på ett storartat sätt. Det är beklagligt att kulturministern
              även i denna fråga när det gäller kulturområdet svarar att hon
              inte vill göra någonting alls. Jag hoppas att kulturministern
              går hem och funderar över saken.
            </seg>
          </u>
          <u xml:id="i-2f9e877c50e3a3fd-154" prev="i-2f9e877c50e3a3fd-151" who="Q4768958">
            <seg>
              Jag tror att många förväntar sig något slags agerande från statligt
              håll. Man förväntar sig att vi ska vara med. Alla vänföreningar
              kämpar på hårt. Kommunerna är med. Jag tycker att det vore beklagligt
              om det från statligt håll inte gjordes en markering av hur viktiga
              dessa jubileer är för framtiden.
            </seg>
          </u>
          <u xml:id="i-2f9e877c50e3a3fd-155" prev="i-2f9e877c50e3a3fd-151" who="Q4768958">
            <seg>
              Det handlar om personer som många hyllar och ser upp till i utvecklingen
              av kulturpolitiken.
            </seg>
          </u>
          <note type="speaker">
            Anf. 57 Kulturminister LENA ADELSOHN LILJEROTH (m):
          </note>
          <u xml:id="i-2f9e877c50e3a3fd-156" next="i-2f9e877c50e3a3fd-159" who="Q297821">
            <seg>
              Fru talman! Jag har inte sagt att vi inte kommer att göra någonting.
              Men som så ofta när Socialdemokraterna är i farten, och det är
              ju det parti Anneli Särnblad tillhör, ska man satsa på precis
              allt. Det är inte möjligt.
            </seg>
          </u>
          <u xml:id="i-2f9e877c50e3a3fd-157" prev="i-2f9e877c50e3a3fd-156" who="Q297821">
            <seg>
              Som Anneli Särnblad själv sade finns det starka vänföreningar.
              Vi har starka institutioner som Dramaten, Operan, lokala institutioner
              bland annat i den del av Sverige där Anneli Särnblad bor, i Dalarna,
              museer och många andra som kommer att uppmärksamma dessa personer.
            </seg>
          </u>
          <u xml:id="i-2f9e877c50e3a3fd-158" prev="i-2f9e877c50e3a3fd-156" who="Q297821">
            <seg>
              Om vi kommer att göra någonting ytterligare, utöver det som vi
              redan gör via våra institutioner, kan vi återkomma till. Man har
              en dialog med Statens kulturråd, och med detta är jag också nöjd.
            </seg>
          </u>
          <u xml:id="i-2f9e877c50e3a3fd-159" prev="i-2f9e877c50e3a3fd-156" who="Q297821">
            <seg>
              Lokalt inflytande vid utsättning av varg
            </seg>
          </u>
          <note type="speaker">
            Anf. 58 GUNNEL SÖDERBERG (m):
          </note>
          <u xml:id="i-2f9e877c50e3a3fd-160" next="i-2f9e877c50e3a3fd-162" who="Q107364915">
            <seg>
              Fru talman! Jag har en fråga till jordbruksminister Eskil Erlandsson.
            </seg>
          </u>
          <u xml:id="i-2f9e877c50e3a3fd-161" prev="i-2f9e877c50e3a3fd-160" who="Q107364915">
            <seg>
              Jag känner ett väldigt tryck från medborgarna i Dalarna, som
              jag representerar. Regeringen har fattat beslut om att sätta ut
              ett antal vargar i Sverige för att stärka vargstammens genetik.
              Nu har det dock framkommit att det finns inga, eller endast få,
              genetiska fel på de vargar som undersökts efter jakten i början
              av januari, en jakt som för övrigt var mycket väl genomförd.
            </seg>
          </u>
          <u xml:id="i-2f9e877c50e3a3fd-162" prev="i-2f9e877c50e3a3fd-160" who="Q107364915">
            <seg>
              Därför undrar jag, med tanke på vad som har framkommit, om det
              finns skäl att genomföra utsättning av nya vargar. Om så är fallet
              är det viktigt för mig att få veta hur stort lokalt inflytande
              man kommer att få över dessa utsättningar. Det känns mycket angeläget
              för mig och för dem jag representerar att få svar på dessa frågor.
            </seg>
          </u>
          <note type="speaker">
            Anf. 59 Jordbruksminister ESKIL ERLANDSSON (c):
          </note>
          <u xml:id="i-2f9e877c50e3a3fd-163" next="i-2f9e877c50e3a3fd-164" who="Q3058054">
            <seg>
              Fru talman! Enligt den information som finns tillgänglig är den
              genetiska variationen bland de vargar som finns i landet liten.
              Variationen har under senare år blivit något bättre beroende på
              att det invandrat någon varg med nya gener till vårt land och
              att det resulterat i en förökning.
            </seg>
          </u>
          <u xml:id="i-2f9e877c50e3a3fd-164" prev="i-2f9e877c50e3a3fd-163" who="Q3058054">
            <seg>
              Regeringens mål är att vi ska ha friska djur även när vi talar
              om vilda djur. Eftersom den genetiska variationen enligt de uppgifter
              vi har är liten är det uttryckt i den proposition som lämnats
              till riksdagen, och som riksdagen med bred majoritet har godkänt,
              att vi i första hand ska underlätta för invandring för att få
              en bättre genetisk diversitet i vår vargstam. Om det inte skulle
              räcka får vi överväga att utplantera, men det ska ske först då.
            </seg>
          </u>
          <note type="speaker">
            Anf. 60 GUNNEL SÖDERBERG (m):
          </note>
          <u xml:id="i-2f9e877c50e3a3fd-165" who="Q107364915">
            <seg>
              Fru talman! Jag vill tacka för att jag fick ställa mina frågor
              och framföra den oro som finns för att det lokala inflytandet
              kommer att bli för litet. Man är orolig för att länsstyrelserna
              ska bli för dominanta.
            </seg>
          </u>
          <note type="speaker">
            Anf. 61 Jordbruksminister ESKIL ERLANDSSON (c):
          </note>
          <u xml:id="i-2f9e877c50e3a3fd-166" next="i-2f9e877c50e3a3fd-167" who="Q3058054">
            <seg>
              Fru talman! Jag tackar för frågorna och för verifieringen att
              jakten enligt ledamoten har utförts på ett tillfredsställande
              sätt.
            </seg>
          </u>
          <u xml:id="i-2f9e877c50e3a3fd-167" prev="i-2f9e877c50e3a3fd-166" who="Q3058054">
            <seg>
              Minskning av jordbrukets beroende av fossil energi
            </seg>
          </u>
          <note type="speaker">
            Anf. 62 PER ÅSLING (c):
          </note>
          <u xml:id="i-2f9e877c50e3a3fd-168" next="i-2f9e877c50e3a3fd-170" who="Q6255956">
            <seg>
              Fru talman! Jag vill vända mig till jordbruksminister Eskil Erlandsson.
            </seg>
          </u>
          <u xml:id="i-2f9e877c50e3a3fd-169" prev="i-2f9e877c50e3a3fd-168" who="Q6255956">
            <seg>
              För att världen ska klara tvågradersmålet behöver de globala
              utsläppen minst halveras fram till 2050 i förhållande till de
              utsläpp som gällde 1990. Låt mig i kölvattnet till Köpenhamnsmötet
              konstatera att de industrialiserade länderna behöver minska sina
              utsläpp med 8090 procent under samma period. Hela världsekonomin
              måste ställas om, och vi måste få en hållbar inriktning. Här har
              Sverige chansen att vara pådrivande i en positiv omställningsinriktning
              som kan skapa en ekoeffektiv ekonomi som förenar hållbar konkurrenskraft
              med ett ekologiskt ansvar. De gröna näringarna har särskilt goda
              förutsättningar att medverka.
            </seg>
          </u>
          <u xml:id="i-2f9e877c50e3a3fd-170" prev="i-2f9e877c50e3a3fd-168" who="Q6255956">
            <seg>
              Min fråga till jordbruksministern är: Vad gör regeringen för
              att minska de gröna näringarnas beroende av icke förnybar energi?
            </seg>
          </u>
          <note type="speaker">
            Anf. 63 Jordbruksminister ESKIL ERLANDSSON (c):
          </note>
          <u xml:id="i-2f9e877c50e3a3fd-171" next="i-2f9e877c50e3a3fd-172" who="Q3058054">
            <seg>
              Fru talman! Frågeställningen är oerhört viktig och intressant.
              Min vision är att de gröna näringarna ska bli oberoende av den
              fossila energi som i stor utsträckning i dag används inom de gröna
              näringarna. Skälet till det är att det finns ytterligare potential,
              ytterligare möjligheter, att utveckla energiproduktionen i de
              gröna näringarna. Det skapar jobb och tillväxt i alla delar av
              Sverige, vilket är tacksamt i de tider vi lever i, det minskar
              vårt beroende av utlandet och så vidare.
            </seg>
          </u>
          <u xml:id="i-2f9e877c50e3a3fd-172" prev="i-2f9e877c50e3a3fd-171" who="Q3058054">
            <seg>
              Det finns ett antal redskap för att detta ska bli verklighet.
              Det senaste exemplet som jag drar mig till minnes är regeringsbeslutet
              kort före jul om att även mindre företag, till exempel inom skogsbruk
              och lantbruk, kan få hjälp med en så kallad energieffektiviseringscheck
              för att se över sin energiförbrukning i företaget. Det finns också
              andra exempel.
            </seg>
          </u>
          <note type="speaker">
            Anf. 64 PER ÅSLING (c):
          </note>
          <u xml:id="i-2f9e877c50e3a3fd-173" next="i-2f9e877c50e3a3fd-175" who="Q6255956">
            <seg>
              Fru talman! Jag tackar för svaret.
            </seg>
          </u>
          <u xml:id="i-2f9e877c50e3a3fd-174" prev="i-2f9e877c50e3a3fd-173" who="Q6255956">
            <seg>
              Lantbruket förbrukar årligen ca 280 000 kubikmeter diesel. Det
              motsvarar över 700 000 ton CO2 per år. LRF:s lantbruksbarometer
              för 2009 visar att var tionde bonde vill satsa på förnybar energi.
              Av dessa vill hela 35 procent satsa på vindkraft och 14 procent
              är beredda och vill satsa på biogas. Det är en ökning med 12 respektive
              8 procentenheter bara på ett år.
            </seg>
          </u>
          <u xml:id="i-2f9e877c50e3a3fd-175" prev="i-2f9e877c50e3a3fd-173" who="Q6255956">
            <seg>
              Jag delar visionen att jordbruket kan bli den första fossilbränslefria
              sektorn i vårt samhälle. Jag tycker att det är viktigt att det
              vidtas aktiva åtgärder. Det är klart att näringen själv här har
              en utomordentligt viktig roll, men det behövs också insatser inom
              politiken.
            </seg>
          </u>
          <note type="speaker">
            Anf. 65 Jordbruksminister ESKIL ERLANDSSON (c):
          </note>
          <u xml:id="i-2f9e877c50e3a3fd-176" next="i-2f9e877c50e3a3fd-177" who="Q3058054">
            <seg>
              Fru talman! Ett exempel på verktyg som kan användas låt oss kalla
              det för en katalysator för att komma vidare i arbetet med att
              minska och helst bli av med beroendet av fossila bränslen och
              drivmedel är energieffektiviseringscheckarna. Det finns också
              andra verktyg. Det finns anslag att nyttja för att utveckla biogasproduktionen.
              Det finns pengar i landsbygdsprogrammet för att utveckla olika
              saker, allt för att vi ska minska vårt beroende av de fossila
              bränslena men också för att skapa jobb.
            </seg>
          </u>
          <u xml:id="i-2f9e877c50e3a3fd-177" prev="i-2f9e877c50e3a3fd-176" who="Q3058054">
            <seg>
              Vi har en proposition schemalagd i vår för att utveckla elcertifikatssystemet
              och därmed få i gång ytterligare produktion av grön förnybar el
              i landet, för att nämna ännu ett redskap som finns tillgängligt.
              Dessa är beslutade och klara att användas. Det är bara att sätta
              spaden i jorden.
            </seg>
          </u>
          <note type="speaker">
            Anf. 66 ANDRE VICE TALMANNEN:
          </note>
          <u xml:id="i-2f9e877c50e3a3fd-178" who="unknown">
            <seg>
              Härmed är frågestunden avslutad. Vi tackar samtliga ministrar
              och frågeställare som deltagit.
            </seg>
          </u>
          <note>
            2 § Anmälan om fördröjda svar på interpellationer
          </note>
          <note>
            Till riksdagen hade inkommit följande skrivelser:
          </note>
          <note>
            Interpellation 2009/10:167
          </note>
          <note>
            Interpellation 2009/10:167 Uttagsskatt på kooperativ vindkraft
          </note>
          <note>
            Interpellationen kommer att besvaras fredagen den 22 januari
            2010.
          </note>
          <u xml:id="i-2f9e877c50e3a3fd-179" who="unknown">
            <seg>
              Skälet till dröjsmålet är sjukdom.
            </seg>
          </u>
          <note>
            Erik Nymansson
          </note>
          <note>
            Interpellation 2009/10:168
          </note>
          <note>
            Interpellation 2009/10:168 Utvecklingen för kooperativ vindkraft
          </note>
          <note>
            Interpellationen kommer att besvaras fredagen den 29 januari
            2010.
          </note>
          <u xml:id="i-2f9e877c50e3a3fd-180" who="unknown">
            <seg>
              Skälet till dröjsmålet är nationella samt utrikes resor.
            </seg>
          </u>
          <note>
            Dag Ekman
          </note>
          <note>
            3 § Bordläggning
          </note>
          <note>
            Anmäldes och bordlades
          </note>
          <note>
            4 § Anmälan om interpellationer
          </note>
          <note>
            Anmäldes att följande interpellationer framställts
          </note>
          <note>
            den 21 januari
          </note>
          <note>
            Eva-Lena Jansson
          </note>
          <note>
            Berit Högman
          </note>
          <note>
            Interpellationerna redovisas i bilaga som fogats till riksdagens
            snabbprotokoll tisdagen den 26 januari.
          </note>
          <note>
            5 § Anmälan om frågor för skriftliga svar
          </note>
          <u xml:id="i-2f9e877c50e3a3fd-181" who="unknown">
            <seg>
              Anmäldes att följande frågor för skriftliga svar framställts
            </seg>
          </u>
          <note>
            den 21 januari
          </note>
          <note>
            LiseLotte Olsson
          </note>
          <note>
            Fredrik Olovsson
          </note>
          <note>
            Frågorna redovisas i bilaga som fogats till riksdagens snabbprotokoll
            tisdagen den 26 januari.
          </note>
          <note>
            6 § Kammaren åtskildes kl. 15.03.
          </note>
          <note>
            Förhandlingarna leddes av andre vice talmannen.
          </note>
          <note>
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
