<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 200910</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 200910</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200910--54</head>
          <docDate when="2009-12-18 00:00:00">2009-12-18 00:00:00</docDate>
        </div>
      </front>
      <body>
        <div>
          <note>
            Riksdagens protokoll
          </note>
          <note>
            2009/10:54
          </note>
          <note>
            Fredagen den 18 december
          </note>
          <note>
            Kl. 09:00 - 09:21
          </note>
          <note>
            1 § Meddelande om ändring i kammarens sammanträdesplan
          </note>
          <note>
            Talmannen meddelade att tisdagen den 22 december kl. 9.00 skulle
            interpellationssvar lämnas, inte kl. 10.00 som tidigare aviserats.
          </note>
          <note>
            2 § Svar på interpellation 2009/10:127 om utvidgning av EU:s
            tjänstedirektiv
          </note>
          <note type="speaker">
            Anf. 1 Statsrådet EWA BJÖRLING (m):
          </note>
          <note>
            Herr talman! Sven-Erik Österberg har frågat mig om jag avser
            att verka för att tjänstedirektivet utvidgas till nya områden.
            Det är en mycket intressant fråga, och jag vill tacka för att
            jag får möjlighet att svara på den.
          </note>
          <note>
            I tider av ekonomiska svårigheter är det mycket viktigt att lyfta
            blicken och se framåt. En stark och väl fungerande inre marknad
            är nödvändig för att skapa tillväxt och arbetstillfällen. Tjänster
            är den sektor som ökar mest, och det är där som framtidens jobb
            finns. Tjänstehandeln inom EU har alltså en betydande potential.
            Regeringen arbetar för att förenkla för företag att tillhandahålla
            sina tjänster på den inre marknaden. Ett ökat utbud av tjänster
            ger även större valmöjligheter och lägre priser för konsumenterna.
          </note>
          <note>
            En stort steg på vägen är genomförandet av tjänstedirektivet,
            och det är i dag endast tio dagar kvar tills det ska vara genomfört.
            Under det svenska ordförandeskapet har jag på EU-nivå vid flera
            tillfällen understrukit vikten av ett korrekt och i tid genomfört
            tjänstedirektiv inom hela EU.
          </note>
          <note>
            Vid det informella ministermötet om konkurrenskraft i Umeå diskuterade
            jag framtidens inre marknad tillsammans med mina europeiska kolleger.
            Inför mötet hade jag bett dem reflektera över ett antal frågor,
            som sedan utgjorde grunden för diskussionen på mötet. Bland annat
            diskuterades vad som kan göras, utöver tjänstedirektivet, för
            att främja handeln med tjänster i Europa.
          </note>
          <note>
            I många frågor finns en samsyn, inte minst om tjänstesektorns
            vikt för den europeiska ekonomin. Diskussionerna på mötet har
            sedan legat till grund för det fortsatta arbetet under hösten,
            och den 4 december antogs rådsslutsatser om framtidens inre marknad.
            Dessa slutsatser betonar tjänstesektorns betydelse för EU:s tillväxt
            och sysselsättning.
          </note>
          <note>
            Vid mötet i Umeå var det samtidigt tydligt att det bland EU:s
            medlemsstater finns väldigt olika åsikter om hur man bör gå vidare
            med tjänstesektorn efter tjänstedirektivets genomförande. Som
            Sven-Erik Österberg redan påpekat krävdes det mycket kompromissande
            innan direktivet kunde antas. Det är inte aktuellt att i närtid
            förvänta sig någon utvidgning av tjänstedirektivet.
          </note>
          <note>
            Alla medlemsstater är eniga om att direktivet ska genomföras
            på ett så bra sätt som möjligt. Därför kommer fokus de närmaste
            åren att ligga på genomförande och tillämpning. Efter den ömsesidiga
            utvärderingen av EU:s medlemsstater under 2010 kommer EU-kommissionen
            med en rapport med slutsatser och förslag till vidare åtgärder
            för tjänstedirektivet i december nästa år.
          </note>
          <note>
            Enligt en bestämmelse i tjänstedirektivet kommer kommissionen
            att regelbundet göra en översyn av direktivet. Då kommer behovet
            av ytterligare åtgärder gällande frågor som faller utanför direktivets
            tillämpningsområde i dag att utredas.
          </note>
          <note>
            Vi kan dock redan nu börja fundera på vilka tjänsteområden som
            EU bör satsa på i nästa steg för att stimulera handeln över gränserna
            inom EU ytterligare. Jag tycker att det finns viktiga tillväxtsektorer
            där rörligheten kan behöva stimuleras ytterligare.
          </note>
          <note>
            Regeringen ser gärna att företagare och konsumenter inom fler
            sektorer än i dag ska få ta del av de möjligheter som tjänstedirektivet
            ger.
          </note>
          <note type="speaker">
            Anf. 2 SVEN-ERIK ÖSTERBERG (s):
          </note>
          <note>
            Herr talman! Tack för svaret, statsrådet! Anledningen till att
            jag ställt denna interpellation är att jag har följt diskussionen
            om tjänstedirektivet ganska noga, redan de första diskussionerna
            när Bolkenstein lyfte upp tjänstedirektivet och mot bakgrund av
            den intensiva diskussion som har rått om ett ganska ursprungligt
            tjänstedirektiv som uppfattades som mycket utmanande av många
            medlemsstater. Inte minst när det gällde möjligheterna att undvika
            lönedumpning och villkorsdumpning i de olika länderna manglades
            det så småningom fram ett tjänstedirektiv. Där fick man med ett
            antal punkter som var en garant för att se till att de betydelsefulla
            delarna i direktivet, nämligen möjligheten att värna omförhandlingsrätten,
            värna rätten att ställa krav på kollektivavtal och så vidare,
            fullföljdes. Det har sedan varit viktigt i den fortsatta processen
            att få fram detta. I det läget märkte jag att ministern fortsatte
            diskussionen och tyckte att det kunde vara rimligt att utvidga
            direktivet. Man kan naturligtvis ha en stor diskussion och olika
            åsikter om i vilken omfattning och med vilken hastighet detta
            ska ske.
          </note>
          <note>
            Däremot tycker jag att det kanske är lite utmanande att man tar
            den diskussionen redan innan direktivet finns på plats i Europa
            och ser att det fungerar. Det här har inte varit en helt okontroversiell
            resa. Jag noterade i december i fjol att trots att Europeiska
            parlamentet pekade på det här, petade kommissionen på filiallagen
            som vi har haft i Sverige, som gör att det för den som är här
            och utför tjänster ska det ska finnas en företrädare i Sverige
            som har ansvar för verksamheten och som man kan ha kontakt med.
            Om jag är rätt påläst är det byggbranschen som är undantagen från
            filiallagen. Vad jag har förstått har eller ska regeringen sätta
            till en utredning på området.
          </note>
          <note>
            Det har väckt väldigt mycket diskussion och missnöje kring att
            man skulle vara tvungen att ändra just filiallagen. Jag skulle
            vilja veta i vilken omfattning ministern har agerat och i vilken
            riktning för att se till, som är viktigt inte minst för de fackliga
            organisationerna, att det inte sker verksamhet här genom villkors-
            och lönedumpning. Vi har en lång diskussion, inte minst efter
            Lavaldomen, på det här området. Man upplever att ett borttagande
            av filiallagen som finns i Sverige öppnar för en godtycklighet
            som är oroande. Det har jag hört ministern prata väldigt lite
            om. Jag har naturligtvis kunnat missa det, men har i stället noterat
            att man diskuterar hur man ska utvidga tjänstedirektivet.
          </note>
          <note>
            Jag skulle gärna vilja höra vad ministern har att säga om arbetet
            som pågår med filiallagen och var man avser att hamna med det.
            Det skulle vara intressant att höra.
          </note>
          <note type="speaker">
            Anf. 3 Statsrådet EWA BJÖRLING (m):
          </note>
          <note>
            Herr talman! Till att börja med vill jag säga till Sven-Erik
            Österberg att just nu handlar det om att implementera tjänstedirektivet
            och se till att det också fungerar i praktiken i alla medlemsländer,
            vilket naturligtvis kommer att ta sin tid. Jag tycker också att
            det är viktigt att agera med framtidsinriktning. Därav har jag
            lyft fram frågan om det finns fler sektorer som skulle kunna omfattas
            av tjänstedirektivet. Jag tycker nämligen att det är viktigt att
            vi ser målet med EU och varför vi är medlemmar i EU, att det ska
            vara fri rörlighet för tjänster, varor, kapital, människor och
            även innovationer. Där framme är vi inte ännu. Men likafullt som
            vi implementerar tjänstedirektivet måste vi redan nu kunna tänka
            på framtiden.
          </note>
          <note>
            Mer specifikt angående filiallagen vill jag säga att kritiken
            mot att Sverige ställer krav på att ett företag ska ha en representant
            boende i landet är ingen ny fråga med anledning av tjänstedirektivets
            genomförande. Det är kommissionens uppfattning att Sverige bryter
            mot Europeiska unionens fördrag och att Sverige hindrar företag
            att fritt etablera sig.
          </note>
          <note>
            Tjänstedirektivets bestämmelser förtydligar bara EU-rättens likabehandlingsprincip
            i den här frågan. Det är alltså inte på grund av bestämmelserna
            i tjänstedirektivet som kommissionen har inlett ett överträdelseförfarande
            mot Sverige. Vilka effekter den här förändringen får på andra
            områden måste naturligtvis utredas väldigt grundligt och eventuella
            problem lösas på bästa sätt för parterna. Regeringen har också
            beslutat att tillsätta en utredning som ska arbeta skyndsamt med
            det här.
          </note>
          <note>
            Det är tydligt att direktivet inte tillåter krav på att en företagare
            måste ha föreståndare bosatt i landet där verksamheten utförs
            eller att ett krav på filial kan ställas upp. Det är något som
            vi måste acceptera och anpassa vår lagstiftning till innan genomförandefristen
            har gått ut. Vi måste vänja oss vid tanken på att företagsamhet
            i Sverige som inte har sitt säte här ständigt ökar. Vi måste också
            vänja oss vid tanken på att i ökad utsträckning kommunicera utanför
            Sveriges gränser. Det gäller både företag, konsumenter och arbetstagarorganisationer.
          </note>
          <note>
            Det innebär ändå inte att vi gör avkall på svenska arbetsmarknadsregler.
            Arbetstagarorganisationerna kommer att ha samma rätt att förhandla
            med ett utländskt företag som med ett svenskt. I enlighet med
            den inre marknadens grundidé ska det inte spela någon roll om
            ett företag är baserat i Kiruna eller i Rom. Att hela den inre
            marknaden nu är vår hemmamarknad är syftet med EU.
          </note>
          <note type="speaker">
            Anf. 4 SVEN-ERIK ÖSTERBERG (s):
          </note>
          <note>
            Herr talman! Det är riktigt, och direktivet är tydlig med arbetsrätten.
            Rätten att förhandla, ingå och tillämpa kollektivavtal och vidta
            stridsåtgärder ska inte påverkas av tjänstedirektivet. Man måste
            dock fundera över vilka muskler och möjligheter som finns inom
            direktivet för att kunna leva upp till detta. En underton i tjänstedirektivet
            redan från Bolkensteins dagar är att rörligheten är viktigare
            än att tillvarata löntagarnas intressen utifrån de regler och
            lagar som finns. Det skymtar igenom när man går emot Sverige beträffande
            filiallagen.
          </note>
          <note>
            Det här ska följas upp. Jag har noterat att det ska skapas en
            databas där man ska kunna gå in. Det är inte färdigt på långa
            vägar än, och man vet inte hur det ska fungera. Det är därför
            viktigt att regeringen agerar på ett sådant sätt som visar att
            man menar allvar med att följa direktivet på den punkt som gäller
            möjligheterna att ta till vara löntagarnas intressen i landet.
          </note>
          <note>
            Visserligen är det inte fullt jämförbart med arbetstagare från
            tredjeland, men vi ser vilka problem det blir. Det sägs att man
            har förhandlingsrätt med utländska företag på samma sätt som man
            har med svenska, men de praktiska svårigheterna blir mycket större
            när företag finns långt borta. Det kan röra sig om bemanningsföretag
            som i sin tur hyr ut till några. I förlängningen kan det vara
            svårt att veta vem som är ansvarig arbetsgivare.
          </note>
          <note>
            Vi såg en del av det i somras med blåbärsplockarna från Thailand.
            Det var visserligen tredjeland, men då sades det också att det
            var parternas sak att se till att det finns ett kollektivavtal
            och att man följer de regler som gäller på svensk mark. Det är
            alltså inte så lätt men viktigt.
          </note>
          <note>
            Om kommissionen håller fast vid att filiallagen inte får tillämpas
            är det viktigt vad regeringen kommer med som i stället ska täcka
            upp detta och ge möjligheter för fackliga organisationer att följa
            det direktivet är tydligt med, nämligen att företräda löntagarna
            och värna löner och anställningsvillkor. Vad ska ta över efter
            filiallagen?
          </note>
          <note>
            Vet ministern något mer om databasen och tankarna kring den?
            Jag vet att utredningen ska titta på det, men det vore tacknämligt
            om ministern kunde säga något om detta. Det vore av stort intresse
            att få veta på vilket sätt det täcker upp så att man inte får
            ett sluttande plan i denna verksamhet med en massa oegentligheter
            i strid mot direktivet.
          </note>
          <note>
            Kommissionen har inte varit lika rapp att ta till vara löntagarnas
            intressen i direktivet som man har varit att värna den fria rörligheten.
            Man får en känsla av att ett övertramp i arbetsrätten är mindre
            viktigt än att värna den fria rörligheten.
          </note>
          <note>
            Jag är för den fria rörligheten. Jag tycker att den är viktig.
            Men lika viktigt som att man har öppenhet och fri rörlighet när
            det gäller tjänster och varor är att man slår vakt om de rättigheter
            och möjligheter som finns så att det inte blir lönedumpning och
            villkorsdumpning inne i landet. Är man entusiastisk vad gäller
            utvidgningen måste man också värna denna del av direktivet, så
            om ministern kan säga något om databasen som ska ta vara på detta
            vore jag tacksam.
          </note>
          <note type="speaker">
            Anf. 5 Statsrådet EWA BJÖRLING (m):
          </note>
          <note>
            Herr talman! Jag tackar Sven-Erik Österberg för att han säger
            att han är för den fria rörligheten. Vi behöver stor majoritet
            för det i Sveriges riksdag om vi också fortsatt ska kunna vara
            framtidsinriktade och se på EU:s utvidgning på ett positivt sätt.
          </note>
          <note>
            Vad gäller utredningen vill jag inte föregripa den i dag. Frågor
            rörande arbetsrätt och den svenska arbetsmarknadsmodellen är inte
            mitt ansvarsområde utan arbetsmarknadsminister Sven Otto Littorins.
            Jag vill dock särskilt understryka att tjänstedirektivet inte
            ska påverka den nationella arbetsrätten utan tvärtom undantar
            det som redan regleras av utstationeringsdirektivet.
          </note>
          <note>
            Direktivet utvecklar dock de krav som fördraget ställer på medlemsstaterna
            när det gäller att undanröja hinder för etableringsfrihet och
            fri rörlighet för tillfällig tjänsteverksamhet.
          </note>
          <note>
            Sven-Erik Österbergs interpellation handlade också om sjukvårdstjänster.
            Jag tog upp det för att jag ser att det är ett viktigt område
            framåt där Sverige har stor potential för export, inte minst inom
            EU men även utanför.
          </note>
          <note>
            Hur ser Socialdemokraterna på att ha fler sektorer och områden
            inom tjänstedirektivet för att underlätta för tjänster att röra
            sig fritt inom EU?
          </note>
          <note type="speaker">
            Anf. 6 SVEN-ERIK ÖSTERBERG (s):
          </note>
          <note>
            Herr talman! Det ante mig att ministern inte skulle föregripa
            utredningen. Det brukar ministrar inte göra oavsett partifärg
            och inte så heller denna gång. Vi får avvakta och se.
          </note>
          <note>
            Jag vet att Littorin ansvarar för arbetsrätt och så vidare, men
            regeringen är ett kollektiv. Vad den ena handen gör måste den
            andra vara med på. Har man ett tjänstedirektiv med fri rörlighet
            för varor och tjänster och samtidigt det här andra i direktivet
            måste det hänga ihop. Min poäng till ministern var att det är
            viktigt att bevaka detta.
          </note>
          <note>
            Om man inte kan ha filiallagen kvar i sin nuvarande form, vilket
            EU-kommissionen har påpekat, på vilket sätt täcker man upp så
            att vi inte får en förflackning i systemet och får sådana problem
            som det blev med blåbärsplockarna från Thailand? Vem söker de
            fackliga organisationerna? Vem är ansvarig för verksamheten om
            det förekommer oegentligheter på svensk mark med ett företag som
            har en tydlig löne- och villkorsdumpning? Det är viktigt att få
            svar på.
          </note>
          <note>
            När det gäller de andra tjänsterna är min inriktning att vi först
            försöker få tjänstedirektivet på plats och får det att fungera.
            Vi måste få ett system där vi kan följa alla delar i direktivet
            på ett tillfredsställande sätt innan vi börjar diskutera vilka
            vidare tjänster vi ska gå fram med.
          </note>
          <note>
            Det förvånar mig inte att ministern tar upp just sjukvårdstjänsterna.
            Det råder inga tvivel om att det finns ett antal starka vårdbolag
            i Sverige som är intresserade av detta. Jag har stött på det,
            inte minst under Almedalsveckan. De trycker på.
          </note>
          <note>
            Det finns dock bekymmer och problem med detta. Här kommer en
            annan lagstiftning in som bedömer hur verksamheten ska gå till
            på våra sjukhus. Jag känner en viss skepsis inför detta och är
            inte alls beredd att svara ja i detta läge. Sociala frågor har
            ändå betraktats som nationella. Det får väl bli en fortsatt diskussion
            om utvidgning av områden inom tjänstedirektivet.
          </note>
          <note type="speaker">
            Anf. 7 Statsrådet EWA BJÖRLING (m):
          </note>
          <note>
            Herr talman! Jag tackar för Sven-Erik Österbergs kommentarer.
            Vi skiljer oss åt lite, även om vi båda naturligtvis står bakom
            tjänstedirektivet. Det var den socialdemokratiska regeringen som
            arbetade mycket med det innan den borgerliga regeringen tillträdde.
          </note>
          <note>
            Jag är glad att vi kommer att kunna implementera detta den 28
            december. Jag hoppas verkligen att alla medlemsstater kommer att
            kunna fullfölja det i tid.
          </note>
          <note>
            Ännu viktigare är det att kontaktpunkten sedan verkligen fungerar,
            den plats dit företagare och konsumenter ska kunna vända sig för
            att få tillstånd enkelt och snabbt. Dit ska man också kunna vända
            sig om det uppstår problem.
          </note>
          <note>
            Tyngdpunkten ligger naturligtvis på att det här blir genomfört
            och att vi ser att det fungerar.
          </note>
          <note>
            Jag tycker att det är viktigt att Sverige är framåtsträvande,
            inte bakåtsträvande. Vi ska inte agera som en broms, snarare som
            en gas för att EU ska fungera fullt ut på det sätt som vi alla
            avser.
          </note>
          <note>
            Jag är övertygad om att ju mer rörlighet vi får desto fler arbetstillfällen
            kommer att kunna skapas. Det skapar välfärd för människor i hela
            Europeiska unionen.
          </note>
          <note>
            I dag är vi 500 miljoner människor, och det finns en massa företag.
            Om vi kan underlätta för dem genom kloka beslut är det väldigt
            bra. Jag ser framför mig att Sverige är ett av de länder som fortsatt
            är i framkant när det gäller att ha nya idéer för ytterligare
            fri rörlighet.
          </note>
          <note>
            Överläggningen var härmed avslutad.
          </note>
          <note>
            3 § Anmälan om skriftliga svar på frågor
          </note>
          <note>
            Anmäldes att skriftliga svar på följande frågor inkommit
          </note>
          <note>
            den 17 december
          </note>
          <note>
            Otto von Arnold
          </note>
          <note>
            den 18 december
          </note>
          <note>
            Torbjörn Lövendahl
          </note>
          <note>
            Krister Örnfjäder
          </note>
          <note>
            Svaren redovisas i bilaga som fogats till riksdagens snabbprotokoll
            tisdagen den 22 december.
          </note>
          <note>
            4 § Kammaren åtskildes kl. 9.21.
          </note>
          <note>
            Förhandlingarna leddes av talmannen.
          </note>
          <note>
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
