<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2009</title>
      </titleStmt>
      <editionStmt>
        <edition>0.3.0</edition>
      </editionStmt>
      <publicationStmt>
        <authority>Westac Project, 2020-2021</authority>
        <availability>
          <licence target="https://creativecommons.org/licenses/by/4.0/">Licence: Attribution 4.0 International (CC BY 4.0)</licence>
        </availability>
      </publicationStmt>
      <sourceDesc>
        <bibl>
          <title>Riksdagens protocols 2009</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some programmatic corrections have been made to counter errors stemming from the OCR process.</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>Westac Project, 2020-2021</authority>
          <availability>
            <licence target="https://creativecommons.org/licenses/by/4.0/">Licence: Attribution 4.0 International (CC BY 4.0)</licence>
          </availability>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some programmatic corrections have been made to counter errors stemming from the OCR process.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200910--59</head>
          <docDate when="2009-01-20">2009-01-20</docDate>
        </div>
      </front>
      <body>
        <div>
          <note n="ab201831">
            ﻿
          </note>
          <note n="3f834358">
            Riksdagens protokoll
          </note>
          <note n="567356a9">
            2009/10:59
          </note>
          <note type="date" n="f53f9702">
            Onsdagen den 20 januari
          </note>
          <note n="85ef70e0">
            Kl. 09:00 - 17:50
          </note>
          <note n="f1f8af39">
            1 § Partiledardebatt
          </note>
          <note type="speaker" n="f791346b">
            Anf. 1 Statsminister FREDRIK REINFELDT (m):
          </note>
          <u who="Q52920" xml:id="i-14f9317cb43b4bd2-0" n="9c10eed9">
            <seg n="e5da7e36">
              Herr talman! Sverige är ett bra land. Det är för många ett föregångsland,
              ett land att efterlikna, med frihet och utrymme för människor
              att växa som andra saknar. Vi är ett föregångsland med kraft att
              bistå andra se bland annat på det som nu händer i Haiti. Vi är
              också redo att ta vår del av det globala ansvaret för finanskrisen,
              utvecklingsfrågorna och klimatet.
            </seg>
            <seg n="7caff55e">
              Den som söker svenska folkets förtroende i höstens val måste
              visa respekt för att vi har mycket att vara aktsamma om. Svenska
              folket ropar inte på revolution. Ett föregångsland som står still
              kommer dock att sluta vara ett föregångsland. Det är inte heller
              så att alla svenskar upplever att de bor i det bästa av länder.
              Viktiga framtidsutmaningar ligger framför Sverige. Det är Moderaternas
              och alliansens mening att utmana dessa viktiga samhällsproblem
              och att söka mandat för våra svar i höstens val.
            </seg>
            <seg n="6ef04547">
              Vi har tre viktiga utmaningar och en förutsättning.
            </seg>
            <seg n="a7811026">
              Det första är att vi måste få full sysselsättning. I ett land
              där det begreppet ibland har missbrukats vill jag påpeka att jag
              med det menar att man får jobb med bra lön efter egen arbetsförmåga.
            </seg>
            <seg n="810156c1">
              Krisen och lågkonjunkturen har skapat högre arbetslöshet globalt,
              i Europa och i Sverige. Vi har satt in motmedel för att försöka
              dämpa uppgången i arbetslösheten. Vi har fört en politik för att
              rusta Sverige, för att jobben ska kunna komma tillbaka och för
              att vi inte ska få långvarig arbetslöshet.
            </seg>
            <seg n="0368d3f3">
              Till valet måste vi också diskutera vilka steg vi vill ta för
              att jobben ska kunna bli fler under de kommande åren. Jag tror
              att drivkrafter är väldigt centrala för jobb, drivkrafter för
              en själv, för företag och för dem som ska anställa.
            </seg>
            <seg n="a44a40cf">
              Det är historiskt, det vi har gjort: Vi har sänkt skatten för
              vanligt folk. Det är en hel månadslön mer att leva på som man
              har fått den som jobbar på Ica, vaktmästaren på skolan, den som
              kör bussen, metallarbetarna. Vi sade: En tusenlapp mer i månaden!
              Det är väsentligt mer än det för dem som jobbar heltid. Vi har
              mött viljan till att det ska löna sig att arbeta. Jag tror att
              den drivkraften är viktig, och jag tror att vi måste ta fler steg
              under kommande mandatperiod.
            </seg>
            <seg n="b3b917a0">
              Vi måste förstärka anställningsbarheten. Det är för mig den svenska
              modellen. Vi ska satsa på människorna, inte på industristöd. Vi
              ska se till att människor är anställningsbara via bra utbildningssystem:
              grund- och gymnasieskola, men också möjligheter att komplettera.
              Men det räcker inte med det. Man ska få visa upp vad man kan via
              praktik och lärlingssystem, via en arbetsförmedling som numera
              arbetar med att öppna dörrar in till företag snarare än att stänga
              dörrarna kring alla dessa åtgärder som förr mest fanns till för
              att dölja arbetslösheten.
            </seg>
            <seg n="0c2d0f1d">
              Vi ska till det föra en politik som sänker trösklar och minnas
              att ska man få jobba efter egen arbetsförmåga är det många som
              har svårt att hävda sig i det moderna arbetslivet. Vi har skapat
              lättnader för den som anställer yngre, för den som anställer äldre,
              för den som anställer någon som har varit länge utanför arbetsmarknaden
              och för den som kommer till Sverige som asylsökande. Det är en
              hjälp på vägen att komma in på arbetsmarknaden. Vi har tagit viktiga
              steg. Jag tror att vi måste ta ytterligare steg för att sänka
              trösklarna under kommande mandatperiod.
            </seg>
            <seg n="708e6c8d">
              Vi måste bejaka entreprenörskap och företagande. Det är där jobben
              måste komma. Vi måste säkra finansieringen av de skattefinansierade
              välfärdsjobben: skolan, sjukvården, äldreomsorgen och förskolan.
              Det är en jobbpolitik som kan både säkerställa de jobb vi har
              och bygga vidare, så att vi kan få fler jobb under nästkommande
              mandatperiod.
            </seg>
            <seg n="242f0d74">
              Det andra handlar om välfärden. Vi ska få bättre kvalitet och
              bättre resultat i den svenska välfärden. Under den svåra krisen
              har vi fredat kärnan i den svenska välfärden: sjukvården, skolan,
              äldreomsorgen och förskolan. Vi har tillfört kvalitetssatsningar,
              men jag tror att mer måste komma under nästa mandatperiod. Det
              måste handla om all den vilja som medarbetarna har att förbättra
              verksamheterna och om möjligheter för dem att påverka. Det måste
              bli vår utgångspunkt.
            </seg>
            <seg n="07afec6c">
              Det är personalen i äldreomsorgen som skapar värdighet för äldre.
              Det är lärarna och personalen på skolan som gör att våra barn
              lär sig mer och blir bra omhändertagna. Det är personalen i förskolan
              som med pedagogisk lek väcker nyfikenheten och viljan att lära
              hos små barn. Det är sjuksköterskor, läkare och personalen på
              sjukhusen som räddar liv.
            </seg>
            <seg n="4ba17539">
              Det är denna strategi för att medarbetarna ska få större inflytande
              som ska föra oss vidare i stegen för att förstärka kvaliteten
              i den svenska välfärden. Medborgarna ska också få ett större inflytande,
              en möjlighet att påverka hur välfärden ska se ut med egna val
              och genom att få göra sin röst hörd. Medarbetare och medborgare
              tar tillsammans nästa steg i välfärdens Sverige.
            </seg>
            <seg n="67818408">
              Det tredje är att fortsätta att rusta vår motståndskraft mot
              våld och droger i det svenska samhället. Trots all den frihet
              som många av oss upplever begränsas mångas liv, inte minst yngres
              och kvinnors, av våld i det svenska samhället och av droganvändning
              som ger otrygghet och många gånger fara för det egna livet. Alla
              vet att det inte finns några enkla svar på hur man höjer motståndskraften
              mot våld. Det handlar om starka familjer, bra utbildning och välfungerande
              psykiatri, men också om ett rättsväsen som reagerar på brott och
              som utreder vem som har gjort vad.
            </seg>
            <seg n="8c4ce21e">
              Vi vet en sak: Straffrihet fungerar inte i något samhälle. Upplevelsen
              är att den vanligaste reaktionen på brott som sker i Sverige är
              att det nästan inte sker någonting eller alldeles för lite. Vi
              har rustat rättsväsendet för att det ska vara mer närvarande.
              Vi har tagit viktiga steg, men vi behöver ta ytterligare steg
              under nästa mandatperiod för att rusta vår motståndskraft mot
              våld och brott.
            </seg>
            <seg n="a79bf23a">
              Det är de tre viktigaste samhällsutmaningar som jag ser för Sverige
              de kommande åren.
            </seg>
            <seg n="f2d2c93a">
              Så till förutsättningen! Ingenting är möjligt om man inte har
              respekt för de offentliga finanserna. Vår ambition är att under
              nästa mandatperiod föra åter Sverige till 1 procents överskott
              i de offentliga finanserna, ett överskott som återspeglar att
              Sverige har växande kostnader i framtiden med en åldrande befolkning
              och välfärdsutmaningar. Vi kan inte ta springnotan nu och skicka
              notan på framtiden. Vi måste rusta Sverige för den förändring
              som är på väg. Det vi gör måste gå hand i hand med ordning och
              reda i offentliga finanser. Då kan man inte lova allt till alla.
              Allt kan inte antydas och slarvigt förberedas för att sedan följas
              av utgiftsexplosioner i okontrollerad samhällsförändring. Moderaterna
              kommer att vara garanten för ordning och reda i de offentliga
              finanserna under kommande mandatperiod. Det vet svenska folket.
              Det är en uppgift vi tar på mycket stort allvar.
            </seg>
            <seg n="0155e760">
              Så ser vägvalet ut inför 2010. Två regeringsalternativ ska formeras.
              En regeringserfaren allians kommer under valåret att förbereda
              ytterligare steg för nästkommande mandatperiod, för jobben, för
              välfärdens utveckling och för att trycka tillbaka de negativa
              effekterna av våld och brott i det svenska samhället.
            </seg>
            <seg n="d69d0356">
              Vi har visat förmåga att förbereda oss inför val och att föra
              Sverige genom svåra utmaningar och svår kris. Vi tänker göra likadant
              inför valet 2010. Mot oss står ett vänsterexperiment av ett slag
              som Sverige aldrig har sett utöva regeringsmakt tillsammans. De
              senaste dagarna skvallrar om att deras metod är gå fram med fusköverenskommelser
              som inte är färdiga. Det är skisser som skickar bärande delar
              till utredningar som tar åratal innan de kommer på plats.
            </seg>
            <seg n="d7a93ad2">
              Det tror jag inte är vad svenska folket längtar efter. Det är
              tydlig regeringsmakt byggd på erfarenhet och väl förberedda förslag.
              I valet 2010 står en regeringserfaren allians mot ett vänsterexperiment
              baserat på fusköverenskommelser. Jobb står mot bidrag. Vi är redo
              att fortsätta att förvalta mandat för Sverige in i framtiden.
            </seg>
          </u>
          <note type="speaker" n="3a72df25">
            Anf. 2 MONA SAHLIN (s) replik:
          </note>
          <u who="Q231413" xml:id="i-eec3eba3c0f80732-0" n="137c6677">
            <seg n="bf8e1b52">
              Herr talman! Den som leder en regering, Fredrik Reinfeldt, borde
              vara aktsam med just det som har gjort Sverige starkt. Det är
              ni som tar springnotan. Det är ni som lånar till skattesänkningar.
              Det är ni som riskerar just de delar av det svenska moderna starka
              välfärdssamhället som har kunnat vara en stark garant just för
              enskilda människors frihet, jobb och välfärd.
            </seg>
            <seg n="825af8f4">
              Det är du som står här och berättar om vad du vill göra nästa
              mandatperiod men inte med ett ord berör vilket ansvar du är beredd
              att ta för effekterna av den politik som regeringen har bedrivit
              i snart fyra år. Budgetöverskott har blivit underskott. Skattesänkningar
              har betalats med lånade pengar.
            </seg>
            <seg n="298ef935">
              Arbetet med att bygga tillbaka anständigheten i både jobbpolitiken
              och sjukförsäkringen beskrivs som ekonomiskt oansvarigt. En anständig
              sjukförsäkring och en stark arbetslinje är ekonomiskt ansvar.
              Att låna till skattesänkningar är oansvarigt.
            </seg>
            <seg n="d85e44af">
              Du säger fusköverenskommelser om renhållningsarbetet med att
              få tillbaka en anständig sjukförsäkring. Du vann valet på att
              det skulle blir fler i jobb och färre i utanförskap. Det blev
              tvärtom.
            </seg>
            <seg n="afd33c09">
              Vissa, Fredrik Reinfeldt, skulle kanske kalla det för fusk. Det
              gör inte jag. Det är högerpolitik. Mot det står ett rödgrönt regeringsalternativ
              som inte vill se ökade klyftor som en del i en ekonomisk politik
              utan precis tvärtom.
            </seg>
            <seg n="b3cb9e0e">
              Svara på frågan. Resultatet är färre i jobb, fler i utanförskap
              och större klyftor. Varför behövs större klyftor för att bygga
              Sverige starkt? Det är inte min politik.
            </seg>
          </u>
          <note type="speaker" n="5aa0ed5c">
            Anf. 3 Statsminister FREDRIK REINFELDT (m) replik:
          </note>
          <u who="Q52920" xml:id="i-14f9317cb43b4bd2-1" n="9c10eed9">
            <seg n="ea82983c">
              Herr talman! Nu är möjligen vad som är din politik, Mona Sahlin,
              just den stora gåtan och kanske det som många söker svar på. Mona
              Sahlin vill ta en match om vem som är bäst på att ha ordning och
              reda på svenska statsfinanser. Det är utmärkt. Låt oss göra det
              till en huvudfråga i valrörelsen. Jag nämnde just detta att vi
              ska återföra Sverige till 1 procents överskott under nästkommande
              mandatperiod. Är Mona Sahlin redo att utställa samma löfte?
            </seg>
            <seg n="8c68dc64">
              Vi har haft en finanskris och en djup ekonomisk nedgång i hela
              världen. Den har slagit mot exportindustrin och har gjort att
              vi har sett kortvarig ökad arbetslöshet. Är Mona Sahlin medveten
              om effekterna av finanskrisen och hur det påverkat svensk ekonomi?
              Ser Mona Sahlin hur det ser ut i vår omvärld, i Baltikum, i Europa?
              Ser Mona Sahlin de växande arbetslöshetstalen i krisens spår?
            </seg>
            <seg n="3e7cb2b3">
              Det är samma typ av utmaning. Men vi har agerat på olika sätt.
              Det ser ut som men man ska aldrig ta ut saker för tidigt att Sverige
              är på väg att komma ur detta med kanske till och med starkare
              förutsättningar än andra med bättre ordning i de offentliga finanserna
              än nära nog något annat europeiskt land.
            </seg>
            <seg n="1985c40f">
              De sitter faktiskt på europeiska möten och diskuterar hur man
              ska dra tillbaka stora satsningar i de flesta ekonomier med ungefär
              en halv procent av bnp. En halv procent av bnp innebär skattehöjningar
              och utgiftsminskningar på 1516 miljarder i svensk ekonomi. Ingenting
              av detta gäller Sverige.
            </seg>
            <seg n="857a232b">
              Sverige har så god ordning på sina offentliga finanser att vår
              avsikt är att föra tillbaka oss till överskott om 1 procent utan
              skattehöjningar och utgiftsnedskärningar. Sköter vi detta rätt
              kanske det till och med finns ett reformutrymme.
            </seg>
            <seg n="63ed04eb">
              Jag tänker utmana Mona Sahlin om vem som är bäst på att ha sett
              detta komma på plats. Vi som inte ropade på industristöd och påstod
              att vi hade råd med allting kan stå raka i ryggen och berätta
              hur vi har tagit ansvar.
            </seg>
            <seg n="de0c474a">
              Jag tar gärna den matchen och debatten varhelst du vill hela
              vägen fram och i valrörelsen.
            </seg>
          </u>
          <note type="speaker" n="eba79be7">
            Anf. 4 MONA SAHLIN (s) replik:
          </note>
          <u who="Q231413" xml:id="i-eec3eba3c0f80732-1" n="137c6677">
            <seg n="aa059420">
              Herr talman! Det är ganska magstarkt av en statsminister med
              tanke på vad det lett till på fyra år. Det är inte beroende på
              finanskrisen, för jag ser den precis om du gör, Fredrik Reinfeldt.
              Det gäller både effekterna här hemma och i vår omvärld.
            </seg>
            <seg n="8bbf6003">
              Effekterna vi talar om nu är effekterna av den borgerliga regeringens
              val att hellre låna pengar till ofinansierade orättvisa skattesänkningar.
              Det sker i stället för att bygga politiken på att klarar man jobben
              så klarar man ekonomin och också välfärden.
            </seg>
            <seg n="47b2a8ba">
              Det är socialdemokratiska regeringar som tillsammans med Vänstern
              och Miljöpartiet byggt upp den mycket starka ekonomiska politik
              som gav förutsättningar för att klara krisen så pass väl som Sverige
              ändå har gjort.
            </seg>
            <seg n="4b7bf3d6">
              Du behövde bara fyra år på dig för att förvandla överskott till
              underskott. Det är inte beroende på finanskrisen utan på att du
              aldrig kan låta bli att sätta en fråga före allt annat: sänkt
              skatt till vilket pris som helst.
            </seg>
            <seg n="8050a73c">
              Med en rödgrön regering tar vi matchen om att jobben, välfärden
              och ekonomin hör ihop. Det ser jag, och det ser också de arbetslösa
              som nu är drabbade.
            </seg>
          </u>
          <note type="speaker" n="27432d03">
            Anf. 5 Statsminister FREDRIK REINFELDT (m) replik:
          </note>
          <u who="Q52920" xml:id="i-14f9317cb43b4bd2-2" n="9c10eed9">
            <seg n="d5c0fc06">
              Herr talman! Mona Sahlin hävdar att vi inte har ordning i de
              offentliga finanserna. Det måste bli valets huvudfråga om detta
              fortsätter som anklagelse. Var i Europa finns den socialdemokratiska
              regering som i så fall har bättre ordning på de offentliga finanserna
              och inte har problem med växande arbetslöshet i finanskrisen?
              Var är detta fantastiska mytomspunna land som har stått emot finanskrisen
              på det sätt som Mona Sahlin beskriver?
            </seg>
            <seg n="e78a8efa">
              Sanningen är att vi har sett en kortvarig ökad arbetslöshet i
              krisens spår framför allt i exportindustrin. Det som vi nu måste
              ställa in oss på är att svara på frågan: Hur ska vi se till att
              den inte fastnar som långvarig arbetslöshet? Vi har haft omfattande
              stöd för att bygga upp vår omställningsförmåga, att krishantera
              och bygga ut våra utbildningssystem.
            </seg>
            <seg n="36e97769">
              Vi hoppas nu att det ska lägga en stark grund för att jobben
              ska kunna återvända. Men det bygger på de starka offentliga finanserna
              som gör att Sverige inte behöver göra den typ av nedskärningar
              som nu väntar väljare i snart sagt varje annat europeiskt land.
            </seg>
          </u>
          <note type="speaker" n="5b8a915f">
            Anf. 6 LARS OHLY (v) replik:
          </note>
          <u who="Q262285" xml:id="i-da84d65e2ac48189-0" n="27132836">
            <seg n="4b2125e1">
              Herr talman! Statsministerns besked är att vi ska ha mer av samma
              nästa mandatperiod. Det blir mer av det som Moderaterna kallar
              arbetslinje. Det är ett utmärkt begrepp som har förvanskats och
              fått en dålig klang genom den politik som regeringen har fört.
              Det har ökat otryggheten på arbetsmarknaden och samtidigt inneburit
              att 343 människor gått ut i arbetslöshet varje dag det senaste
              året. Det är Moderaternas arbetslinje.
            </seg>
            <seg n="bb477ad8">
              Vi kommer att få ser mer av samma i form av ett ännu större utanförskap.
              Om det är så att Moderaterna hade rätt när de räknade utanförskapet
              2006 har detta utanförskap ökat med 70 000 människor enligt samma
              räknemetoder 2009. Det har blivit 70 000 fler i utanförskap med
              er politik.
            </seg>
            <seg n="be059b82">
              Vi kommer att ha mer av privatiseringar och därmed också mer
              av skattemedel som slösas bort till vinster i privata företag.
              Vi kommer att ha fler utförsäkrade från de sociala försäkringarna.
            </seg>
            <seg n="510a2c12">
              En halv miljon människor har lämnat a-kassan. 50 000 människor
              kommer att utförsäkras från sjukförsäkringen i år.
            </seg>
            <seg n="bf7e7eef">
              När vi i den rödgröna oppositionen visade vårt alternativ i sjukförsäkringen
              i går sammankallade statsministern till en pressträff och sade:
              Det här löser inga problem för de utförsäkrade! Det visar vådan
              av att recensera en bok som man inte har läst, Fredrik Reinfeldt.
            </seg>
            <seg n="c04f068a">
              Det är nämligen så att vi har en politik för att återförsäkra
              de utförsäkrade från den 1 januari 2011. Vi har också en politik
              för att genomföra förändringar av sjukförsäkringssystemet så att
              fler får bättre ersättning och större trygghet. Men vi vill utreda
              de förslagen. Det raljerar statsminister över. Men det kanske
              inte hade varit så dumt, Fredrik Reinfeldt, om ni hade utrett
              sjukförsäkringen innan ni genomförde försämringarna. Då hade ni
              sluppit backa och sedan stå här och försvara någonting som är
              omöjligt.
            </seg>
          </u>
          <note type="speaker" n="3837b23b">
            Anf. 7 Statsminister FREDRIK REINFELDT (m) replik:
          </note>
          <u who="Q52920" xml:id="i-14f9317cb43b4bd2-3" n="9c10eed9">
            <seg n="5bae1c08">
              Herr talman! Lars Ohly tycks tro att socialförsäkringen inte
              har utretts i Sverige. Det finns ett mycket gediget och omfattande
              utredningsarbete när det gäller den svenska socialförsäkringen.
            </seg>
            <seg n="5388909d">
              Det är på sätt och vis ett märkligt land som vi lever i. Vi är
              friska. Vi lever länge. Men vi har haft en tendens att vara nästan
              mest sjukskrivna i hela världen. När man tittar på den utvecklingen
              ser man att det märkligt nog inte är epidemier och stora influensor
              som slår till, utan det följer rätt noga regelförändringar i socialförsäkringssystemet.
              Det finns någonting inbyggt som uppenbarligen gör att just med
              regelstyrning påverkar vi hur många som är utanför och hur många
              som är på arbetsmarknaden.
            </seg>
            <seg n="631fb4e2">
              Det finns de som säger till svenska folket: Med oss blir det
              ingen prövning och inga ansträngningar av något slag för att försöka
              få folk att jobba. Dra den billiga poängen, och ni ska få se vad
              som sker! Vi har sett det förut. Då stiger utanförskapet okontrollerat.
              Då kommer arbetsföra människor att föras ut ur arbetslivet.
            </seg>
            <seg n="9fa4c2c0">
              Jag kan säga en sak om offentliga finanser i Sverige. De avgörs
              av en sak allena, nämligen hur många som jobbar. Hur länge i livet
              vi jobbar avgör pensionerna. Det avgör sjukvårdens finansiering.
              Det avgör vilket stöd vi har råd med till utsatta grupper som
              inte är i arbetslivet. Den som inte för en konsekvent politik
              för jobb kommer att se nedskärningar på vartenda välfärdsområde,
              och kommer att stå där ursäktande och mumlande utan att kunna
              förklara varför detta inträffar.
            </seg>
            <seg n="01e20f0d">
              Det största sveket kommer att bli mot pensionärerna. Pensionerna
              är beroende av att människor i arbetsför ålder arbetar. Det är
              det vi har sagt till svenska folket. Ge oss mandat att se till
              att fler jobbar! Vi påverkas av finanskrisen, men vi har lagt
              grunden för att jobben ska kunna återkomma. Alternativet är en
              bidragslinje. Det är enkla poänger, men det fungerar inte.
            </seg>
          </u>
          <note type="speaker" n="fdeb7e27">
            Anf. 8 LARS OHLY (v) replik:
          </note>
          <u who="Q262285" xml:id="i-da84d65e2ac48189-1" n="27132836">
            <seg n="0dc8f345">
              Herr talman! Fredrik Reinfeldt kanske inte lyssnade så noga.
              Så kan det vara ibland. Men försök lyssna nu, Fredrik Reinfeldt!
              Varje dag under det senaste året har 343 människor blivit arbetslösa.
              Det är ni som har styrt det här landet. Sedan valet 2006 har 70
              000 fler kommit i utanförskap med era egna räknemetoder. 50 000
              människor kommer med er politik att utförsäkras från sjukförsäkringen
              och många gånger belasta kommunernas socialförsörjningssystem.
            </seg>
            <seg n="ed1be7ed">
              Fredrik Reinfeldt säger att sjukförsäkringen var utredd. Ja,
              och samtidigt tvingades ni till panikartade förändringar av era
              egna förslag i december när ni mötte kritik därför att ni inte
              hade klarat ut hur ni skulle förhindra de värsta effekterna av
              er orättvisa politik. Ändå har vi människor i dag som lider av
              utanförskap just på grund av era försämringar. De har tappat rätten
              att få vara sjuka med en rimlig ersättning. Det tror Fredrik Reinfeldt
              är ett gott och civiliserat samhälle. Jag menar att det måste
              vara slut på jakten på arbetslösa och sjuka och för den delen
              också på vargar.
            </seg>
          </u>
          <note type="speaker" n="d82c238c">
            Anf. 9 Statsminister FREDRIK REINFELDT (m) replik:
          </note>
          <u who="Q52920" xml:id="i-14f9317cb43b4bd2-4" n="9c10eed9">
            <seg n="8594f801">
              Herr talman! Lars Ohly har befunnit sig i opposition hela livet
              mot allt och alla och ibland till och med mot dem han vill regera
              tillsammans med. Det är då man utlovar perfekta reformer. Då tror
              man på det. Tror ni att vi ska få det? Tror ni att med en rödgrön
              regering blir alla reformer perfekta? Då blir det ingen kritik.
              Ingen kommer att ha några klagomål. Medierna kommer att berätta
              att allt är bra.
            </seg>
            <seg n="3e3801c3">
              Jag tror inte på det där. Visst det blir inte alltid exakt som
              man har tänkt sig. Hur många gånger har jag sagt att det viktigaste
              i det moderna politiska ledarskapet är att vara pragmatisk? Det
              gäller att faktiskt våga lyssna in att saker inte alltid bli perfekta
              men att ändå ha en idé om vart vi är på väg. Tror ni att det finns
              alternativ till oss alternativ som har perfekta reformer i bagaget
              och som dessutom bygger det hela på att de inte ens tänker presentera
              reformerna annat än i skissartade former och med mångåriga utredningar
              som väntar?
            </seg>
            <seg n="51e04ca8">
              De framtidsfrågor som vi talar om är viktigare än så här. Vi
              har sett hur ohälsotal sjunker. Vi har fått kortvarigt ökad arbetslöshet
              till följd av finanskris. Men vi har nu förutsättningar att lägga
              grunden för att jobben blir fler. Byt inte det mot en bidragslinje
              i valet 2010!
            </seg>
          </u>
          <note type="speaker" n="36aef98f">
            Anf. 10 PETER ERIKSSON (mp) replik:
          </note>
          <u who="Q470630" xml:id="i-9e0266abb5c1cf66-0" n="d6b6aeed">
            <seg n="acdd0d0b">
              Herr talman! I valet 2006 var det utanförskapet som stod i centrum.
              Nu är det tydligen regeringsdugligheten och statsmannamässigheten
              som statsministern tror ska vinna valet detta trots att vi har
              fått 100 000 nya arbetslösa sedan ni tillträdde, trots att långtidsarbetslösheten
              har ökat kraftigt och trots att vi har 70 miljarder i underskott
              i statens affärer.
            </seg>
            <seg n="1ee5070a">
              Regeringsdugligheten är nog ingen vinnarfråga för er. Jag tror
              tvärtom att det är bristen på duglighet som gör att ni tappar
              i förtroende. Snart sagt varje reform av betydelse är slarvigt
              hopkommen och starkt kritiserad av experter och myndigheter. Men
              ni kör på ändå, och tvingas i stället ändra och backa i sista
              sekunden när mediedrevet går. Resultatet blir ett politiskt hafsverk.
              Det gäller en lång rad viktiga reformer från a-kassan till sjukförsäkringen,
              avlyssningspolitiken med FRA och nu senast finansieringen av friskolorna.
            </seg>
            <seg n="1b9ee4c7">
              De moderata teorierna klarar inte mötet med verkligheten. Slarvet
              skapar osäkerhet och otrygghet. Det är rimligt att veta om man
              till exempel har en försörjning i nästa vecka eller nästa månad.
            </seg>
            <seg n="e2df74bc">
              Vi behöver en regering som arbetar seriöst, lägger fram genomarbetade
              förslag och tar hänsyn till att det är verkliga människor där
              ute, som inte bör behandlas hur som helst. Det börjar bli dags
              att göra bokslut. Fredrik Reinfeldt leder en regering som slarvar.
              Ni missköter det förtroende ni har fått.
            </seg>
          </u>
          <note type="speaker" n="780979dc">
            Anf. 11 Statsminister FREDRIK REINFELDT (m) replik:
          </note>
          <u who="Q52920" xml:id="i-14f9317cb43b4bd2-5" n="9c10eed9">
            <seg n="970eccfd">
              Herr talman! Här har vi ytterligare en person som har levt sitt
              liv i opposition och som nu lovar perfekta reformer utan mediekritik
              och utan några som helst problem under genomförandefasen. Om det
              är så att olyckan är framme är det bra att spara banden för framtiden,
              för så här fungerar inte politiskt reformarbete.
            </seg>
            <seg n="d349efb6">
              Tro inte att ni inte kommer att bli kritiserade! Tro inte att
              allting blir perfekt! Frågan är vad man syftar till att åstadkomma.
              Vi är konsekventa i att vi sätter jobb före bidrag och att vi
              tycker att arbetsföra människor ska få en chans att komma tillbaka.
              Det är klart att en sådan omställning i ett land som har varit
              så inriktat på att stora bidragssystem ska fånga upp stora grupper
              av arbetsföra människor och på det sättet dölja arbetslöshet kan
              tyckas vara en svår förändring.
            </seg>
            <seg n="71265422">
              Går den i rätt riktning? Är det rätt att outtröttligt försöka
              sätta arbetsförmågan i centrum? Är det rätt att ställa frågan
              en gång till om vi inte kan göra ytterligare en ansträngning för
              att människor som kan jobba också ska kunna få ett jobb? Är det
              inte viktigt att försöka sänka trösklar för människor att komma
              in i ett arbetsliv som blir alltmer komplicerat och alltmer krävande?
              Eller är den idé som ska bära Sverige in i framtiden att allt
              fler och växande grupper inte hör hemma i det svenska arbetslivet
              utan i bidragssystem och passivitet därför att vi inte orkar genomföra
              reformerna eftersom vi kanske får mediekritik? Det är det de försöker
              säga till er. Det är det de beskriver som alternativet.
            </seg>
            <seg n="90921cd3">
              Nu sjunker ohälsotalen. Det är inte som av en händelse att vi
              har halverat antalet långtidssjukskrivna. Det är inte som av en
              händelse att antalet förtidspensionärer som i tio och ett halvt
              år växte med 140 om dagen nu är 50 000 mindre till följd av alliansens
              reformer. Vi har lagt en grund som vi nu kan gå vidare på. Det
              här vägvalet är utomordentligt viktigt för svenska folket. Är
              det jobb som ska bära oss in i framtiden eller är det bidragssystem
              och lyckotänkande om reformer som aldrig möter kritik? Det är
              det vägval som ligger framför oss.
            </seg>
          </u>
          <note type="speaker" n="59bc1841">
            Anf. 12 PETER ERIKSSON (mp) replik:
          </note>
          <u who="Q470630" xml:id="i-9e0266abb5c1cf66-1" n="d6b6aeed">
            <seg n="88b4db27">
              Herr talman! Jag tycker att statsministern verkar ha lite dålig
              koll. Jag tycker också att jag känner igen den här lite nöjda
              och självgoda attityden som statsministern har lagt sig till med.
              Det fattas bara något om att jobben kommer för att bilden ska
              bli komplett. Jag tror att det är säkrast att vi ber Mona Sahlin
              att vädra ut det där hörnrummet i Rosenbad innan hon sätter sig
              där.
            </seg>
          </u>
          <note type="speaker" n="18880497">
            Anf. 13 Statsminister FREDRIK REINFELDT (m) replik:
          </note>
          <u who="Q52920" xml:id="i-14f9317cb43b4bd2-6" n="9c10eed9">
            <seg n="16c0b91d">
              Herr talman! En variant, Peter Eriksson, är använda sin replik
              till att säga något om sin politik också. Det blir lite bättre
              då. Man kan säkert vädra ut olika rum, men det är väl bra om svenska
              folket får någon sorts idé om vad ni har tänkt er att göra. Du
              är en del av ett regeringsalternativ som lägger fusköverenskommelse
              till fusköverenskommelse. Jag noterar att Peter Erikssons inlägg
              numera oftast handlar om svavelosande kritik och recensioner och
              väldigt lite om detta: Vad vill vi göra? Hur tar vi oss via reformer
              vidare i våra ansträngningar för att folk ska få jobb, att skolan
              ska bli bättre och att barnen ska lära sig mer?
            </seg>
            <seg n="6b6dd202">
              Jag vill säga en sak: Vårt samhälle är komplicerat. Det kräver
              noggranna förberedelser och ödmjukhet av ett slag som man får
              både av att regera och av att träffa riktiga överenskommelser.
              Det verkar Peter Eriksson sakna.
            </seg>
          </u>
          <note type="speaker" n="b931441a">
            Anf. 14 MONA SAHLIN (s):
          </note>
          <u who="Q231413" xml:id="i-eec3eba3c0f80732-2" n="137c6677">
            <seg n="ab812a53">
              Herr talman! Jag vill först säga några ord om Haiti. Jag tror
              att vi alla här i kammaren och alla i Sverige med fasa bevittnar
              det som sker där nere i dag. Sverige tar en stor del av ansvaret,
              precis som Sverige ska göra. Det är bra, men vi behöver också
              fortsätta att diskutera hur vi kan bekämpa fattigdom ännu bättre,
              hur vi kan arbeta för demokratiutveckling i länder som Haiti och
              inte minst hur vi kan få biståndsinsatser på plats ännu snabbare.
            </seg>
            <seg n="9e8ac18e">
              Jag tror också att vi behöver stå kvar vid haitiernas sida långt
              efter det att den här akuta fasen är över. Jag vill att Sverige,
              oavsett regering i höst, ska åta sig att arbeta hårt i både EU
              och FN för att de biståndsutfästelser som nu görs inte klingar
              av och försvinner bort i takt med att intresset försvinner från
              Haiti. Solidariteten kräver det av oss alla.
            </seg>
            <seg n="43c1ddad">
              Herr talman! Valåret 2010 är här. Om åtta månader står väljarna
              inför ett vägval. Två mycket tydliga och mycket olika regeringsalternativ
              står då mot varandra. Jobben har blivit färre i Sverige i dag.
              Utanförskapet har blivit större, och socialbidragstagarna har
              blivit fler. Finanskrisen har härjat. Finanskrisen börjar klinga
              av, men effekterna av den här regeringens politik är högst närvarande.
              Riktningen är mycket tydlig: Bort från sådant som håller oss samman.
              Nu ska var och en sköta alltmer själv. Det är fel väg att gå.
            </seg>
            <seg n="92852999">
              Det som länge har gjort Sverige unikt och framgångsrikt är någonting
              helt annat. Det är vår solidariska välfärdsmodell, det vill säga
              av var och en efter förmåga och åt var och en efter behov. Det
              är vår arbetsmarknadsmodell med en aktiv näringspolitik, samarbete
              och dialog med parterna. Det är skatter, fördelningspolitik och
              inte minst inkomstbortfallsförsäkringar som skapar jämlikhet,
              förändringsvilja och tillväxt.
            </seg>
            <seg n="600fe8a0">
              Detta har varit grunden, det kitt, som har skapat ett Sverige
              i sammanhållning och som har kunnat bygga ett modernt Sverige
              med jobb och företag, ett anständigt land i stark utveckling.
            </seg>
            <seg n="1da27877">
              Det här har jag slagits för i hela mitt politiska liv, och det
              tänker jag fortsätta att göra eftersom det nu behövs mer än någonsin.
            </seg>
            <seg n="dd0ee5d7">
              För mig som socialdemokrat är det självklart att en regering
              måste förmå att leverera stöd och nya chanser till dem som behöver
              det samtidigt som man investerar långsiktigt för framtida jobb.
              Det behövs i goda tider, det behövs i dåliga tider och det behövs
              i hela Sverige och för alla delar av befolkningen. Sveriges regering
              har inte en sådan politik i dag, men det finns ett alternativ.
            </seg>
            <seg n="37df3af8">
              Vi rödgröna är tre partier med erfarenheter som gör att vi också
              kompletterar varandra just på de områden där Sveriges utveckling
              behöver det nu. Det handlar om att klara jobben och därmed ekonomin,
              att möta klimathotet och att minska orättvisor och klyftor. Vårt
              samarbete bygger på styrkan i att vi faktiskt har prövats förr.
              Vi har 15 gemensamma budgetar i regeringsställning bakom oss och
              över 40 överenskommelser nu. Det är inte fusk utan på riktigt.
              Vi fortsätter att leverera besked om vad en rödgrön regering vill
              göra, hur vi vill göra det och vad det kostar. I vårens budgetmotion
              kommer en rättvis skattepolitik och en väg ur det nya låneberoende
              som den här regeringen har skapat.
            </seg>
            <seg n="9c6e7625">
              Den första och enskilt viktigaste förändringen med en rödgrön
              regering efter höstens val blir att sätta jobben först igen.
            </seg>
            <seg n="4dce2b93">
              Den allt överskuggande uppgiften blir att ta Sverige ur massarbetslösheten.
              Man ska kalla saker och ting vid dess rätta namn. Det är vad Sverige
              står inför.
            </seg>
            <seg n="0d935933">
              Minst tre insatser kommer att vara avgörande. Jag har uttryckt
              detta förr. Det är utbildning, utbildning och utbildning. Det
              handlar om individens möjlighet till frihet och utveckling oavsett
              om man är ung eller äldre. Det handlar om möjligheten att bryta
              det sociala arvet, att få möjlighet till drömjobbet eller att
              starta det egna företaget. Den här individuella friheten är också
              en förutsättning för Sveriges konkurrenskraft och ekonomiska styrka.
            </seg>
            <seg n="17646974">
              Men i jobbkrisens Sverige år 2010 finns det färre utbildningsplatser
              för både unga och vuxna än det gjorde mitt i brinnande högkonjunktur
              därför att den här regeringen har valt annat i stället för detta.
            </seg>
            <seg n="8e08bd51">
              Det behövs ett brett kunskapslyft, fler platser på högskolan
              och i vuxenutbildningen, en ny kompetensförmedling, en kompetensförsäkring
              för alla, en jobbstart värd namnet för de unga och en aktiv näringspolitik.
              Nu behövs det framåtsyftande investeringar i energiomställning,
              infrastruktur och bostäder. Det är ansvarslös ekonomisk politik
              att låta så många anställda inom byggbranschen gå arbetslösa när
              vi behöver bygga bostäder åt unga och rusta upp i förortsområdena
              runt om i vårt land.
            </seg>
            <seg n="cd751e3c">
              Omställningen på arbetsmarknaden är viktig för konkurrenskraften.
              Därför är en stark a-kassa en viktig del i arbetslinjen. Det måste
              bli lönsammare att investera i små företag. Det behövs branschprogram
              tillsammans med industrin, näringslivet och facket för att bygga
              Sverige starkare där framtidens jobb verkligen finns. Vi tre vill
              skapa fler jobb och inte ökade klyftor. Det är vad valet handlar
              om.
            </seg>
            <seg n="87be72ed">
              Välfärden handlar om trygghet, ett frihetsvärde av enorm betydelse,
              som Tage Erlander sade. Den stora utmaningen är att kvalitetssäkra
              svensk sjukvård nu när allt fler av oss dess bättre kommer att
              leva allt längre. Det är patienten och inte vårdbolagen som ska
              styra vården, men från den 1 januari tvingar regeringen kommunerna
              att låta vårdbolag etablera sig där de vill, där det är mest lönsamt
              ur bolagens perspektiv.
            </seg>
            <seg n="bf1a4855">
              Sedan våren 2008 tillåts privatbetalande patienter att ta gräddfilen
              in på akutsjukhusen. På Södersjukhuset i Helsingfors finns en
              privatklinik inne på ett skattefinansierat sjukhus. Där gäller
              att man betalar 150 000 kronor för sin behandling eller också
              är man inte välkommen. Må så ske, sade socialministern i en debatt
              här för ett år sedan, och så skedde. Det är två sorters vård och
              två sorters väntrum inne på de sjukhus som vi alla har byggt upp
              med våra skattepengar.
            </seg>
            <seg n="6ec5b1b5">
              Detta måste förändras. Det har vi förslag på. Sjukvården, inte
              ofinansierade skattesänkningar, måste få ta samhällsresurserna
              i anspråk. Med vår rödgröna regering är skattesänkningar med lånade
              pengar bannlysta. Arbetet handlar om att tillförsäkra Sveriges
              alla medborgare vård efter behov och ingenting annat.
            </seg>
            <seg n="6c5b5dcf">
              Herr talman! De arbetslösa vet det. Pensionärerna vet det redan.
              Nu ser vi nästa grupp bli smärtsamt medvetna om effekterna av
              Reinfeldts politik. Från den 1 januari gäller att man ska vara
              hundra procent frisk och effektiv, och annars riskerar man att
              bli utan sjukförsäkring.
            </seg>
            <seg n="8310d8d9">
              Carina Semb är en av dessa. Det är ju inte mediekritiken vi pratar
              om, utan det är de individer som faktiskt i dag drabbas. Carina
              Semb, en av alla dessa, intervjuades av TT före jul. Hon sade
              det på pricken: Det är en fruktansvärd människosyn och strider
              mot allt det jag själv tror på om jobb, om respekt och att låta
              människor bidra med det de kan.
            </seg>
            <seg n="36eafcfb">
              I går presenterade vi rödgröna vårt förslag till en ny, anständig
              sjukförsäkring. Vi vill att den som är för sjuk för att arbeta
              heltid ska få jobba så mycket som han eller hon kan. Resten av
              tiden måste man kunna få rehabilitering eller omskolning och ersättning.
            </seg>
            <seg n="c488cb4e">
              Regeringens så kallade arbetslinje har havererat i mötet med
              verkligheten. Den här regeringen sällar sig nu till raden av borgerliga
              regeringar som på en mandatperiod har spelat bort både statsfinanser
              och sysselsättning med välfärden som insats. Finanskrisen kan
              och borde tvinga fram ett stopp för bonusfesten. Det är ett bra
              och viktigt jobb, men finanskrisen tvingar inte regeringen att
              fortsätta med den politik som har påskyndat nedgången och fördjupat
              jobbkrisen. Det är ett val som den här regeringen gör. Större
              klyftor det är det ledarskap som vi ser exempel på dag för dag
              med denna regering.
            </seg>
            <seg n="e44d744c">
              Det finns ett annat val. Klyftorna kan minska och jobben sättas
              först. Arbetslinjen kan bli aktiv. Sjukförsäkringen kan vara anständig.
              Klimatpolitiken kan vara modig. Den ekonomiska politiken kan vara
              rättvis. De valen gör väljarna om åtta månader. Med en rödgrön
              regering får Sverige en annan färdriktning. Om det handlar valet.
            </seg>
          </u>
          <note type="speaker" n="fd15d953">
            Anf. 15 Statsminister FREDRIK REINFELDT (m) replik:
          </note>
          <u who="Q52920" xml:id="i-14f9317cb43b4bd2-7" n="9c10eed9">
            <seg n="00e6b8e2">
              Herr talman! Det finns inget gemensamt ekonomiskt alternativ
              till den sittande regeringen. Därför får man titta på vart och
              ett av de tre oppositionspartierna.
            </seg>
            <seg n="0540a489">
              Socialdemokraternas taktik är att prata om sina miljoner och
              dölja sina miljarder. För att visa det ska jag nu genomföra 5-miljarderstestet
              på socialdemokratins budget. Vilka enskilda budgetposter i dess
              budget är större än 5 miljarder?
            </seg>
            <seg n="42ed140c">
              Testet är snart gjort, för det är bara tre poster som är över
              5 miljarder. De vill höja inkomstskatterna för vanligt folk med
              17 miljarder. De vill införa en ungdomsskatt genom att dubblera
              arbetsgivaravgiften för den som har någon anställd som är under
              26 år. Det ger 10 miljarder. För det tredje vill de höja ersättningarna
              så att de som tjänar lite bättre får mer när de inte arbetar.
              Det är en gigantisk transfereringssatsning på dem som har jobb
              eller ligger närmast arbetsmarknaden. Det är det hela.
            </seg>
            <seg n="5fec7350">
              Jag kan berätta vad som ligger under gränsen i 5-miljarderstestet.
              Det blir ingen stor fordonssatsning, om någon trodde det. Det
              blir inte någon välfärdssatsning, framför allt inte på utbildning.
              Det blir inte några massiva överföringar till sjukskrivna, och
              det blir inte någon klimatsatsning. Nej, det är inte det som är
              budgetalternativet.
            </seg>
            <seg n="b99f632a">
              Det är en fråga som Mona Sahlin måste svara på. Hur kan massiva
              skattehöjningar på vanligt folk som jobbar sjuksköterskor, vaktmästare,
              metallarbetare tillsammans med kraftiga skattehöjningar på att
              anställa unga människor under 26 år överfört i stora bidrag till
              människor som inte jobbar beskrivas som en jobbpolitik? Skulle
              det ge jobb, Mona Sahlin? Var är jobbpolitiken?
            </seg>
          </u>
          <note type="speaker" n="81b5afc0">
            Anf. 16 MONA SAHLIN (s) replik:
          </note>
          <u who="Q231413" xml:id="i-eec3eba3c0f80732-3" n="137c6677">
            <seg n="929464e0">
              Herr talman! Det är en oseriös genomgång. Den är oseriös till
              och med för att komma från Fredrik Reinfeldt. Det handlar om att
              frågan du ställde till mig faktiskt kan besvaras med resultatet,
              Fredrik Reinfeldt, av vad du och din regering har åstadkommit
              de här fyra åren. Det är massiva skattesänkningar på lånade pengar
              för de 10 procenten med de högsta inkomsterna. De av oss som hör
              dit, det vet alla här, har fått mer än 60 procent av samtliga
              skattesänkningar. Det har inte lett till fler jobb. Det har bara
              lett till större klyftor, och det har lett till att socialbidragskostnaderna
              nu växer i 90 procent av landets kommuner. I stället för att det
              var jobbsatsningarna, i stället för att det var fler utbildningsmöjligheter,
              i stället för att det var en aktiv näringspolitik, i stället för
              att det var stöd för företagen som nu behöver växa har du valt
              att låta ökningen av klyftorna stå över allt annat.
            </seg>
            <seg n="007af139">
              Jag förstår att du frågar om hur jobbpolitiken ser ut. Du verkar
              ju inte ha en aning om det, för då hade du väl praktiserat det
              de här fyra åren.
            </seg>
            <seg n="0dabd4cf">
              Fortfarande handlar det om att höja ersättningarna för dem som
              inte arbetar. Jag hoppas att alla som lyssnar på debatten hör
              att det är så Fredrik Reinfeldt beskriver dem som i dag är sjuka.
              Han pratar om bidragslinjen. Jag vill upplysa Fredrik Reinfeldt
              om en sak. Pension är inte bidrag. När vi i det rödgröna regeringsalternativet
              vill prioritera är det för jobben och för att ta bort den orättvisa
              politiken som skatteförändringen har gett till landets pensionärer.
            </seg>
            <seg n="2d5c1ad1">
              Varje gång du talar om bidragslinjen blir jag mer och mer bestämd
              att vid en rödgrön valseger ska pensionärerna sluta att betraktas
              som bidragstagare. Då blir det också möjligt att bygga upp det
              här samhället på rättvisa villkor för alla.
            </seg>
          </u>
          <note type="speaker" n="cc8bb64c">
            Anf. 17 Statsminister FREDRIK REINFELDT (m) replik:
          </note>
          <u who="Q52920" xml:id="i-14f9317cb43b4bd2-8" n="9c10eed9">
            <seg n="6c27df13">
              Herr talman! Det här var ett mycket talande inlägg för Mona Sahlin.
              Om åtta månader ungefär vill hon bli statsminister, och det är
              så här hon sköter debatten. Jag ställer en fullkomligt seriös
              och välgrundad fråga och blir då betraktad som oseriös. Sedan
              får vi höra ett svavelosande inlägg som inte handlar om någon
              del av den egna politiken. Det är så hon försöker vinna ert förtroende.
              Jag tycker inte att det är seriöst. Jag tycker att hon ska svara
              på mina frågor.
            </seg>
            <seg n="c134202b">
              Det är väl ganska enkelt att genomföra 5-miljarderstestet av
              den socialdemokratiska budgeten. Det är inte så kul läsning. Det
              är alldeles för många sidor. Men trots allt, ta er igenom den
              och titta i tabellerna! Det handlar om tre poster. Det är höjd
              inkomstskatt för vanligt folk. En införd ungdomsskatt som dubblerar
              arbetsgivaravgiften för anställda under 26 år som inte finansierar
              pensionärer, Mona Sahlin det är inte det som är poängen utan folk
              som har jobb med lite bättre inkomster när de har kortvarig arbetslöshet.
              Det är inte stöd till utsatta grupper eller till pensionärer som
              er politik handlar om. Det är just det som 5-miljarderstestet
              avslöjar, och jag frågar än en gång: Var är jobbpolitiken?
            </seg>
          </u>
          <note type="speaker" n="6a17a934">
            Anf. 18 MONA SAHLIN (s) replik:
          </note>
          <u who="Q231413" xml:id="i-eec3eba3c0f80732-4" n="137c6677">
            <seg n="9edb2714">
              Herr talman! Jag fortsätter att kalla det oseriöst att hitta
              på något som heter 5-miljarderstestet och att själv i frågeställningen
              komma med svaret som uppenbarligen är det enda rimliga för att
              sedan gå vidare till att inte diskutera ansvaret för vad du själv
              har gjort med politiken de här fyra åren.
            </seg>
            <seg n="50750769">
              Socialdemokratiska regeringar har byggt upp den starka ekonomiska
              politiken som Sverige behöver så väl. Socialdemokratiska regeringar
              har visat i samarbete med Vänstern och Miljöpartiet hur man tar
              tillbaka Sverige till att kunna nå upp till full sysselsättning
              och starka statsfinanser.
            </seg>
            <seg n="36ba366d">
              Du har visat vad högerregeringar alltid har gjort, nämligen att
              alltid sätta skattesänkningar före att slåss för att välfärdsjobben
              blir kvar, att kommunerna har förutsättningar att garantera välfärd
              eller att pensionärerna får en rimlig pension.
            </seg>
            <seg n="405592d6">
              Vi har jobbpolitiken. Om åtta månader får väljarna också bestämma
              vad de vill se som färdriktning för framtiden. Jag ser fram emot
              det.
            </seg>
          </u>
          <note type="speaker" n="6b4350a8">
            Anf. 19 Näringsminister MAUD OLOFSSON (c) replik:
          </note>
          <u who="Q253640" xml:id="i-0b75ae6dc2cc5fb6-0" n="605016fa">
            <seg n="86329cc2">
              Herr talman! Naturligtvis är det angeläget att så här en tid
              före valet granska alternativen. Jobbfrågan kommer att bli central.
              Det bästa sättet att läsa ut de olika alternativen är att läsa
              budgetarna. Det är intressant läsning.
            </seg>
            <seg n="074a4e04">
              Alliansen har fört en politik som inneburit att det ska vara
              lönsamt att arbeta, starta företag och anställa. Jobbskatteavdraget
              är en central del i den politiken, och Riksrevisionen har beräknat
              att jobbskatteavdraget kommer att ge 88 000 nya jobb. Vanliga
              löntagare och vanliga företagare har kunnat se tydliga förbättringar
              i sin ekonomi under den senaste tiden. Konjunkturinstitutet, Finanspolitiska
              rådet, OECD alla ger stöd för regeringens politik när det gäller
              att motivera människor att arbeta mer.
            </seg>
            <seg n="f8c12349">
              I motsats till detta erbjuder vänsteralliansen en skattechock
              för många. Mona Sahlin vill höja skatten för 4,7 miljoner människor
              i Sverige, höja skatten för vanliga människor, inte minst för
              kvinnor och småföretagare. Man vill straffbeskatta unga som är
              anställda. Man vill också återinföra förmögenhetsskatten så att
              vi inte ska ha kapital till företag.
            </seg>
            <seg n="1b54eb09">
              Det som dock är lite oklart är vad som händer i Mona Sahlins
              gäng. Vi kan välja mellan 17, 22 och 55 miljarder i skattehöjningar.
              Det är de val vi har. Någonstans däremellan kommer skattehöjningarna
              att landa. Vi vet inte var de landar, trots att det bara är åtta
              månader kvar till valet.
            </seg>
            <seg n="c22a2722">
              Jag har två frågor till Mona Sahlin. Jag undrar om hon inte kan
              ge besked om hur stora skattehöjningar svenska folket ska få.
              Jag tror att de vill veta det. Det är viktigt för vanliga löntagare
              att veta hur ekonomin kommer att se ut om ni skulle vinna valet.
              Min andra fråga är vilka belägg ni har för att skattehöjningar
              leder till fler jobb. Det är egentligen det som är den intressanta
              frågan, nämligen vilka forskningsbelägg ni har, vilken grupp som
              stöder er när ni säger att skattehöjningar leder till fler jobb.
              Det vill jag ha svar på.
            </seg>
          </u>
          <note type="speaker" n="d8a91022">
            Anf. 20 MONA SAHLIN (s) replik:
          </note>
          <u who="Q231413" xml:id="i-eec3eba3c0f80732-5" n="137c6677">
            <seg n="3fb603a2">
              Herr talman! Det som verkligen ger stöd för en rödgrön förändring
              av politiken är verkligheten, Maud Olofsson. Skattesänkningar
              på lånade pengar, avsaknad av näringspolitik, en havererad arbetslinje,
              färre platser i utbildning, färre kompetensmöjligheter för företagen
              har varit, och är, förödande för möjligheterna att klara jobben.
              Det är resultatet av de år då ni har försökt praktisera en jobblinje.
              Det fungerar inte.
            </seg>
            <seg n="14122324">
              Nu säger Maud Olofsson att i teorin, och enligt några forskare,
              ger jobbskatteavdraget, eller borde egentligen i teorin kanske
              ge, 88 000 jobb någon gång i framtiden. Vad är det för typ av
              besked? Verkligheten har visat att det blev tvärtom. Facit för
              näringsminister Maud Olofsson är att det kanske blev några fler
              ambassadörer på Näringsdepartementet, att det kanske blev några
              fler samordningsmän på Näringsdepartementet. Men var är den aktiva
              närings- och industripolitiken som skyddar och utvecklar svenska
              jobb? Det är nämligen det som väljarna kommer att ta ställning
              till om åtta månader.
            </seg>
            <seg n="c5dcd915">
              Vi presenterar våra skatteförslag i slutet av april när vi lägger
              fram vår vårmotion. Väljarna kommer att ha två tydliga alternativ.
              Verkligheten visar dock en sak, nämligen att skattesänkningar
              åstadkommer ökade klyftor. Det kanske är det som är poängen, Maud
              Olofsson. Erkänn det!
            </seg>
          </u>
          <note type="speaker" n="74d1d65c">
            Anf. 21 Näringsminister MAUD OLOFSSON (c) replik:
          </note>
          <u who="Q253640" xml:id="i-0b75ae6dc2cc5fb6-1" n="605016fa">
            <seg n="46c3fa3c">
              Herr talman! Man bävar inför ett eventuellt regeringsövertagande
              när Mona Sahlin med sådan kraft kan avfärda Riksrevisionen, OECD,
              Finanspolitiska rådet och alla de som har ekonomisk kunskap om
              vilka reformer som leder till det ena och det andra.
            </seg>
            <seg n="2a7019dc">
              Innan finanskrisen inträffade hade 180 000 nya jobb skapats i
              Sverige. Det var mycket tack vare jobbskatteavdraget men också
              tack vare de åtgärder vi vidtagit på utbildningens område, på
              näringspolitikens område och så vidare. Det är klart att finanskrisen
              påverkat i negativ riktning, men det råder ingen tvekan om att
              stimulansen i form av jobbskatteavdrag och andra skattesänkningar
              har lett till fler jobb.
            </seg>
            <seg n="2dfc35a6">
              Jag kan inte tolka svaret på annat sätt än att Mona Sahlin inte
              tänker bry sig ett dugg om dem som kan någonting om ekonomi, utan
              hon kommer att göra sina egna tolkningar av vad som är rätt och
              fel i detta.
            </seg>
            <seg n="9eeb0cc7">
              Tolkningen kan också vara att svenska folket har att vänta sig
              en rejäl skattechock. Inte minst gäller det landets ungdomar som
              i dag står utanför arbetsmarknaden. De kan vänta sig en rejäl
              skattechock, och de kommer att straffas ut från arbetsmarknaden
              eftersom man höjer alla dessa skatter. Det är alternativet för
              svenska folket i september i år.
            </seg>
          </u>
          <note type="speaker" n="d6f8c472">
            Anf. 22 MONA SAHLIN (s) replik:
          </note>
          <u who="Q231413" xml:id="i-eec3eba3c0f80732-6" n="137c6677">
            <seg n="13d80480">
              Herr talman! Jag har 25 års erfarenhet av riksdagen. Jag har
              suttit i ett oändligt antal regeringar som alla har visat att
              socialdemokrater förstår varför jobben måste klaras för att klara
              ekonomin och därmed välfärden. Det är lite anmärkningsvärt, och
              också märkvärdigt, att Maud Olofsson försöker antyda att jag behöver
              bevisa för henne vad en stark statsbudget och stark ekonomi betyder
              för ett land som Sverige.
            </seg>
            <seg n="2736a4c1">
              Valet kommer att handla om jobben och Maud Olofssons enda besked
              här är att det är skatterna man ska fortsätta att diskutera. Den
              politik som misslyckats i fyra år ska man fortsätta att föra.
              För Sveriges konkurrenskraft behöver vi mer kompetensutveckling.
              För Sveriges näringsklimat behöver vi mer branschavtal. För svenska
              folkets frihetsmöjligheter behöver vi starka och trygga omsorgssystem
              och sjukvård. Då klarar vi också jobben, Maud Olofsson. Det vet
              jag, och det kommer svenska folket att få ta ställning till.
            </seg>
          </u>
          <note type="speaker" n="8aa07497">
            Anf. 23 Utbildningsminister JAN BJÖRKLUND (fp) replik:
          </note>
          <u who="Q911372" xml:id="i-14f9317cb43b4bd2-9" n="53896dd5">
            <seg n="cf4b829a">
              Herr talman! Jag noterade att Mona Sahlin knappast alls talade
              om klimatet. För någon timme sedan, mellan kl. 7 och 8 i morse,
              importerade Sverige 1 580 megawattimmar elektricitet. Den kommer
              i huvudsak från kolkraft i Europa. De två första veckorna i år
              importerade Sverige 700 000 megawattimmar elektricitet. Det ger
              ett utsläpp på ungefär 250 000 ton koldioxid om hälften är kolkraft;
              det är lågt räknat.
            </seg>
            <seg n="3bb392e8">
              För ett antal årtionden sedan stängde Sverige av miljöskäl gamla
              oljekraftverk. Oljekraftverken i Stenungsund, Karlshamn, Västerås
              och Norrköping har fått köras i gång den här vintern. Det ökar
              koldioxidutsläppen. Dessutom har elpriserna gått upp kraftigt.
              Normalt kostar en kilowattimme 30 öre. Priset på spotmarknaden
              har den här vintern tidvis varit uppe i astronomiska 10 kronor.
            </seg>
            <seg n="5968d8f8">
              Varför har det skett? Under en kort tid hade vi sträng kyla,
              men det är inte hela sanningen. Sanningen är den att två av våra
              kärnkraftsreaktorer under den här vintern stått avstängda för
              renovering, och det är en viktig förklaring. Om det är så, Mona
              Sahlin, att två äldre kärnkraftsreaktorer som stängs av en kort
              tid leder till kraftigt ökade koldioxidutsläpp och till elpriser
              som svensk industri inte skulle överleva i längden, om två reaktorer
              som stängs av under kort tid leder till det, undrar jag: Till
              vad leder då en permanent nedstängning av alla tio svenska kärnkraftsreaktorer,
              vilket ni föreslår?
            </seg>
            <seg n="e5da7845">
              Vad händer, Mona Sahlin, om vi avvecklar hälften av vår elproduktion?
              Sanningen är att vi skulle öka koldioxidutsläppen kraftigt och
              få en massarbetslöshet på många orter. Hur tänker ni?
            </seg>
          </u>
          <note type="speaker" n="52af3e60">
            Anf. 24 MONA SAHLIN (s) replik:
          </note>
          <u who="Q231413" xml:id="i-eec3eba3c0f80732-7" n="137c6677">
            <seg n="3b7f447f">
              Herr talman! Ett av svaren är väl ganska givet, och det är också
              den rödgröna klimatpolitiken. Detta visar med all önskvärd tydlighet
              varför en omställning av energisystemet är så viktigt. Detta visar
              med all önskvärd tydlighet varför vi behöver bygga upp mer trygghet
              i de förnybara energikällorna, som utgör en så stark del av Sveriges
              förutsättningar. Detta visar också med all önskvärd tydlighet
              att Jan Björklund det är han som sitter i regeringen nu, inte
              jag inte har agerat för att göra elmarknaden mer funktionsduglig.
              Vad har ni gjort dessa fyra år? Elpriserna beror på att elmarknaden
              inte fungerar. Det vet Jan Björklund för han kan, precis som jag,
              dessa frågor. Konkurrensen och kundernas ställning borde vara
              starkare. Vad har regeringen gjort för att göra elmarknaden till
              en bättre fungerande marknadsplats?
            </seg>
            <seg n="67c6201b">
              Förklara dessutom för mig, Jan Björklund, hur det blir med Vattenfall.
              På vilket vis skulle utvecklingen underlättas om vi sålde ut Vattenfall?
              Var är ägardirektiven som gör att Vattenfall kan vara en aktiv
              del i att lösa de frågeställningar som Jan Björklund nu frågar
              mig om? Hur tänker ni?
            </seg>
          </u>
          <note type="speaker" n="99dc98ae">
            Anf. 25 Utbildningsminister JAN BJÖRKLUND (fp) replik:
          </note>
          <u who="Q911372" xml:id="i-14f9317cb43b4bd2-10" n="53896dd5">
            <seg n="5ac3b071">
              Herr talman! Jag noterar att Mona Sahlin inte svarar på frågor
              i de här replikskiftena. Det blir ganska meningslöst då, för replikskiftena
              är ju till för att man ska kunna ställa frågor till dem som har
              hållit ett anförande.
            </seg>
            <seg n="cc82d0f9">
              Mona Sahlin kan inte på fullt allvar mena att 50 procent av vår
              elförsörjning som kommer från kärnkraften skulle kunna ersättas
              med vindkraft som i dag ger 1 procent. Ni har suttit i regering
              nästan oavbrutet sedan folkomröstningen 1980, och ni har byggt
              ut vindkraften från 0 till 1 procent. Nu har vi planer på att
              bygga ut med kraftfulla satsningar på vindkraften, men den kommer
              inte tillnärmelsevis att kunna ersätta kärnkraften.
            </seg>
            <seg n="1407e30e">
              Jag har utmanat Mona Sahlin på energipolitiska debatter. Jag
              har valt några orter på socialdemokratisk hemmaplan. Luleå, Sundsvall,
              Gävle, Borlänge, Oxelösund orter som vet precis vad elförsörjningen
              betyder för deras överlevnad. Elpriser på den nivå som skulle
              bli följden av en rödgrön energipolitik skulle slå ut den svenska
              basindustrin. Dessutom skulle den med all önskvärd tydlighet,
              vilket den här vintern har visat, kraftigt öka koldioxidutsläppen.
            </seg>
            <seg n="528dab9b">
              Låt oss slippa den politiken, Mona Sahlin!
            </seg>
          </u>
          <note type="speaker" n="0f5786e1">
            Anf. 26 MONA SAHLIN (s) replik:
          </note>
          <u who="Q231413" xml:id="i-eec3eba3c0f80732-8" n="137c6677">
            <seg n="eec56bd0">
              Herr talman! Det vore väldigt spännande att höra en debatt mellan
              Jan Björklund och Maud Olofsson om synen på Vattenfall och på
              kärnkraften. Det tog inte mycket mer än åtta nio månader förrän
              den så kallade historiska energiuppgörelsen som regeringen gjorde
              var i bitar. Den stora oenigheten finns nu i den borgerliga regeringen
              och inte hos oss, de rödgröna partierna.
            </seg>
            <seg n="7c74063d">
              Jag ser alltså med spänning fram emot att fortsätta diskutera
              och fortsätta lägga fram förslag på hur den stora klimatkrisen
              behöver mötas med en modig klimatpolitik med starka incitament
              för omställning för att därmed också kunna trygga elförsörjningen
              för svenska företag.
            </seg>
            <seg n="35f2ea4b">
              De sakerna hör ihop, och det är faktiskt mina svar på dina frågor,
              Jan Björklund. Och även om du inte gillar svaren kanske väljarna
              gör det. Vi får se.
            </seg>
          </u>
          <note type="speaker" n="f839d83f">
            Anf. 27 Socialminister GÖRAN HÄGGLUND (kd) replik:
          </note>
          <u who="Q918261" xml:id="i-41ac2f67e631dec5-0" n="a3952ad4">
            <seg n="5475f92f">
              Herr talman! Mona Sahlin sade i sitt inledningsanförande att
              de tre oppositionspartierna kompletterar varandra. Det gör de
              väl, och det är precis det vi är rädda för. En kombination av
              Socialdemokraternas självgodhet, Lars Ohlys och Vänsterpartiets
              syn på marknadsekonomi och demokrati och Peter Erikssons energipolitik
              är inte det en skräckbild så säg!
            </seg>
            <seg n="d6037a46">
              Mona Sahlin var inne på vårdområdet, och det tycker jag är bra.
              Det är ett område där vi har förändrat väldigt mycket utifrån
              den enskilda patientens ställning. Patienten ska vara i fokus,
              inte systemen, vilket har varit fallet under alltför lång tid.
            </seg>
            <seg n="3a44a922">
              Därför ger vi patienten mer makt när det gäller vårdvalet. Man
              kan själv välja läkare och vårdcentral. Genom kömiljarden åstadkommer
              vi dramatiskt förkortade köer inom svensk hälso- och sjukvård,
              något som Socialdemokraterna har misslyckats med. Mona Sahlin
              som har suttit i ett oändligt antal regeringar är väl medveten
              om detta.
            </seg>
            <seg n="8dfa77c1">
              Vi ökar patientsäkerheten, och vi ökar tillgängligheten på läkemedel.
              Vi får 3 000 nya försäljningsställen som gör att man lättare får
              tag i näsdroppar eller huvudvärkstabletter. Det betyder något
              för människor i vardagen. Nya apotek tillkommer som gör att patienten,
              kunden, får en större makt.
            </seg>
            <seg n="dd05334f">
              Min fråga är: Vad är det egentligen som gör Socialdemokraterna
              så livrädda för att människor ska kunna få bestämma mer själva?
            </seg>
          </u>
          <note type="speaker" n="beb9b4af">
            Anf. 28 MONA SAHLIN (s) replik:
          </note>
          <u who="Q231413" xml:id="i-eec3eba3c0f80732-9" n="137c6677">
            <seg n="8102e487">
              Herr talman! Patienten ska kunna bestämma mer, men varför ska
              vårdbolagen få bestämma i stället för patienten? Varför ska vårdvalet
              inte handla om patientens möjlighet att välja utan om rätten för
              vårdbolagen att etablera sig där de tycker att det är mest ekonomiskt
              lönsamt? Varför ska apoteken säljas ut, först med argumentet att
              det ska bli väldigt mycket billigare och sedan med argumentet
              att vi ska försöka hejda de skenande priserna? Nu ökar priserna
              otroligt snabbt. Hur kan då en utförsäljning av apoteken vara
              något som gynnar någon annan än återigen de bolag som nu kan äga
              apotek?
            </seg>
            <seg n="3a93fb16">
              Min sjukvårdspolitik, Lars Ohlys sjukvårdspolitik och Peter Erikssons
              sjukvårdspolitik går ut på något annat: vård efter behov, aldrig
              efter plånbok. Du och jag, Göran Hägglund, hade en diskussion
              här för några år sedan när jag frågade dig om precis det som nu
              händer. Vad är poängen med att det uppstår två system i vården,
              ett för dem som har försäkringar och ett för dem som inte har
              det? Detta sker dessutom inne på skattefinansierade sjukhus.
            </seg>
            <seg n="273d9f95">
              Efter detta replikskifte, Göran Hägglund, undrar jag om det finns
              någon som inte undrar om skräckbilden handlar om hur snabbt det
              kan gå att förstöra ett av de viktigaste fundamenten i välfärdspolitiken
              för oss alla tre. Vård efter behov det är mitt svar, och det är
              min sjukvårdspolitik.
            </seg>
          </u>
          <note type="speaker" n="aca5d64c">
            Anf. 29 Socialminister GÖRAN HÄGGLUND (kd) replik:
          </note>
          <u who="Q918261" xml:id="i-41ac2f67e631dec5-1" n="a3952ad4">
            <seg n="2e2c59b3">
              Herr talman! Mona Sahlin hade i sitt inlägg en referens till
              en debatt vi hade tidigare där hon, om jag minns rätt, uttryckte
              rädsla för att direktörens son och arbetarens dotter i framtiden
              inte skulle kunna dela väntrum. Jag sade att jag inte vill att
              de ska dela väntrum. De ska ha behandling. De ska inte sitta och
              vänta månad efter månad på sin operation eller sin åtgärd.
            </seg>
            <seg n="14670344">
              Det är i ett nötskal det dilemma som ni sitter i när ni vill
              att politiker ska bestämma allt detta och reglera köer i stället
              för att ge utrymme för människors egna val och möjlighet för nya
              aktörer på sjukvårdsområdet att erbjuda sina tjänster till människor
              som väljer själva.
            </seg>
            <seg n="ea8d381d">
              Vi kan se en dramatisk förändring när det gäller hur många människor
              som enligt vårdgarantin får vänta alltför länge. Nu kortar vi
              dramatiskt köerna med 7080 procent. Här har ni under 2000-talet
              satsat 45 miljarder kronor till ingen nytta. Vi satsar en kömiljard,
              och människor får vård. Det är det som är skillnaden mellan oss,
              Mona Sahlin.
            </seg>
          </u>
          <note type="speaker" n="9ef8086b">
            Anf. 30 MONA SAHLIN (s) replik:
          </note>
          <u who="Q231413" xml:id="i-eec3eba3c0f80732-10" n="137c6677">
            <seg n="55491a04">
              Herr talman! Jag undrar hur många som känner igen sig i Göran
              Hägglunds sista mening.
            </seg>
            <seg n="d0341703">
              Visst är det så, och det har jag erkänt många gånger, att det
              finns delar inom svensk sjukvårdspolitik som vi socialdemokrater
              har varit ansvariga för som behöver förändras. Det fanns en tid
              när vi tog större hänsyn till systemen än till individen. Det
              är sant.
            </seg>
            <seg n="aff94216">
              Men vi har idkat självkritik. Vi har lagt fram förslag som också
              förändrar detta. Göran Hägglund påstår att skiljelinjen går mellan
              om politikerna ska bestämma allt i detalj eller om individen ska
              bestämma. Men även du vet att skiljelinjen går mellan om det är
              patienten eller bolaget som ska göra valen, om man ska kunna välja
              bort var vårdcentralerna ska etablera sig eller om också de som
              är sjuka i Rinkeby, och inte bara i Helsingfors, ska ha rätt och
              möjlighet till bra kvalitativ vård utan väntetider. Om det handlar
              sjukvårdsdebatten i valet, och den är viktig.
            </seg>
          </u>
          <note type="speaker" n="be255373">
            Anf. 31 Näringsminister MAUD OLOFSSON (c):
          </note>
          <u who="Q253640" xml:id="i-0b75ae6dc2cc5fb6-2" n="605016fa">
            <seg n="dc1da2c3">
              Herr talman! Så sker då den traditionella utvandringen av socialdemokratiska
              ledamöter ut ur kammaren.
            </seg>
            <seg n="18ef05a9">
              Ibland påminns man om en annan verklighet. Trots att skalvet
              nu har lagt sig i Haiti hörs fortfarande skriken skriken från
              tusentals människor som fortfarande sitter fastklämda i rasmassorna,
              som har förlorat en anhörig eller som nu med barnet på armen står
              ensam utan hem, utan mat och utan försörjning.
            </seg>
            <seg n="fbe07c47">
              I Afghanistan går människorna till en ny osäker dag. En dag där
              talibanrörelsen åter sätter skräck i samhället. I spåren av självmordsbombarna,
              bilbomber och k-pistbeväpnade talibankrigare lämnas död och förödelse.
            </seg>
            <seg n="fef0497c">
              För många människor är det här en verklighet som vi tack och
              lov är förskonade från. Det är en verklighet som gör att våra
              vardagsproblem ibland känns både små och banala. Även om avståndet
              är stort och våra verkligheter skiljer sig åt har vi någonting
              gemensamt. Vi delar alla samma längtan efter ett liv där vi kan
              ge mat åt våra barn, trygghet åt våra föräldrar och ha friheten
              att utveckla oss själva.
            </seg>
            <seg n="dbff2405">
              Kära vänner! Låt oss göra vad vi kan för att ge människorna i
              Haiti, i Afghanistan och på alla andra platser runt om i världen
              där otryggheten breder ut sig en god och trygg framtid. De ska
              veta att de inte är ensamma. Genom vårt internationella samarbete
              har Sverige tillsammans med övriga EU snabbt kunnat bidra med
              humanitär hjälp till Haiti Sverige ensamt med 180 miljoner kronor.
              Men vi kan alla göra mer, både individuellt och gemensamt. Den
              här veckan tog Centerpartiet beslutet att ge hundra tusen av vår
              valbudget till de nödställda i Haiti.
            </seg>
            <seg n="d55007cb">
              Jag vill uppmana alla andra partier att kanske ta en liten skärv
              av er valbudget och också ge hundra tusen till de nödställda i
              Haiti. Det har vi alla råd med.
            </seg>
            <seg n="9ccd834d">
              Även här hemma finns en oro, men av ett helt annat slag. I finanskrisens
              spår, men också beroende av den globala konkurrens vi står inför,
              krävs stora omställningar. Strukturer och företag som vi har tagit
              för givna utmanas av nya länder, nya produkter och tjänster och
              nya företag. På många orter finns en stor oro. I Trollhättan,
              Vilhelmina, Gävle, Olofström och på många andra ställen jobbas
              det hårt för att återkomma till full sysselsättning. Inte minst
              alla de som går i väntans tider och undrar vad som kan hända med
              Saab, de som har kastats mellan hopp och förtvivlan, vill naturligtvis
              se en lösning. Jag kan säga till er i dag: Vi gör allt vad vi
              kan för att hitta den lösningen, men vi vill både värna skattebetalarnas
              pengar och se till att det blir en långsiktig lösning.
            </seg>
            <seg n="6f0f5578">
              I varslens spår har regeringen valt en decentraliserad arbetsmodell
              med varselsamordnare där vi för en dialog med regioner och lokalsamhällen
              därför att vi vet att det är där människorna bäst vet vad som
              behöver göras. Vi satsar inte på några kosmetiska paket utan mobiliserar
              de betydligt större resurser som finns i befintliga system, inom
              Arbetsförmedlingen, Försäkringskassan, Almi och på många andra
              ställen.
            </seg>
            <seg n="cce3cf2e">
              Vi satsar på ett företagsklimat i världsklass. Vi investerar
              i infrastruktur, i utbildning och i forskning för att vi ska klara
              de stora framtidsutmaningarna. Men om vi ska klara konkurrensen
              framöver finns det några grundläggande saker som vi måste få på
              plats.
            </seg>
            <seg n="9261011a">
              Vi måste få fler människor att vilja välja företagarbanan så
              att vi får fler som vill skapa nya jobb. Vi måste bli fler som
              arbetar och anstränger oss för att skapa gemensamma resurser.
              Vi måste bli kunnigare, mer innovativa och mer påhittiga, oavsett
              om vi är företagare eller anställda. Hela Sverige, varje ort,
              måste bidra till den gemensamma tillväxten.
            </seg>
            <seg n="ebec2697">
              Sverige har stora möjligheter att komma väl ur krisen. Vi har
              en hög kunskapsnivå. Vi är vana vid tuff global konkurrens. Vi
              har områden där vi till och med är bäst i världen. Inte minst
              när det gäller att förbättra klimatet har vi mycket bra miljöteknik
              som kan skapa många nya jobb.
            </seg>
            <seg n="7ea6ee16">
              Regeringens sätt att hantera finanskrisen har också gett Sverige
              ett försprång när det gäller de offentliga finanserna. Vi behöver
              inte stora besparingsprogram som många andra länder nu inför.
              Vi har sunda statsfinanser. Vi har en låg ränta som gör att företag
              och enskilda kan känna stor trygghet. Vi har fler och fler som
              kommer tillbaka till arbetsmarknaden från sjukskrivningar och
              utanförskap. Vi har äntligen fått en ordning där människor som
              blir sjukskrivna och förtidspensionerade blir sedda och hörda.
            </seg>
            <seg n="da2ad59d">
              För Centerpartiet har det varit avgörande viktigt att vi äntligen
              har infört ett rejält rehabiliteringsansvar och en kedja av insatser
              för att hjälpa människor tillbaka till arbete. Människor som är
              sjuka ska naturligtvis ha rätt till sjukskrivning och sjukpenning,
              och man ska alltid veta att det finns ett system som backar upp
              och hjälper en tillbaka.
            </seg>
            <seg n="4becc123">
              Regeringen är naturligtvis också hela tiden beredd att justera
              och förbättra våra reformer så att ingen ska behöva känna otrygghet
              eller bli felaktigt behandlad. Varje människa ska bli behandlad
              med respekt.
            </seg>
            <seg n="7f2983e9">
              Glöm inte historien! Det var inte humant att som sosseregeringen
              gjorde bara placera människor i utanförskap, förtidspension med
              64 procents ersättning, utan några som helst ansatser till att
              försöka hjälpa människor tillbaka. Glöm aldrig att de som nu slår
              sig för bröstet och talar om rättvisa faktiskt förtidspensionerade
              140 personer per dag, i regel efter ett års sjukskrivning utan
              några som helst insatser. Det var sosseregeringen, med stöd av
              Vänsterpartiet och Miljöpartiet, som gjorde att vi fick rekordhöga
              sjukskrivningstal.
            </seg>
            <seg n="53957633">
              När ni nu har presenterat era förslag känns det som om jag har
              hört det här förut. Vi har ju provat era lösningar i fullskaleförsök,
              och ni har inget bra track record. Nu kommer ni med samma medicin
              igen. Bara för att ni ökar dosen av fel medicin innebär det inte
              att patienten blir frisk. Tusentals människor lämnades i Sosse-Sverige
              i utanförskap och långtidssjukskrivningar. Vi vill inte se det
              igen.
            </seg>
            <seg n="e002f909">
              Trots allt bra som regeringen har gjort behöver vi göra mer under
              kommande mandatperiod. Centerpartiet ser många fortsatta utmaningar.
              Det första är naturligtvis att fortsätta vägen fram, trots allt
              det som hände i Köpenhamn, och rädda klimatet. Klarar vi inte
              det kan det mesta andra vara meningslöst.
            </seg>
            <seg n="6fa1c30b">
              Nu gäller det att Sverige i konkret handling visar hur vi minskar
              utsläppen, ställer om transportsektorn, förbrukar mindre energi,
              renoverar och bygger om våra hus, bygger nytt som är mer energieffektivt,
              tar fram miljövänliga produkter och bygger vårt energisystem mer
              robust. Den senaste tiden har mer än tydligt visat att det tredje
              benet i den svenska elproduktionen, med förnybart, är nödvändigt
              och viktigt.
            </seg>
            <seg n="d9a58ac5">
              Miljöpolitiken måste också tydligt kopplas samman med näringspolitiken.
              Världen efterfrågar många av de lösningar som svenska företag
              har. Låt oss göra det till en framtidsuppgift att rädda miljön
              och skapa nya jobb samtidigt.
            </seg>
            <seg n="92321fd9">
              Vi måste också göra mer för våra hjältar entreprenörerna. Vi
              har genomfört mer än hundra åtgärder för att förbättra företagsklimatet,
              men det räcker inte. Vi måste fortsätta att sänka kostnaderna
              och göra det lättare att anställa. Vi måste hylla entreprenören
              som dag ut och dag in sliter och släpar för att få företaget att
              leva och utvecklas. Sänkta skatter och arbetsgivaravgifter, enklare
              regler och annat är åtgärder som vi måste fortsätta att vidta.
              Om fler arbetar får vi också mer pengar till välfärden.
            </seg>
            <seg n="613bac66">
              En annan stor utmaning är att se till att våra ungdomar verkligen
              får jobb. Det är ett gigantiskt resursslöseri att ha så många
              unga utanför arbetsmarknaden. Tänk på alla affärsidéer som de
              unga har som inte kommer till sin rätt. Tänk på alla nya idéer
              som unga har på arbetsplatser som kan göra gott på olika ställen.
              Regeringen har gjort många bra saker men det behövs mer.
            </seg>
            <seg n="9cabf55a">
              Centerpartiet anser, precis som de unga, att nya fräscha idéer
              måste prövas. Lägre ingångslön under det första året för unga
              har ett starkt stöd bland de unga och kan öka möjligheterna för
              ungdomarna att få arbetslivserfarenhet. En undersökning visar
              att 90 procent av ungdomarna tycker att det är ett bra förslag.
            </seg>
            <seg n="644449e1">
              Vi måste också klara av att diskutera arbetsrätten, en arbetsrätt
              som kom till på 30-talet men som behöver moderniseras för att
              se till att vi inte stänger så många grupper ute. Traineeplatser,
              lärlingsutbildningar och ett stöd till ungas innovationer är andra
              åtgärder som vi måste genomföra.
            </seg>
            <seg n="801f158b">
              Herr talman! Regeringen och Centerpartiet har gjort ett vägval.
              Vi ska gå framåt, inte bakåt som vänsteroppositionen vill. Vi
              har kommit en bra bit på väg, men vi är inte färdiga än med att
              bygga ett modernt, tryggt, öppet, företagsamt och grönt Sverige.
              År 2010 ska väljarna peka ut riktningen. Ska vi gå framåt med
              nya, moderna lösningar eller bakåt med gamla metoder in i framtiden?
              På ena sidan har vi en vänsteropposition som dömer människor till
              utanförskap, till en evig avbytarbänk och större bidragsberoende.
              Det är en politik som Sverige redan har provat, med rekord i utanförskap.
              På andra sidan står regeringen som tror på människans förmåga
              att växa, utvecklas, förändras och vara stark också i en globaliserad
              värld. Det är där skiljelinjen ligger.
            </seg>
          </u>
          <note type="speaker" n="36e2dcd9">
            Anf. 32 MONA SAHLIN (s) replik:
          </note>
          <u who="Q231413" xml:id="i-eec3eba3c0f80732-11" n="137c6677">
            <seg n="231dd1f6">
              Herr talman! Maud Olofsson återkommer ofta till en beskrivning
              av finanskrisen. Det är en viktig diskussion både när den pågår
              och slutsatserna när den en dag är över. Det är riktigt att vi
              har haft en finanskris, men svenska folket hade nog förväntat
              sig att vi också skulle ha haft en näringspolitik.
            </seg>
            <seg n="38483351">
              Vi har i dag i anförandet hört mycket om att värna skattebetalarnas
              pengar. Det är ett uttryck som Maud Olofsson ofta återkommer till.
              Men hur tycker Maud Olofsson att det ska göras? Är det ett bra
              sätt att värna skattebetalarnas pengar för att bygga upp en stark
              framtida näringspolitik att skattesänka bort hela överskottet
              i budgeten? Var det en bra metod för att verkligen slåss för företagens
              möjligheter att utvecklas? Var det en bra metod att i stort sett
              montera ned stora delar av regionalpolitiken och näringspolitiken?
              Tycker Maud Olofsson att det har gått bra att bygga upp näringspolitiken
              och hjälpa de småföretag och entreprenörer som hon säger sig vurma
              för?
            </seg>
            <seg n="27ad62f0">
              Jag tvivlar inte på intentionerna hos Maud Olofsson, men hur
              kan mindre utrymme i statens budget ständigt dessa attacker på
              arbetsrätten och de fackliga organisationerna, avsaknaden av aktiva
              insatser inte minst för den industri som har lidit så hårt det
              senaste året värna skattebetalarnas pengar genom att skattesänka
              bort dem just till den grupp som redan har sitt på det torra?
              Det är inte rimlig näringspolitik. Tycker Maud Olofsson verkligen
              det?
            </seg>
          </u>
          <note type="speaker" n="290b08de">
            Anf. 33 Näringsminister MAUD OLOFSSON (c) replik:
          </note>
          <u who="Q253640" xml:id="i-0b75ae6dc2cc5fb6-3" n="605016fa">
            <seg n="67c754bd">
              Herr talman! Frågan om skattebetalarnas pengar är intressant.
              Mona Sahlin brukar säga att vi sprätter ut skattesänkningar. I
              min värld äger medborgarna, det vill säga skattebetalarna, sina
              egna pengar. Vi bara lånar av dem ibland för att göra gemensamma
              saker. Då kan man inte säga att man sprätter ut skattesänkningar
              till dem som egentligen äger pengarna.
            </seg>
            <seg n="a3dc0b91">
              Jag har lärt mig en sak, nämligen att om jag har fått förtroendet
              att ansvara för skattebetalarnas pengar måste jag vara försiktig.
              Jag måste göra rätt saker. Om rätt sak enligt all vetenskap är
              att låta människor behålla sina pengar, om det är en bra drivkraft
              för att skapa nya jobb, ska de få behålla pengarna.
            </seg>
            <seg n="1616e285">
              Det är också viktigt att vi använder skattebetalarnas pengar
              till rätt saker för företagen. Hur tror Mona Sahlin att ökade
              kostnader för företag och anställda leder till fler jobb? Har
              Mona Sahlin inte träffat dessa representanter för företagen som
              tycker att kostnadsnivån är för hög?
            </seg>
            <seg n="55be2538">
              Vi har sänkt skatterna med närmare 50 miljarder för företagen.
              Du vill höja dem. Läs din egen budget. Det står där tydligt och
              klart. Företagen säger att de dignar under skattebördan. Om de
              ska kunna anställa fler måste de få sänkta arbetsgivaravgifter
              sänkta skatter. Du säger höjda skatter.
            </seg>
            <seg n="8c3bc593">
              Frågorna till dig blir: Hur kan höjda skatter för företagen leda
              till fler jobb? Hur kan företagen bli mer benägna att anställa
              när du straffbeskattar dem när de anställer? Det är frågorna du
              ska svara på.
            </seg>
          </u>
          <note type="speaker" n="91eb1f2d">
            Anf. 34 MONA SAHLIN (s) replik:
          </note>
          <u who="Q231413" xml:id="i-eec3eba3c0f80732-12" n="137c6677">
            <seg n="2213b000">
              Herr talman! Den rödgröna oppositionen har inga förslag på att
              straffbeskatta företag som vill anställa. Vi har förslag som handlar
              om att sänka kostnaden för de företag som till exempel anställer
              en arbetslös ung person. Vi i den rödgröna oppositionen har förslag
              om hur man ska bygga upp kompetensutvecklingen och kompetensutbildningen
              så att företagen verkligen kan anställa den kompetens som krävs
              för att vara med och bygga en stark tillväxt för framtiden.
            </seg>
            <seg n="d3f71cb4">
              Skattesänkningarna handlar om något annat. Det vet Maud Olofsson.
              10 procent de allra rikaste i vårt land har fått mer i skattesänkningar
              än 60 procent av hela folket. Det har inte lett till fler jobb.
              Det har lett till ökade klyftor.
            </seg>
            <seg n="dab1fb16">
              Det är märkligt att ändå inte kommentera skattesidan, varför
              alla enligt Maud Olofsson ska ha sänkt skatt utom just pensionärerna.
              Varför ska de undantas? Vad är det för drivkrafter som gör att
              en likadan sänkning av skatten för löntagare och pensionärer kallas
              för bidragspolitik? Jag tycker att det är rättvisepolitik.
            </seg>
          </u>
          <note type="speaker" n="7dcdd02c">
            Anf. 35 Näringsminister MAUD OLOFSSON (c) replik:
          </note>
          <u who="Q253640" xml:id="i-0b75ae6dc2cc5fb6-4" n="605016fa">
            <seg n="faadf9a6">
              Herr talman! Mona Sahlin måste svara på varför det är vettigt
              att först ta bort ungdomarna från företagen genom att straffbeskatta
              unga anställda i dag och att företagen sedan ska få bidrag och
              skattesänkningar för att anställa de unga igen. Vad är poängen?
              Ni höjer faktiskt skatten för att anställa unga. Ni tar bort den
              reform som regeringen har genomfört där vi har halverat arbetsgivaravgiften
              för att anställa en ung person. Ni straffbeskattar de företag
              som vill anställa unga.
            </seg>
            <seg n="50d8c4b7">
              Ni höjer skatten för företag. Försök att förklara för landets
              företagare att med hjälp av höjda skatter kommer de att kunna
              anställa fler. De går inte på det, Mona Sahlin. De har sett er
              politik i fullskaleförsök många gånger tidigare.
            </seg>
            <seg n="44eabc97">
              Vi har genomfört 100 åtgärder för att förbättra företagsklimatet
              i Sverige. Vi är beredda att göra mer. Vi har sänkt arbetsgivaravgifter
              och egenavgifter. Vi har infört trygghetssystem för företagare.
              Vi har regelförenklat. Det här har inte Mona Sahlin tänkt göra.
              Det vet svenska företagare. Jag tar gärna en match om företagspolitiken
              i kommande valrörelse. Det ska bli ett sant nöje.
            </seg>
          </u>
          <note type="speaker" n="a5a1ab66">
            Anf. 36 LARS OHLY (v) replik:
          </note>
          <u who="Q262285" xml:id="i-da84d65e2ac48189-2" n="27132836">
            <seg n="e5077d20">
              Herr talman! Jag får en känsla av lätt surrealism när jag hör
              Maud Olofsson. Det är samma argumentation som före valet 2006.
              Då var det svårare för oss att bemöta den eftersom det då inte
              fanns en högerregering som hade prövats mot verkligheten. Då kunde
              ni prata om utanförskapet, arbetslösheten och verkliga problem.
              Nu har ni suttit vid regeringsmakten i snart tre och ett halvt
              år. Vad är facit, Maud Olofsson? Är du nöjd? Är du stolt?
            </seg>
            <seg n="00b0bb00">
              Det finns 70 000 fler i utanförskap nu än 2006, räknat på samma
              sätt som Moderaterna räknade i valrörelsen 2006. Det har varit
              343 nya arbetslösa varje dag det senaste året. Det har blivit
              försämringar för sjuka, arbetslösa och pensionärer. Det är de
              grupper som kanske redan innan hade det sämst. I år kommer 50
              000 människor att utförsäkras från sjukförsäkringen.
            </seg>
            <seg n="d272bfd6">
              Samtidigt med detta sker stora förändringar av anställningstryggheten
              och arbetsmarknadspolitiken, som leder till att företag tar sig
              rätten att avskeda människor och sedan hyra in samma eller andra
              till sämre villkor. Lönerna sänks. Försäkringsbarheten sänks.
              Människors möjligheter att ställa krav på goda arbetsmiljövillkor
              och goda arbetstider minskar. Vi har exempel från Lagena, Avia,
              Euromaint Rail och Urban Outfitters. Och Centerpartiet står i
              talarstolen och säger att de ska gå till val på mer av samma.
            </seg>
            <seg n="3ff3441f">
              Det ska bli fler i utanförskap, fler arbetslösa, fler försämringar
              för sjuka, arbetslösa och pensionärer, fler utförsäkrade och sämre
              villkor på arbetsmarknaden. Grattis, Maud Olofsson! Det låter
              som en bra strategi.
            </seg>
          </u>
          <note type="speaker" n="aa7c8518">
            Anf. 37 Näringsminister MAUD OLOFSSON (c) replik:
          </note>
          <u who="Q253640" xml:id="i-0b75ae6dc2cc5fb6-5" n="605016fa">
            <seg n="5f99218c">
              Herr talman! Jag tror inte att Lars Ohly kan vara särskilt stolt
              över sin historia. När vi tog över regeringsmakten fanns ett rekordstort
              utanförskap. För det har du ett ansvar.
            </seg>
            <seg n="bc3ddfa6">
              Sedan vi tillträdde har antalet sjukskrivna minskat från 200
              000 till 100 000. Förtidspensionärerna har minskat från 554 000
              till 498 000. Det är alltså under en halv miljon nu. I år förväntas
              50 000 personer få ta del av regeringens rehabiliteringsgaranti.
              Antalet nybeviljade förtidspensionärer har minskat från 74 000
              år 2004 till 22 000 år 2009.
            </seg>
            <seg n="3ce5131d">
              Det är alltså fler som kommer tillbaka till arbetsmarknaden.
              För mig är rätten till arbete den bästa trygghets- och rättvisereform
              som över huvud taget finns.
            </seg>
            <seg n="9b0a52d8">
              Du försöker mörka att det på din tid var regel att efter års
              sjukskrivning blev man förtidspensionerad. Många av dem var unga.
              Det var 140 per dag. Det försöker du mörka. Vi vill att de ska
              komma tillbaka till arbetsmarknaden. Det är också därför man både
              prövas i sin sjukskrivning och får hjälp på Arbetsförmedlingen
              för att komma tillbaka till arbetsmarknaden.
            </seg>
            <seg n="86613ab7">
              Du tror att 55 miljarder i skattechock för landets löntagare
              och företagare kommer att leda till fler jobb. Hur kan det leda
              till fler jobb? Vad har du för empirisk bakgrund för att kunna
              säga det? Vilka forskare står bakom dig och säger att en skattechock
              på 55 miljarder leder till fler jobb?
            </seg>
            <seg n="0e38cce5">
              Fråga landets företagare om det blir enklare att anställa om
              de får höjda kostnader för anställda! Tror du inte att det kommer
              att bli fler bemanningsföretag, som du talar så illa om, med en
              skattechock? Tror du att det blir lättare att anställa unga bara
              för att man straffbeskattar unga? Tror du att det blir lättare
              för löntagare att finna motivation att jobba mer bara för att
              man får höjd skatt?
            </seg>
            <seg n="4cb6aea0">
              Det här är jättetydligt: Du vill straffa ut företagen i Sverige.
              Jag vill stimulera dem att anställa fler.
            </seg>
          </u>
          <note type="speaker" n="06910387">
            Anf. 38 LARS OHLY (v) replik:
          </note>
          <u who="Q262285" xml:id="i-da84d65e2ac48189-3" n="27132836">
            <seg n="a741d937">
              Herr talman! Men varför har då inte Maud Olofsson gjort detta?
              Det är du som sitter i regeringen. Det är du som är näringsminister
              och vice statsminister, och du har att försvara en politik som
              har lett till 70 000 fler i utanförskap och 343 nya arbetslösa
              varje dag. Det är du som har lett en regering som har försämrat
              villkoren för arbetslösa, sjuka och pensionärer. Det är du som
              sitter i en regering vars politik kommer att innebära att 50 000
              människor som är sjuka utförsäkras från sjukförsäkringen och förvägras
              rätten att vara sjuka. Det är du som står för en orättvis arbetsmarknadspolitik
              där företagen tar sig rätten att avskeda människor och sedan anställa
              samma eller andra människor på sämre villkor.
            </seg>
            <seg n="3da3e88c">
              Det är den politiken som ni nu har att ta ansvar för. Varför
              har du då inte satt jobben främst? Det är det som är den stora
              uppgiften nu. Rättvisan, jobben och välfärden måste i centrum,
              och för det behövs det en ny regering.
            </seg>
          </u>
          <note type="speaker" n="18d10d43">
            Anf. 39 Näringsminister MAUD OLOFSSON (c) replik:
          </note>
          <u who="Q253640" xml:id="i-0b75ae6dc2cc5fb6-6" n="605016fa">
            <seg n="05159ada">
              Herr talman! Jag förstår om Lars Ohly inte har hört talas om
              finanskrisen, för han brukar aldrig höra något sådant.
            </seg>
            <seg n="888bf2c5">
              Om man tittar på vad som hände före finanskrisen och vad som
              händer nu kan man se att 180 000 nya jobb hade skapats före finanskrisen.
              Det är klart att finanskrisen har påverkat sysselsättningen vad
              annars? Det gör den i alla andra länder. Trots det har vi ett
              bättre läge än många andra länder.
            </seg>
            <seg n="1f4eed9f">
              Min poäng är: Vad är alternativet för Lars Ohly? Han vill ju
              straffbeskatta dem som ska skapa de nya jobben.
            </seg>
            <seg n="5aa1714c">
              Vi har sänkt skatterna för företagen med närmare 50 miljarder
              kronor. Jag vet att om jag ökar möjligheterna för de små företagen
              att bara anställa en till ökar sysselsättningen.
            </seg>
            <seg n="1eb242f2">
              Vi vill gå vidare. Vi behöver göra mer. Men vad Lars Ohly vill
              är att höja skatten med 55 miljarder om han får sin vilja igenom.
              Tro inte annat än att det bara kommer att leda till ett ännu större
              utanförskap och ännu större arbetslöshet! De ungdomar som lyssnar
              här i dag måste fundera över: Varför vill du straffbeskatta företag
              som anställer unga?
            </seg>
          </u>
          <note type="speaker" n="4b5bbef8">
            Anf. 40 PETER ERIKSSON (mp) replik:
          </note>
          <u who="Q470630" xml:id="i-9e0266abb5c1cf66-2" n="d6b6aeed">
            <seg n="19b5a8d9">
              Herr talman! Den här mandatperioden när Centern har haft ansvaret
              för både miljön, näringen och infrastrukturen har klimatpolitiken
              tyvärr tagit steg bakåt. Jag kan ge några tydliga exempel.
            </seg>
            <seg n="fe2da48d">
              Satsningar på järnväg läggs ned och ersätts av motorvägar som
              Förbifart Helsingfors. Det statliga stödet till förnybar energi
              minskar. Statliga Vattenfall bygger nya stora kolkraftverk och
              köper också sådana. Internationellt vill regeringen dessutom införa
              en rad allvarliga kryphål, till exempel kring skogs- och klimatpolitik,
              och att man ska få använda gamla utsläppsrätter även i framtiden.
            </seg>
            <seg n="e9a00f64">
              Förfallet illustreras kanske bäst av att Sveriges anseende i
              klimatpolitiken har rasat. Climate Action Network, en global samlingsorganisation
              för 500 miljöorganisationer, rankar varje år världens länder ur
              klimatsynpunkt. Sverige har hittills haft höga poäng och hade
              en tätposition ända fram till 2009, när regeringen lade fram sin
              klimatpolitiska proposition och tog över ordförandeskapet i EU.
              Då rasade bedömningen av Sveriges nationella och internationella
              klimatpolitik i Climate Index. Poängen för Sveriges både inhemska
              och internationella klimatpolitik föll dramatiskt i fjol. I rankningen
              av den svenska klimatpolitiken rasade vi ned till 18:e plats.
              I stället för att inta en ledarposition grupperas vi nu med länder
              som Marocko, Iran och Kazakstan.
            </seg>
            <seg n="be1d96fc">
              Min fråga är: Vad är Maud Olofssons förslag för att vända den
              här negativa trenden?
            </seg>
          </u>
          <note type="speaker" n="7a2cd69c">
            Anf. 41 Näringsminister MAUD OLOFSSON (c) replik:
          </note>
          <u who="Q253640" xml:id="i-0b75ae6dc2cc5fb6-7" n="605016fa">
            <seg n="f65a7daf">
              Herr talman! Jag förstår om Peter Eriksson är lite avundsjuk
              på den här regeringen, därför att vi har gjort så mycket under
              så kort tid på miljöområdet som Miljöpartiet och Peter Eriksson
              aldrig kunde göra tillsammans med Socialdemokraterna.
            </seg>
            <seg n="16e54ca2">
              Jag vill upplysa Peter Eriksson om att vi bygger all järnväg
              som finns projekterad. Det finns ingen mer som går att bygga just
              nu, utan vi satsar alla resurser som går att satsa på järnvägen.
              Men vi vill också reformera vägnätet så att det går att ta sig
              fram.
            </seg>
            <seg n="123d7fed">
              Aldrig tidigare har så många miljöbilar sålts i Sverige som nu,
              därför att vi har stimulerat det med miljöbilspremien och nu också
              med skattebefrielsen, för att ställa om transportsektorn och minska
              utsläppen.
            </seg>
            <seg n="ea9473bf">
              När du var ansvarig satsades inte en krona på havsmiljö. Det
              är över en miljard som har gått till satsningar på havsmiljön
              för att rädda Östersjön, Västerhavet och andra viktiga delar.
              Aldrig tidigare har vi lyckats vända utvecklingen när det gäller
              fisket. Eskil Erlandsson har förhandlat fram både fiskekvoter
              och en kontroll som gör att fisket verkligen är både uthålligt
              och långsiktigt.
            </seg>
            <seg n="f9dab1f7">
              Vi investerar rekordmycket i förnybara energikällor. Den energi-
              och klimatuppgörelse som vi har tagit är den mest ambitiösa i
              hela världen. Och nu investeras i vindkraft, bioenergi och många
              andra energislag. Vi har mer än fördubblat anslagen till energieffektivisering
              därför att vi vet att det är en av de mest effektiva åtgärderna
              för att minska klimatutsläppen.
            </seg>
            <seg n="af3125a0">
              Jag kan rada upp en rad åtgärder som innebär att ambitionerna
              i miljöpolitiken har stärkts betydligt sedan vi tog över regeringsmakten.
              Jag förstår om Peter Eriksson är avundsjuk. Jag tycker snarare
              att han ska vara glad över att så mycket händer, för det är bra
              för miljön och bra för kommande generationer.
            </seg>
          </u>
          <note type="speaker" n="6f329cf7">
            Anf. 42 PETER ERIKSSON (mp) replik:
          </note>
          <u who="Q470630" xml:id="i-9e0266abb5c1cf66-3" n="d6b6aeed">
            <seg n="a33542de">
              Herr talman! Nej, jag är inte avundsjuk. Det är ganska tydligt
              att Maud Olofsson lever i ett slags bubbla när hela världens miljöorganisationer
              ser på svensk klimatpolitik.
            </seg>
            <seg n="1bed674c">
              Ett annat exempel är när den största miljöorganisationen i Bryssel,
              EEB, i dagarna kom fram med en rapport om det svenska ordförandeskapet
              där rubriken var att man är besviken på Sverige. Där sade man
              tydligt att man tyckte att Sverige inte tog ledarskapet under
              Köpenhamnskonferensen utan lät sig bli sidsteppat och att det
              inte fanns de initiativ som man hade förväntat sig från svensk
              sida på grund av den historiskt bra resumé som har funnits kring
              Sverige.
            </seg>
            <seg n="79ec28d0">
              Jag kan dra många andra saker. Vi har fått mycket sämre förutsättningar
              för vindkraft. Vindkraftsföretagen, särskilt de som jobbar med
              kooperativen, är väldigt besvikna på regeringen. Maud har accepterat
              de försämringar som har kommit. Man valde att inte ens lägga fram
              det förslag om en förändring när det gäller egenproducerad el
              i fråga om nettomätning som den egna utredaren lade fram. Det
              blev ingenting av det heller.
            </seg>
          </u>
          <note type="speaker" n="9b9a6817">
            Anf. 43 Näringsminister MAUD OLOFSSON (c) replik:
          </note>
          <u who="Q253640" xml:id="i-0b75ae6dc2cc5fb6-8" n="605016fa">
            <seg n="1cbaf8dc">
              Herr talman! Jag är mycket stolt över det svenska ordförandeskapet.
              På mitt eget område genomförde vi tre direktiv som handlade om
              energieffektivisering en av de mest effektiva åtgärderna för att
              minska klimatutsläppen, som jag sade, när det gäller byggnader,
              däck och märkning av hushållsprodukter. Andreas Carlgren har på
              sitt område vidtagit en rad olika åtgärder för att förbättra miljön,
              liksom Eskil Erlandsson, Åsa Torstensson och många andra statsråd.
            </seg>
            <seg n="f90bdb53">
              Att vi inte lyckades i Köpenhamn kan inte ha att göra med att
              vi har den mest ambitiösa klimat- och energipolitiken i hela världen
              och att vi lyckades få EU att också ta ett ledaransvar.
            </seg>
            <seg n="2afdac2f">
              Har inte Peter Eriksson förstått spelet bakom Köpenhamn? Kina
              ville inte ha någon uppgörelse. Kina ville inte att det globala
              samfundet skulle fatta ett beslut om ambitiösa mål och saboterade
              därmed möjligheten att nå en överenskommelse. Jag trodde att Peter
              Eriksson hade följt den här delen.
            </seg>
            <seg n="4d1f5bba">
              Det som är viktigt nu är att vi, oavsett överenskommelse eller
              inte i Köpenhamn, måste fortsätta arbetet med omställningen för
              att minska klimatutsläppen. Där tror jag att Peter Eriksson och
              jag faktiskt är överens.
            </seg>
          </u>
          <note type="speaker" n="11296c5d">
            Anf. 44 Utbildningsminister JAN BJÖRKLUND (fp):
          </note>
          <u who="Q911372" xml:id="i-14f9317cb43b4bd2-11" n="53896dd5">
            <seg n="41431f04">
              Herr talman! Låt mig börja med att uttrycka deltagande i den
              tragedi som har drabbat Haiti. Naturen är fantastisk, och den
              är det bästa vi vet, men naturen kan också vara obarmhärtigt grym
              mot människor. Som vanligt vid naturkatastrofer är det de fattigaste
              människorna i fattiga länder som drabbas värst, och det kan inte
              nog understrykas hur viktigt det nu är med massiva och koordinerade
              stödinsatser från världens länder.
            </seg>
            <seg n="786c7031">
              Herr talman! Den ekonomiska kris som vi nu går igenom är internationell.
              Det låter på oppositionen som att det är den borgerliga regeringen
              som skulle ha skapat krisen, men så är det inte. Den är skapad
              utanför Sverige, men den får stora återverkningar i vårt land.
            </seg>
            <seg n="a3eb8767">
              Vi kan inte förhindra krisen och en del av dess återverkningar.
              Det en regering kan göra är att förbättra situationen. Om man
              gör fel saker kan man naturligtvis försämra situationen.
            </seg>
            <seg n="9c954859">
              Socialdemokraterna, med Mona Sahlin och Thomas Östros, har sedan
              krisens början oavbrutet skällt på regeringen för att vi har gjort
              för lite. Det vi har gjort har vi gjort för sent, och vi har gjort
              fel. Nästan ingenting har varit godkänt.
            </seg>
            <seg n="e0fa6055">
              Thomas Östros har hävdat att Sverige har högre arbetslöshet än
              genomsnittet i EU. Mona Sahlin har påstått att tillväxten sjunker
              snabbare i Sverige än i EU. Med de påståendena som grund sågar
              man regeringens politik.
            </seg>
            <seg n="fc349e4c">
              Nu har EU-kommissionens prognos för 2010 kommit. Den visar på
              en annan bild när man jämför Sverige med övriga Europa. Sverige
              har i prognoserna lägre arbetslöshet än genomsnittet i EU. Sverige
              har ett budgetunderskott som bara är hälften så stort som genomsnittet
              i EU, och Sverige får i år dubbelt så hög tillväxt som genomsnittet
              i EU.
            </seg>
            <seg n="b3dab993">
              Prognoser är prognoser, men de bygger på en mängd insamlade data
              om utvecklingen. Och nu visar det sig: Den svenska politiken för
              krisbekämpning har, såvitt nu kan bedömas, varit en av de mest
              effektiva i hela Europa.
            </seg>
            <seg n="80d21a61">
              Mona Sahlin och Thomas Östros har pratat om snömos. Den politik
              som ni har ägnat varje dag åt att skälla på är i själva verket
              en av de bästa, i förhållande till jämförbara länder, när det
              gäller att bekämpa krisen.
            </seg>
            <seg n="68ca980c">
              Det är nu dags att blicka bortom krisen. Hur stärker vi svensk
              konkurrensförmåga på sikt i en globaliserad värld? Jag utesluter
              inte att det kan behövas ytterligare åtgärder, akuta krisåtgärder,
              under krisförloppet, men framför allt måste vi fundera långsiktigt.
              Hur blir vi starkare? Hur stärker vi företagsklimatet? Hur skapar
              vi en mer dynamisk arbetsmarknad?
            </seg>
            <seg n="899a02aa">
              För ett år sedan var jag på studieresa i Asien. Jag kom till
              internationella skolan i Shanghai. Där berättade en europeisk
              förälder, en mamma, om hur ett föräldramöte kunde gå till. Hon
              sade att i början av föräldramötet begär ofta en europeisk eller
              en amerikansk förälder ordet och säger: Ni måste ge barnen mindre
              läxor. De har för mycket att göra.
            </seg>
            <seg n="7142f8a3">
              Sedan dröjer det en stund. Då begär en av de asiatiska föräldrarna
              ordet och säger: Ni måste ge barnen mer läxor. De har mer att
              ge.
            </seg>
            <seg n="36210ed0">
              Jag tror inte att frågan om framgång och ambition bara handlar
              om mängden läxor. Men vi måste lära oss en läxa. Vi kan inte tro
              att vårt välstånd är givet. Vi måste fundera över vår ambitionsnivå,
              och skolan är central om vi vill att Sverige och Europa ska vara
              konkurrenskraftiga på 2000-talet.
            </seg>
            <seg n="576ebc01">
              Det är oerhört glädjande att det går bättre och bättre för många
              av de länder som vi har varit vana vid att betrakta som fattiga.
              Människor får bättre levnadsomständigheter och högre välstånd.
              Det är oerhört glädjande. Men vi i vår del av världen måste fundera
              på: Vilka ambitioner har vi för 2000-talet?
            </seg>
            <seg n="4d8b6720">
              Det enskilt viktigaste för ett land som vill satsa på framtiden
              är skolan, skolan, skolan.
            </seg>
            <seg n="908751c3">
              Socialdemokrater och de borgerliga, socialdemokrater och liberaler,
              stod enade fram till 1960-talet i synen på svensk utbildningspolitik.
              Det var höga bildningsideal och kunskapskrav för alla som skulle
              öka jämlikheten i samhället.
            </seg>
            <seg n="f4f328e1">
              Tage Erlander och Bertil Ohlin var överens. Men sedan hände något
              avgörande. I kölvattnet av 1968 års vänstervåg kom socialdemokratisk
              och rödgrön skolpolitik att drivas kraftigt åt vänster. Och där
              sitter ni fortfarande fast.
            </seg>
            <seg n="c9322190">
              Ord som bildningsskola och lärdomsskola kom att bli skällsord
              på 70-talet. I ivern att skapa det jämlika samhället började den
              svenska vänstern att avskaffa de viktiga incitamenten för förkovran.
              Studentexamen avskaffades eftersom inte alla blev godkända. Betyg
              avskaffades i hög utsträckning därför att de visade på skillnader
              i kunskapsresultat. Centrala prov skulle avskaffas eller bojkottas
              därför att de visade att eleverna hade lärt sig olika mycket.
              Utvärdering och resultat skulle döljas.
            </seg>
            <seg n="c66744d3">
              Många barn går till skolan varje morgon också i dag utan krav
              på sig hemifrån. Många barn har krav på sig hemifrån. Men alltför
              många har inga förväntningar på sig hemifrån. De har ingen mamma
              som frågar hur det gick på det senaste provet, ingen pappa som
              frågar om han kan hjälpa till med läxor.
            </seg>
            <seg n="481523d1">
              Det finns hem där man inte har höga förväntningar på studieprestationer,
              kanske för att föräldrarna själva inte lyckades i sin skolgång.
              Alltför många barn växer upp i sådana hem.
            </seg>
            <seg n="17da679e">
              Det sämsta vi kan göra för de elever som inte har förväntningar
              på sig hemifrån är att ha en skola som också är fri från krav
              och förväntningar. Det bästa vi kan göra är att se till att ha
              en skola med höga kunskapskrav och höga förväntningar på alla
              barn och där det ges hjälp och stöd åt dem som inte får stödet
              hemma.
            </seg>
            <seg n="ec155453">
              Lärlingsanställningar har nämnts av både Fredrik Reinfeldt och
              Maud Olofsson som en viktig del i en framtida utveckling av både
              skola och arbetsmarknad.
            </seg>
            <seg n="51ff118d">
              Socialdemokraterna har visat ett förakt för yrkesutbildningar
              under den tid då de har suttit i regering. Alla ska bli akademiker.
              Alla ska bli högskolebehöriga, och de som inte klarar av det blir
              utslagna, i stället för att man genomför yrkesutbildningar.
            </seg>
            <seg n="cca435f0">
              Vi genomför nu en total reformering av den svenska yrkesutbildningen.
              Lars Ohlys partikamrater brukar kalla yrkeshögskolan för en B-högskola
              och har varit emot det. Men nu gör vi detta. Vi tror nämligen
              att alla ska ha chanser att utvecklas. Och vi behöver dessa människor
              i vårt samhälle, också dem som inte vill bli akademiker, även
              om en del hyser förakt för den här typen av utbildning.
            </seg>
            <seg n="e8319c5f">
              Herr talman! Det har varit något märkligt med utvecklingen av
              sjukskrivningssystemet under ett par årtionden. Som har sagts
              här av mina regeringskolleger lever vi längre och längre i vårt
              land. Vi blir friskare och friskare. Arbetsmiljön blir rimligen
              bättre och bättre för varje årtionde som går. Ändå har vi under
              lång tid haft fler och fler sjukskrivna och fler och fler förtidspensionerade.
              Det går inte ihop.
            </seg>
            <seg n="80bbbcee">
              Samhället måste anstränga sig mer och man anstränger sig nu mer
              för att låta människor komma tillbaka till arbetsgemenskapen.
              Säger man till människor i arbetsför ålder att de inte längre
              behövs, att det inte längre finns en enda uppgift som de kan utföra
              på vår arbetsmarknad eller att de inte har ett värde på arbetsmarknaden
              riskerar man att skapa en livskris för enskilda, och det är ett
              oerhört grymt förhållningssätt.
            </seg>
            <seg n="1246fb0a">
              Vi ställer nu höga krav på Arbetsförmedlingen och på Försäkringskassan:
              Ni får inte ge upp om människor! De har en rätt att få komma tillbaka
              in i arbetsgemenskaperna där så är möjligt.
            </seg>
            <seg n="56b7fe8d">
              Jag är precis som Fredrik Reinfeldt och Maud Olofsson, som talade
              före mig, ödmjuk nog att säga: När stora systemförändringar genomförs
              kan naturligtvis enskilda regler behöva justeras. Myndigheter
              kan göra fel i enskilda fall. Våra regler kan behöva förändras
              på enskilda punkter. Men kom inte och säg att det var bättre förut
              när människor stämplades ut i utslagning och utanförskap!
            </seg>
            <seg n="e897cc21">
              Herr talman! Ett av de områden där vi också för framtiden måste
              lyfta ambitionerna är vården av och omsorgen om våra äldre.
            </seg>
            <seg n="fc70b895">
              Vi har en god äldreomsorg. Ändå finns det luckor som behöver
              täppas igen. Per-Erik och Birgit har levt ihop i 60 år. Per-Erik
              har blivit för sjuk för att bo kvar hemma och har därför blivit
              tvungen att flytta till ett äldreboende, ett vårdhem. Birgit berättade
              för SVT:s Sydnytt i november att hon skulle vilja flytta med Per-Erik.
              De har bott ihop i hela sitt liv och har kanske inte så lång tid
              kvar att leva ihop. Men Malmö kommun har vägrat.
            </seg>
            <seg n="9965157e">
              Per-Erik är ledsen för att det är så långt mellan gångerna som
              han får träffa sin fru. Har man vaknat upp vid sidan av samma
              person i 5060 år påverkar detta livet mycket. Det blir ett trauma
              att inte få fortsätta tillsammans, säger vårdhemmets föreståndare.
            </seg>
            <seg n="f1ce94a3">
              Efter att fallet uppmärksammades i medierna vek sig kommunen.
              Tills döden skiljer oss åt vi är rätt många som har sagt så inför
              vigselförrättaren. Men i vårt land händer det att kommunen skiljer
              människor åt mot deras vilja, i livets slutskede.
            </seg>
            <seg n="ebb6d595">
              Från Folkpartiets sida menar vi att det är dags att införa en
              lag om parboendegaranti i äldreomsorgen, där människor garanteras
              rätten att få bo ihop också i livets sista skede.
            </seg>
            <seg n="0e408223">
              Herr talman! Mot varandra står två alternativ i höstens val.
              Det är ett regeringsdugligt alternativ som visar stabilitet, långsiktighet
              och konsekvens när det blåser. Det är ett annat alternativ som
              har fladdrat hit och dit mellan alla populistiska ståndpunkter,
              som har lovat allt åt alla och dessutom emellanåt trott på statliga
              bilfabriker. Valet i höst borde vara enkelt.
            </seg>
          </u>
          <note type="speaker" n="9f0fc352">
            Anf. 45 MONA SAHLIN (s) replik:
          </note>
          <u who="Q231413" xml:id="i-eec3eba3c0f80732-13" n="137c6677">
            <seg n="01661cd2">
              Herr talman! Låt mig först reagera på Jan Björklund när han diskuterar
              sjukförsäkringen. Visst kan saker och ting bli fel i stora förändringar,
              som Jan Björklund uttrycker det. Men att införa en stupstock i
              sjukförsäkringen som säger att för att man passerar ett visst
              datum ska man bli frisk och åka ut från försäkringen om man inte
              kan jobba helt och fullt är inget litet fel. Det är en helt annan
              syn på hur drivkrafter för att hjälpa människor tillbaka till
              arbetslivet ska se ut.
            </seg>
            <seg n="75210730">
              Vi har dragit lärdom av det system som inte fungerade fullt ut
              på vår tid. Det har varit en viktig del i mitt förnyelsearbete
              som nyvald socialdemokratisk partiordförande. Det har vi fullföljt.
              Men blir det en ny regering ändrar vi. Vi tar bort stupstocken.
              Det är inget litet fel. Det är en annan människosyn.
            </seg>
            <seg n="c99a9118">
              Jag börjar tro att det är något djupt fel på historieundervisningen
              när jag lyssnar på Jan Björklunds sätt att beskriva socialdemokratisk
              utbildningspolitik genom åren. Det är inte en stavelse som är
              riktig. Jag blir förolämpad över beskrivningar som att vi vill
              att alla ska bli akademiker eller att vi har föraktat yrkesutbildningen.
              Vad är det för trams att på det sättet föra debatten om synen
              på utbildningspolitiken?
            </seg>
            <seg n="462625a6">
              Visst kan man ha förväntningar på barnen. Visst är det så att
              många familjer inte kan uttrycka detta. Det är oerhört viktigt
              att skolan också kan bidra till höga förväntningar på alla barn.
              Men det är lika viktigt att det finns många chanser för alla,
              att det finns återkommande chanser för alla, att man inte stänger
              möjligheten till utbildningen efter gymnasieskolan, att det finns
              folkbildning.
            </seg>
            <seg n="0364892a">
              Frågan till Jan Björklund är fortfarande: Om utbildning är så
              viktigt för att bygga upp Sveriges konkurrenskraft, varför finns
              det färre platser i utbildningssystemen i dag än mitt under högkonjunkturen?
              Varför har ni tagit bort så mycket av den yrkesinriktade arbetsmarknadsutbildningen
              när den är den mest effektiva vägen för människor tillbaka till
              arbetslivet?
            </seg>
            <seg n="3adc0b33">
              Är skola, skola bara ord? Varför finns det inte politisk kraft
              bakom det, Jan Björklund? Var är förslagen?
            </seg>
          </u>
          <note type="speaker" n="c6121fc0">
            Anf. 46 Utbildningsminister JAN BJÖRKLUND (fp) replik:
          </note>
          <u who="Q911372" xml:id="i-14f9317cb43b4bd2-12" n="53896dd5">
            <seg n="9a4252dc">
              Herr talman! Jag hörde Mona Sahlin säga samma sak i sitt anförande.
              Jag funderade på om det var rätt så jag kollade upp det. Inte
              en siffra stämmer. Vi har fler högskoleplatser i år än vad Sverige
              någonsin har haft i historien. Inget enda år när Mona Sahlin satt
              i regeringen hade vi fler högskoleplatser än vad vi har i år och
              inget annat år heller, inte ens de år då Mona Sahlin var ute ur
              regeringen. Det var inte mer då heller. Vi har aldrig haft så
              många högskoleplatser som i år.
            </seg>
            <seg n="5303df68">
              Vuxenutbildningen varierar över tiden. Den varierar med konjunkturen.
              Det har den gjort med alla regeringar, med era regeringar och
              med vår. Man bygger ut vuxenutbildningen när det är lågkonjunktur
              och drar ned den något när efterfrågan dämpas i högkonjunktur.
            </seg>
            <seg n="f77788e9">
              Nu bygger vi ut vuxenutbildningen, därför att vi har lågkonjunktur.
              Vi har fler platser i år än vi hade mitt under brinnande högkonjunktur,
              eller vad det var som Mona Sahlin sade. Om vi jämför med 2005
              och 2006 då vi hade brinnande högkonjunktur är det fler platser
              i år 2010. Stå inte och påstå något annat! Det är fel.
            </seg>
            <seg n="7d6c208a">
              Ja, Mona Sahlin, en tredjedel av varje årskull har slagits ut
              från er gymnasieskola. I allt väsentligt sker det på yrkesutbildningarna.
              Det beror på att ni ställer kravet att alla som går på yrkesutbildningarna
              också ska bli teoretiskt högskolebehöriga. Det är själva bakgrunden
              till dessa resultat. Det är få länder som har så hög utslagning
              från gymnasieskolan som Sverige. Det beror på er gymnasiereform.
            </seg>
            <seg n="674fc143">
              Det ändrar vi nu. Vi värderar yrkesutbildningar lika högt som
              akademiska utbildningar. Det blir mer tid för yrkesämnen. Man
              får en yrkesexamen. Man kan gå på yrkeshögskola. Det är inget
              fult att gå på yrkesutbildningar, Mona Sahlin. Varför tycker ni
              att alla ska bli akademiskt behöriga?
            </seg>
          </u>
          <note type="speaker" n="3b234b1d">
            Anf. 47 MONA SAHLIN (s) replik:
          </note>
          <u who="Q231413" xml:id="i-eec3eba3c0f80732-14" n="137c6677">
            <seg n="d5fb914b">
              Herr talman! Förvisso uttrycker man politiska budskap på olika
              sätt beroende på vad man står för och tror på. Faktum är, Jan
              Björklund, att ni började den här regeringsperioden med att dra
              ned kraftigt på komvux. Nu har ni lite rättat till de neddragningar
              ni själva gjorde. Men vi är fortfarande långt ifrån den omfattning
              som fanns i komvux och som borde finnas för att ge alla de chanser
              som jag tror att både Jan Björklund och jag är helt överens om
              att ungdomarna och de vuxna i dag måste få.
            </seg>
            <seg n="69ae4840">
              Det är fortfarande ett faktum att den del av arbetsmarknadspolitiken
              som mest bidrar till chanser att få ett jobb är den yrkesinriktade
              arbetsmarknadsutbildningen. Den är långt ifrån de nivåer som fanns
              mitt under högkonjunkturen.
            </seg>
            <seg n="6460d5e2">
              Jag föraktar inte någon form av utbildning, vare sig folkbildning,
              akademisk utbildning eller yrkesutbildning. Men jag vill ha förväntningar,
              Jan Björklund, på alla barn och ungdomar och ge alla chansen att
              kunna bygga på sin utbildning.
            </seg>
            <seg n="08152f65">
              Du använder ord som får det att handla om att förakta yrkesutbildning.
              Det är att ta bort möjligheter för unga att få en utbildning efter
              gymnasiet. Det är det vi har olika syn på.
            </seg>
          </u>
          <note type="speaker" n="2c5ea550">
            Anf. 48 Utbildningsminister JAN BJÖRKLUND (fp) replik:
          </note>
          <u who="Q911372" xml:id="i-14f9317cb43b4bd2-13" n="53896dd5">
            <seg n="3069aa25">
              Herr talman! Det blir inte sant för att Mona Sahlin gång på gång
              påstår det. Det är bara att omedelbart efter debatten kolla hur
              många platser vi har. Vi har mer platser i vuxenutbildning i dag
              än vad vi hade vid regeringsskiftet 2006.
            </seg>
            <seg n="3e354bd2">
              Det är helt korrekt att vi på grund av högkonjunkturen drog ned
              något 2006 och 2007, men när lågkonjunkturen kom byggdes det ut
              igen. Nu är det mer platser än vi hade då. Jag ber om ursäkt att
              jag måste korrigera dig, men jag jobbar med detta varje dag. Jag
              vet det. Vi har fler platser nu än 2006.
            </seg>
            <seg n="dec40d3c">
              Du bygger en del av kritiken mot oss på att det skulle vara mindre.
              Sluta upp med det! Tala sanning!
            </seg>
            <seg n="25344ef3">
              Mona Sahlin nämnde sjukförsäkringen. Jag kan citera ur en ledare
              i Folkbladet i dag, en socialdemokratisk tidning: Det finns en
              oroande återställartendens i oppositionens utspel. Känslan av
              en återgång till det gamla växer sig stark hos mig när jag läser
              oppositionsledarnas artikel. Det är ingen angenäm känsla. Det
              skriver Widar Andersson i dag.
            </seg>
            <seg n="c05f4040">
              Jag delar den uppfattningen. Ni vill komma tillbaka till ett
              system. Det är naturligtvis ingenting som ni erkänner, men ni
              vill komma tillbaka till ett system som slår ut människor från
              arbetsmarknaden. Vi vill inkludera människor i arbetsgemenskapen.
            </seg>
          </u>
          <note type="speaker" n="1bd121e1">
            Anf. 49 LARS OHLY (v) replik:
          </note>
          <u who="Q262285" xml:id="i-da84d65e2ac48189-4" n="27132836">
            <seg n="488d7a0a">
              Herr talman! Jag tycker oftast att det är intressant att lyssna
              på Jan Björklund. Det är sällan jag delar problembeskrivningarna,
              och nästan aldrig delar jag slutsatserna. Det är ändå en hederlig
              retorik som jag uppskattar.
            </seg>
            <seg n="e47a7fb9">
              Men jag saknar resonemang om jämställdhet mellan kvinnor och
              män. Det har varit en folkpartistisk paradfråga genom historien.
            </seg>
            <seg n="b6b5c61f">
              Man kan inte ta upp allt i varje anförande. Det är inte någon
              kritik mot att Jan Björklund just i dag inte nämnde det. Men jag
              tycker att Folkpartiet sällan nämner frågor som berör orättvisor
              mellan kvinnor och män.
            </seg>
            <seg n="cce70c73">
              Vi har ett samhälle där kvinnor tjänar mindre än män. Kvinnor
              har mindre makt över samhällsutvecklingen än män och också mindre
              frihet att göra sina egna livsval i vårt samhälle.
            </seg>
            <seg n="7891d19e">
              Ändå ökar de skillnaderna genom regeringens politik. Kvinnor
              missgynnas av regeringens politik. Det är inte bara något påstående
              som vänsterledaren står i riksdagens talarstol och framför. Det
              är belagt.
            </seg>
            <seg n="1ad51372">
              Riksdagens utredningstjänst har sagt att de skattesänkningar
              som regeringen har genomfört har inneburit att kvinnor har fått
              1 000 kronor mindre i nettolön än vad män har jämfört med tidigare.
              Skillnaderna har ökat med 1 000 kronor i månaden. Detta var före
              den senaste skattesänkningen. Sannolikt är siffran högre. Män
              tjänar nu kanske 1 200 kronor mer i månaden än kvinnor jämfört
              med vad de gjorde 2006.
            </seg>
            <seg n="cfb7ada7">
              Samtidigt försämras sjukförsäkringen och arbetslöshetsförsäkringen.
              Det är framför allt kvinnor som är beroende av dem.
            </seg>
            <seg n="09d94a21">
              Pensionerna sänks. Det är framför allt kvinnor som har de sämsta
              pensionerna.
            </seg>
            <seg n="4996ffa2">
              Barnfattigdomen ökar med 50 procent, räknar man med. Det är framför
              allt ensamstående och kvinnor som drabbas av de försämringar som
              deras barn får lida för.
            </seg>
            <seg n="19884c21">
              Välfärden raseras på många områden, vilket innebär att ansvar
              överförs till anhöriga. Oftast är det kvinnor.
            </seg>
            <seg n="0cfaf0b3">
              Har Folkpartiet tappat alla visioner om ett samhälle där män
              och kvinnor har lika rättigheter och möjligheter? Varför säger
              du aldrig någonting om jämställdhet?
            </seg>
          </u>
          <note type="speaker" n="fde9ed5b">
            Anf. 50 Utbildningsminister JAN BJÖRKLUND (fp) replik:
          </note>
          <u who="Q911372" xml:id="i-14f9317cb43b4bd2-14" n="53896dd5">
            <seg n="2363126f">
              Herr talman! Lars Ohly tar upp en viktig fråga, nämligen jämställdheten
              mellan kvinnor och män. Som Lars Ohly börjar med att säga är däremot
              slutsatserna vi drar olika.
            </seg>
            <seg n="bcffd2b6">
              Det är viktigt att vi till exempel genom jämställdhetsbonusen
              stimulerar ökad jämställdhet i föräldraförsäkringen. Det har den
              här regeringen infört.
            </seg>
            <seg n="e20152e6">
              Vi har nu infört avdrag för hushållsnära tjänster. Det gynnar
              framför allt kvinnor, på två sätt. Vi skulle kunna önska att det
              var annorlunda, men vi vet att även i dag 2010 bärs ansvaret för
              hushållsarbetet i större utsträckning av kvinnor.
            </seg>
            <seg n="d24930ca">
              Vi vet därför att det gagnar kvinnors deltagande på arbetsmarknaden
              att man kan göra avdrag för hushållsnära tjänster. Tjänsterna
              blir tillgängliga inte bara för kvinnor som har jättehöga inkomster
              utan också för vanliga kvinnor.
            </seg>
            <seg n="a70e0d85">
              Mängder av kvinnor som jobbar i denna sektor har fått jobba svart
              i årtionden. De får nu möjlighet att jobba vitt och får då både
              sociala försäkringar och pensionspoäng och den trygghet som en
              fast anställning ger.
            </seg>
            <seg n="a30457da">
              Lönebildning och beskattning är viktigt och intressant. Jag tycker
              att det är viktiga frågor.
            </seg>
            <seg n="a4cd8155">
              Varför är det så, Lars Ohly, att i de sektorer där män av tradition
              jobbar i näringsliv och i företag och industrier har man karriärmöjligheter,
              utvecklingsmöjligheter och högre löner och det är konkurrens mellan
              olika arbetsgivare, medan det i de sektorer där kvinnor av tradition
              arbetar till stor del inom den offentliga sektorn inte finns någon
              konkurrens mellan olika arbetsgivare? Där har vi lägre lönenivåer.
              Jag tror att en viktig aspekt för att jämna ut detta är konkurrens
              mellan olika arbetsgivare. Det är Lars Ohly emot. Jag får dock
              gratulera till att operationen på det privata sjukhemmet gick
              bra.
            </seg>
            <seg n="6e3a8908">
              Jag tror att det är viktigt att skapa fler konkurrerande arbetsgivare
              för kvinnor.
            </seg>
            <seg n="da2a5781">
              Jag vet att en av Lars Ohlys viktigaste åtgärder när det gäller
              kvinnor är att höja skatten för vårdbiträden med 1 400 kronor
              i månaden. Du kan väl berätta var vårdbiträdet ska få dem ifrån.
            </seg>
          </u>
          <note type="speaker" n="1febb44e">
            Anf. 51 LARS OHLY (v) replik:
          </note>
          <u who="Q262285" xml:id="i-da84d65e2ac48189-5" n="27132836">
            <seg n="8da2a49d">
              Herr talman! Om man verkligen vill komma åt orättvisorna i hemarbetet,
              där det obetalda arbetet i större utsträckning utförs av kvinnor
              än av män, borde man börja med att individualisera föräldraförsäkringen.
              Det var något som Bengt Westerberg försiktigt påbörjade under
              sin tid som socialminister, men som Folkpartiet nu har lämnat
              helt.
            </seg>
            <seg n="e8224823">
              Ansvaret för hemarbetet borde delas lika. Grunden borde vara
              en delad föräldraförsäkring.
            </seg>
            <seg n="55269750">
              Man ska ju inte ha skatteavdrag för en viss konsumtion som sin
              jämställdhetspolitik. Då tror jag att man är ganska svag. Man
              kanske snarare ska diskutera rätten till heltid så att kvinnor
              också får möjlighet att få full lön. Man kanske ska diskutera
              nattöppna dagis som gör att fler kan arbeta. Man kanske ska diskutera
              varför låglöneyrken för kvinnor inte bara gäller offentlig sektor
              utan i lika stor utsträckning de områden där det finns en oerhörd
              konkurrens, till exempel inom handeln, städbranschen och hotell
              och restaurang.
            </seg>
            <seg n="f035e066">
              Då krävs det en helt annan politik som sätter jämställdheten
              mellan kvinnor och män i centrum. Tyvärr saknas det i Folkpartiets
              regeringspolitik.
            </seg>
          </u>
          <note type="speaker" n="e25de02e">
            Anf. 52 Utbildningsminister JAN BJÖRKLUND (fp) replik:
          </note>
          <u who="Q911372" xml:id="i-14f9317cb43b4bd2-15" n="53896dd5">
            <seg n="5339151a">
              Herr talman! Apropå jämställdhet tycker jag att det är intressant
              att höra Lars Ohly säga: Varför ska vi subventionera en viss typ
              av konsumtion?
            </seg>
            <seg n="134e8c3b">
              Jag har inte märkt några förslag från Lars Ohly om att ta bort
              ROT-avdraget där det handlar om manliga branscher. Det är samma
              typ av skattemässig konstruktion.
            </seg>
            <seg n="8a432382">
              När det handlar om traditionellt kvinnliga branscher, där huvuddelen
              kvinnor har jobbat svart, tycker Lars Ohly att man ska fortsätta
              att jobba svart. När det gäller de traditionellt manliga branscherna,
              hantverksyrken och så vidare, ska vi ha ROT-avdrag.
            </seg>
            <seg n="aa93e095">
              I manliga yrken har vi subventioner, reduktioner, bidrag och
              avdrag. Kvinnor ska inte ens få pensionspoäng. Det är Lars Ohlys
              jämställdhetspolitik.
            </seg>
          </u>
          <note type="speaker" n="d128b57e">
            Anf. 53 PETER ERIKSSON (mp) replik:
          </note>
          <u who="Q470630" xml:id="i-9e0266abb5c1cf66-4" n="d6b6aeed">
            <seg n="4673fc23">
              Herr talman! Jag tänker ta upp frågan om säkerhetspolitiken.
            </seg>
            <seg n="45e21530">
              Den viktigaste händelsen i svensk säkerhetspolitik de senaste
              decennierna var när Sovjetunionen föll och de baltiska länderna
              kunde bli fria och självständiga. Det gjorde att gränsen till
              vår stora granne bokstavligen flyttades österut och längre bort
              från vårt närområde. Östersjön blev därmed ett säkrare område.
            </seg>
            <seg n="e4681e9a">
              Den viktigaste säkerhetspolitiska förändringen den här mandatperioden
              var när regeringen tyvärr sade ja till den nya ryska gasledningen
              i Östersjön. Då flyttades ryska intressen återigen bokstavligen
              ut i Östersjön och betydligt närmare oss.
            </seg>
            <seg n="11a944a5">
              Det är beklagligt att vi har en regering som tar beslut som uppenbart
              försämrar vår säkerhetspolitiska situation.
            </seg>
            <seg n="d260a14a">
              Nu vill Folkpartiet och Björklund ta ytterligare steg på den
              vägen. Nu säger han att risken för en rysk invasion av Sverige
              ökar och att vi måste svara med en upprustning genom höjda försvarsanslag,
              nya brigader och pansardivisioner. Är det verkligen en bra säkerhetspolitik
              att dra i gång en ny kapprustning runt Östersjön? Är det en utveckling
              som är bra för Sverige? Jag tror inte det.
            </seg>
            <seg n="b0960292">
              Utvecklingen i Ryssland är oroande. Pressfriheten har minskat.
              Mänskliga rättigheter sköts inte på ett rimligt sätt. Demokratin
              får inte riktigt den positiva utveckling som vi hade hoppats.
            </seg>
            <seg n="313efa08">
              Vi ska kritisera det starkt, men jag tror inte att vi har något
              att vinna på att frammana en gammal rysskräck eller starta någon
              form av kapprustning i Östersjön.
            </seg>
          </u>
          <note type="speaker" n="adf4f261">
            Anf. 54 Utbildningsminister JAN BJÖRKLUND (fp) replik:
          </note>
          <u who="Q911372" xml:id="i-14f9317cb43b4bd2-16" n="53896dd5">
            <seg n="79291f64">
              Herr talman! Gasledningen dras inte på svenskt territorium så
              Sverige har inte möjlighet att säga nej bara för att vi ogillar
              gasledningen.
            </seg>
            <seg n="5850f6d0">
              Vi har skrivit på den internationella havsrättskonventionen.
              Jag utgår ifrån att Miljöpartiet står bakom att vi ska följa internationella
              konventioner. När de uppfyller miljökraven har vi sagt ja. I det
              läget fanns det inget val.
            </seg>
            <seg n="9826e82a">
              Om det hade varit svenskt territorium hade det funnits möjlighet
              till en annan prövning, men nu uppfylldes havsrättskonventionen.
              Så fungerar det med havens frihet. Vi vill själva använda Östersjöns
              botten till kablar och ledningar. Det har alla andra länder också
              rätt att göra enligt den internationella konventionen.
            </seg>
            <seg n="d8e90ad5">
              Utvecklingen i Ryssland är oroande. Det uppfattar jag att alla
              partier nu är överens om. Det försvarsbeslut vi fattade förra
              våren bygger på att årtionden av nedrustning genomförd av de rödgröna
              avbryts. Vi konsoliderar nu försvaret. Vi går in i ett nytt personalförsörjningssystem.
              Vi behåller ett starkt flygvapen och så vidare.
            </seg>
            <seg n="ddafb0bb">
              Det försvarsbeslut vi just har fattat har delvis fångat in oron
              för Ryssland.
            </seg>
            <seg n="7b4d4f41">
              Mot slutet av nästa mandatperiod ska det ju också fattas ett
              försvarsbeslut för åren framöver. Om utvecklingen i Ryssland fortsätter
              åt det håll vi nu ser menar jag att det är nödvändigt att stärka
              det svenska försvaret. Det är en diskussion som får föras framöver,
              men jag redovisar tydligt vår ståndpunkt i denna fråga före valet.
            </seg>
            <seg n="4b446a66">
              Att Miljöpartiet är emot detta är jag inte så förvånad över.
              Ni har varit emot militärt försvar över huvud taget. Ni har en
              fullständigt oansvarig säkerhetspolitik. Ni föreslår 2 miljarder
              i nedskärningar på försvaret. Där är ni faktiskt överens. Om ni
              själva ser att det går åt det oroliga hållet i Ryssland, hur motiverar
              ni då nedskärningar i försvaret? Ni kunde åtminstone ha sagt status
              quo. Av de pengar som finns ska Mona Sahlin dessutom lägga mer
              på försvarsindustrin. Det blir massiva neddragningar i Försvarsmakten
              med er politik. Hur motiverar ni det?
            </seg>
          </u>
          <note type="speaker" n="6ce0f235">
            Anf. 55 PETER ERIKSSON (mp) replik:
          </note>
          <u who="Q470630" xml:id="i-9e0266abb5c1cf66-5" n="d6b6aeed">
            <seg n="473d8deb">
              Herr talman! Det är alldeles tydligt att det är Folkpartiet och
              Björklund som agerar på ett ansvarslöst sätt. Det är en farlig
              linje att börja driva frågan att Ryssland återigen hotar vårt
              närområde och skulle kunna invadera Sverige och att vi därför
              behöver rusta upp den svenska militären.
            </seg>
            <seg n="48b11f3a">
              Jag tycker att det är väldigt oroande att vi har en minister
              i Sveriges regering som driver den linjen. Det är ett tal som
              handlar om tider som har flytt. I Sverige ökar inte säkerheten
              i dag av att vi får fler pansardivisioner. Det är inte så säkerhetspolitik
              går till i modern tid.
            </seg>
            <seg n="14eecf06">
              Vi behöver få en ökad integration med Ryssland. Vi behöver se
              möjligheterna i öster. Vi behöver arbeta tillsammans med Ryssland
              för att få dem att förstå mer av värdet med demokrati.
            </seg>
            <seg n="25653986">
              Om Björklund får med sig den borgerliga regeringen på den politik
              han nu driver är det ytterst dåligt och det försämrar säkerhetspolitiken
              för Sverige.
            </seg>
          </u>
          <note type="speaker" n="c7efd215">
            Anf. 56 Utbildningsminister JAN BJÖRKLUND (fp) replik:
          </note>
          <u who="Q911372" xml:id="i-14f9317cb43b4bd2-17" n="53896dd5">
            <seg n="10775bd3">
              Herr talman! Säkerhetspolitik måste bygga på att man försöker
              bädda för en positiv utveckling. Jag delar Peter Erikssons uppfattning
              att vi måste dra in Ryssland i det europeiska samarbetet så långt
              det går. Samtidigt som man försöker bädda för en positiv utveckling
              måste man gardera sig för att utvecklingen går åt andra hållet.
              Så byggs ansvarig säkerhetspolitik.
            </seg>
            <seg n="b1096032">
              Utvecklingen i Ryssland är oroande på många sätt. Det är ett
              mer auktoritärt samhälle nu än det var för några år sedan. Opposition
              och regimkritiska journalister jobbar under mycket besvärliga
              förhållanden.
            </seg>
            <seg n="e71f22d9">
              Ryssland rustar upp sin krigsmakt. Som ett svar på det har vänsterregeringen
              i Norge bestämt sig för att öka de militära resurserna i nordområdena.
            </seg>
            <seg n="cf092a22">
              Man flyttade fram de säkerhetspolitiska positionerna i Östersjön
              redan före gasledningen och det kommer att öka med gasledningen.
            </seg>
            <seg n="f4ef4733">
              Detta är något vi måste ta till oss. Att Peter Eriksson inte
              vill se detta är jag inte så förvånad över. Miljöpartiet har varit
              emot svenskt militärt försvar sedan partiet grundades. Ni är i
              grunden ett pacifistiskt parti. Vi partier som har ett ansvar
              för Sverige måste ju se den här utvecklingen och våga fatta de
              beslut som behövs i framtiden.
            </seg>
          </u>
          <note type="speaker" n="70831bb1">
            Anf. 57 Socialminister GÖRAN HÄGGLUND (kd):
          </note>
          <u who="Q918261" xml:id="i-41ac2f67e631dec5-2" n="a3952ad4">
            <seg n="b77c4fa7">
              Herr talman! Världens blickar är för närvarande riktade mot Haiti,
              och världssamfundet gör stora ansträngningar för att komma till
              rätta med effekterna av den förödande jordbävningen. Också Sverige
              gör förstås insatser och inte minst enskilda människor och ideella
              organisationer genom ett väldigt starkt stöd för den nödvändiga
              uppbyggnaden och för räddandet av människor i Haiti.
            </seg>
            <seg n="a5f4483a">
              Herr talman! Jag vill hävda att det vore farligt för Sverige
              om oppositionen fick bestämma i vårt land, och jag ska förklara
              varför. Alliansregeringen har ridit ut den värsta ekonomiska stormen
              sedan 30-talet. Den har klarats på ett sätt som det hänvisas till
              och pekas på som ett föredöme i stora delar av världen. Vi har
              klarat av att värna välfärdens kärna. Sverige är också ett av
              få länder som inte tvingas genomföra stora besparingar under och
              efter den globala krisen, och vi går därmed starka in i framtiden.
            </seg>
            <seg n="1d5d39d0">
              Jag vill påminna om hur det har låtit från vänstersidan under
              de senaste två åren. Har vi sagt ett har man sagt två. Har vi
              sagt två har man sagt fyra. Det skulle vara extra allt precis
              hela tiden.
            </seg>
            <seg n="12686c45">
              Men vad skulle egentligen ha hänt om vi hade haft Sahlin, Ohly
              och Eriksson vid rodret under krisen och om landet hade styrts
              av glatt lättsinne i stället för ansvarstagande? Förmodligen skulle
              skattebetalarna vara glada ägare av en bilfabrik, färre människor
              i vårt land skulle ha ett arbete att gå till, statens låneskuld
              skulle ha varit väsentligt större, vi skulle se stigande räntor
              som skulle pressa skuldsatta familjer och sårbarheten vid kammande
              nedgångar skulle vara större med allt vad det innebär. Då hade
              vi nu, precis som många andra länder, varit i en situation där
              vi hade fått ägna oss åt en fördelningspolitik som hade handlat
              om att fördela nedskärningar och inte reformer som människor har
              nytta av.
            </seg>
            <seg n="35117753">
              Bakom dessa negativa effekter skulle det förstås finnas mängder
              av mänskliga tragedier, och jag tycker att det finns skäl att
              påminna om detta och naturligtvis om de problem som var uppenbara
              efter tolv år av socialdemokratiskt styre. Det finns skäl att
              påminna om att ansvar måste vara det viktigaste ledordet i en
              svår tid. Att överlåta ansvar på oppositionen vore direkt farligt
              för Sverige.
            </seg>
            <seg n="99fb000d">
              Herr talman! Vi går mot en framtid då allt färre ska försörja
              allt fler. Det finns ingen annan ekvation för välfärden än att
              alla som kan arbeta också ska göra det. Regeringen ställer nu
              om illa fungerande system för att trygga välfärden och välfärdens
              grunder. Sjukförsäkringen är ett aktuellt och omdebatterat exempel
              på detta.
            </seg>
            <seg n="c8603864">
              Kommer ni ihåg hur det var under de tolv misskötta åren? Det
              var ett ständigt växande antal personer i sjukskrivning, och allt
              fler förtidspensionerades, 140 om dagen en närmast obegriplig
              siffra. Ingen frågade efter vilka förmågor som fanns kvar att
              bygga på. Ingen tittade på alternativen till förtidspensionering.
              Nu vill oppositionen tillbaka till detta samma usla system men
              klätt i nya ord utan kostnadsberäkningar eller finansiering förstås,
              höll jag på att säga. Det finns inga förslag till hur den sjuke
              i praktiken ska få möjlighet att komma tillbaka.
            </seg>
            <seg n="d6f250f6">
              Jag är fast besluten om att vara med och bygga en fungerande
              rehabiliteringskedja, en fungerande välfärdskedja. Det kräver
              människovärdet.
            </seg>
            <seg n="35a3b33e">
              De som kan komma tillbaka i arbete ska ha möjlighet till det
              och få stöd för att göra det. De som är svårt sjuka ska förstås
              inte arbeta. Men det vore inte ekonomiskt ansvarigt att avstå
              från att skapa denna kedja, och det vore inte heller medmänskligt.
              Jag viker inte en tum från uppfattningen att det gamla systemet
              var inhumant och ett slöseri med mänskliga resurser som inte är
              värdigt ett välfärdssamhälle.
            </seg>
            <seg n="29099999">
              Jag tror att det är viktigt att regeringen är lyhörd. Vi genomför
              en stor omställning här, och självklart ska vi vara lyhörda. Vi
              har varit det och justerat det som har behövt justeras, och vi
              ska naturligtvis också för framtiden följa vad som händer. Det
              är inte så att vi är ute efter att ställa till det för människor
              utan att ge ett bra stöd så att människor får en möjlighet att
              komma tillbaka. Det är det som det handlar om, mina vänner.
            </seg>
            <seg n="7fae6ca6">
              Herr talman! Alliansen har inte bara värnat statsfinanserna.
              Vi har också förbättrat hushållens ekonomi. Genom jobbskatteavdraget
              har ett par som är vanliga löntagare ca 3 000 kronor mer att röra
              sig med varje månad trots den ekonomiska krisen. Det är mycket
              pengar för denna familj, pengar som står på spel om vänstersidan
              vinner valet. Det vore farligt för mångas ekonomi.
            </seg>
            <seg n="f022724a">
              Regeringen har också skjutit till stora belopp för att stötta
              kommunerna och landstingen under krisen. Vi har utvecklat äldreomsorgen,
              och vi har gjort det möjligt för fler att åldras under trygga
              former och i skydd mot ensamhet. Vi har skapat en ny lagstiftning,
              LOV, som stärker den enskildes valmöjligheter också på äldre dagar.
              Vi uppnår målet om 20 000 poliser. Vi har inlett det viktiga arbetet
              som handlar om att förbättra skolan, som Jan Björklund talade
              om här tidigare. Vi har påbörjat förändringsarbetet för att flytta
              fokus från system till patienter, från system till människor.
              Vårdvalet och etableringsfriheten ger både vårdgivare och patienter
              nya möjligheter. Syftet är naturligtvis att stärka den enskildes
              inflytande. Då kanske politikerna inte ska kunna stänga till möjligheter
              när fler vill erbjuda vård om man kan göra det på ett kvalitetsmässigt
              bra sätt.
            </seg>
            <seg n="21f7e05b">
              Vi håller på att genomföra ett efterlängtat lyft av psykiatrin,
              och genom ett intensivt arbete ger kömiljarden nu resultat. Vårdköerna
              kortas snabbt och rejält.
            </seg>
            <seg n="a006ca47">
              Här står vänstersidan helt utan lösningar och får vara iakttagare
              på läktaren.
            </seg>
            <seg n="51d9c6a3">
              Vi har gjort det billigare att gå till tandläkaren för dem med
              de största kostnaderna. Vi har gjort det möjligt att köpa receptfria
              läkemedel i handeln. För närvarande finns det 3 000 nya inköpsställen,
              och Sverige får fler riktiga apotek. Tillgängligheten ökar. Inte
              minst har vi värnat familjefriheten i och med vårdnadsbidraget
              och barnomsorgspengen. Människors möjlighet att bestämma själva
              ökar.
            </seg>
            <seg n="6c9b7e14">
              Ta ett steg tillbaka och se den stora bilden! Det är inget tvivel
              om vilken politisk kraft som bygger grunden för svensk välfärd.
              Men inget av detta hade varit möjligt med en vänsterregering.
              Man hade motarbetat valfrihet eftersom man vill att politiker
              ska bestämma, och man hade snubblat i spillrorna av sina egna
              misskötta finanser, mina vänner.
            </seg>
            <seg n="b7cdfac1">
              Herr talman! Allt detta är sådant som de rödgröna struntar i
              eller motsätter sig. Det viktiga för dem är systemet. Att ge dem
              makten är farligt på många olika sätt. Det vore farligt för statsfinanserna,
              det vore farligt för jobben, det vore farligt för företagen, det
              vore farligt för människors privatekonomi och för grunderna för
              välfärden och det vore farligt för Sverige, mina vänner.
            </seg>
          </u>
          <note type="speaker" n="ea89c1b3">
            Anf. 58 MONA SAHLIN (s) replik:
          </note>
          <u who="Q231413" xml:id="i-eec3eba3c0f80732-15" n="137c6677">
            <seg n="d35fbe0d">
              Herr talman! Det var vi Socialdemokraterna tillsammans med Vänstern
              och Miljöpartiet som återförde svensk ekonomi till överskott och
              styrka efter 90-talskrisen, Göran Hägglund. Vi är beredda att
              göra det igen, utan att ha samma bedömning som Göran Hägglund
              av vad det betyder att ta ansvar för Sverige.
            </seg>
            <seg n="8c0e713d">
              Att ta ansvar för Sverige är inte att så förödande låna till
              skattesänkningar. Att ta ansvar för Sverige är inte att så förödande
              skilja på pension och lön när vi talar om beskattning. Att ta
              ansvar för Sverige är inte att efter dessa fyra år enligt era
              egna beräkningar från tiden före förra valet av vad utanförskapet
              var i dag ha 70 000 fler i utanförskap än 2006. Det är inte min
              och vår definition av vad det innebär att ta ansvar för Sverige.
            </seg>
            <seg n="fb943f4e">
              Att däremot ta bort stupstocken i sjukförsäkringen och återinföra
              en anständig syn på vad som är drivkrafter och reella rehabiliteringsinsatser
              för att människor ska kunna komma tillbaka till arbetslivet är
              att ta ansvar för Sverige!
            </seg>
            <seg n="a34a1009">
              Jag vill också fråga om apoteken; jag kan inte låta bli att en
              stund till uppehålla mig vid dem. I förra debatten diskuterade
              vi ju medicinerna om de skulle bli dyrare eller billigare. Nu
              blir de dyrare. Jag måste säga att jag tycker att det är både
              ekonomiskt och politiskt ansvarsfullt att föredra billiga gemensamma
              lösningar framför dyra privata lösningar.
            </seg>
            <seg n="fd12805f">
              Regeringen har gått precis på det motsatta. De tycker att dyra
              privata lösningar är att föredra framför billiga gemensamma lösningar.
              Det är verkligen att driva en ideologisk låsning in absurdum.
              Så, Göran Hägglund, när inte ens detta mål har uppfyllts och du
              inte ens kan säga att du hindrar skenande priser, varför då inte
              försvara en billig gemensam lösning?
            </seg>
          </u>
          <note type="speaker" n="4608438a">
            Anf. 59 Socialminister GÖRAN HÄGGLUND (kd) replik:
          </note>
          <u who="Q918261" xml:id="i-41ac2f67e631dec5-3" n="a3952ad4">
            <seg n="c38e2d9b">
              Herr talman! På en punkt ska jag ge Mona Sahlin rätt. Det handlar
              då om det arbete som Socialdemokraterna under 90-talet genomförde
              för att bidra till en sanering av Sveriges finanser. Det gjorde
              man på ett tufft sätt och på ett ganska brutalt sätt så upplevde
              många människor det men man återställde ordningen i svensk ekonomi
              på ett bra sätt. Jag tycker dock att det finns synpunkter att
              lämna på hur man gjorde det och på effekterna av det man gjorde.
            </seg>
            <seg n="1cc158e4">
              Men nu ska Mona Sahlin gå i armkrok med Lars Ohly och Peter Eriksson.
              Säkert kommer man att kunna enas om ett stort nytt utgiftskalas.
              Men har ni hört talas om några gemensamma beräkningar beträffande
              finansieringen, hört att man presenterat hur man ska betala alla
              satsningarna? Det har vi ännu inte hört. Jag tvivlar på att vi
              kommer att få höra om en stabil grund när det gäller ekonomin.
            </seg>
            <seg n="e67d8b90">
              Sahlin talar om att låna till skattesänkningar, men själv föreslår
              hon en utgiftskaskad. Lägger man samman de tre vänsterpartiernas
              förslag visar det sig att det skulle kosta enormt mycket. Snacka
              om lånefest i sammanhanget! Det som gjorts på sms-lånesidan skulle
              behöva göras också när det gäller statsskulden är jag rädd för.
            </seg>
            <seg n="9174c9c8">
              Vidare talas det om att skilja på pension och lön. Ja, vi lägger
              grunden för en stabil pensionstillväxt. Vi gör det utifrån någonting
              som vi gemensamt är överens om. Socialdemokraterna och alliansens
              partier är ju överens om grunden för pensionsreformen. Men har
              någon någon enda gång hört Mona Sahlin stå upp för den överenskommelsen,
              försvara vad som är grunden för pensionen och när bromsen faktiskt
              slår till säga att det är en effekt av den överenskommelse vi
              har och som ändå är det som långsiktigt bygger en stabil pension?
            </seg>
            <seg n="a2114f58">
              Vad det handlar om är hur vi lägger grunden för framtiden. Mitt
              svar, herr talman, är att alliansen mångdubbelt bättre än vänstern
              lägger grunden för en växande ekonomi.
            </seg>
          </u>
          <note type="speaker" n="1818143d">
            Anf. 60 MONA SAHLIN (s) replik:
          </note>
          <u who="Q231413" xml:id="i-eec3eba3c0f80732-16" n="137c6677">
            <seg n="0c17e03d">
              Herr talman! Göran Hägglund erkänner nu på ett galant och tydligt
              sätt att det Socialdemokraterna tillsammans med Vänsterpartiet
              och Miljöpartiet gjorde under 90-talet för att återföra svensk
              ekonomi till stabilitet och styrka var ett bra och viktigt arbete.
              Det kan och måste vi igen göra. Då gör vi det utan att försvara
              sänkta skatter med lånade pengar, något som inte skapar jobb utan
              bara skapar ökade klyftor.
            </seg>
            <seg n="12c7727f">
              Jag försvarar pensionsöverenskommelsen och vet mer än väl att
              det är en sak som avgör inte bara pensionernas styrka i framtiden
              utan också stora delar av vår välfärd. Det handlar om att fler
              arbetar. Klarar man jobben, då klarar man ekonomin och välfärden.
              Det är det som kommer att vara avgörande.
            </seg>
            <seg n="e0cacf2b">
              Varför i ett läge när bromsen slår till förvärra situationen
              för pensionärerna genom att stå fast vid den ideologiska låsning
              som jobbskatteavdragets innebörd är detta med att skilja på pension
              och lön? Och varför inte gilla billiga gemensamma lösningar för
              att klara medicinerna och apoteken?
            </seg>
          </u>
          <note type="speaker" n="403708b7">
            Anf. 61 Socialminister GÖRAN HÄGGLUND (kd) replik:
          </note>
          <u who="Q918261" xml:id="i-41ac2f67e631dec5-4" n="a3952ad4">
            <seg n="97b657e2">
              Herr talman! Jag ska läsa upp en enda rad från meddelandet häromdagen
              från Institutet för arbetsmarknadspolitisk utvärdering det handlar
              om regeringens mångomtalade sjukförsäkringsförändringar: Rapportförfattaren
              menar att det är själva tidsgränserna som lett till att fler börjar
              arbeta.
            </seg>
            <seg n="9863e69a">
              Det är precis vad det handlar om. Om det inte finns hjälp och
              stöd samt en tydlig tidslinje för den enskilde kommer vi aldrig
              att kunna hjälpa människor tillbaka. Ni vill skygga för det, se
              bort och inte bry er om hur människor i det läget får hjälp och
              stöd.
            </seg>
            <seg n="b04551d9">
              När det gäller läkemedelsmarknaden är det så att Mona Sahlin
              leder ett parti som för inte så länge sedan hade resonemang om
              inte hela läkemedelsindustrin skulle socialiseras. Därför är det
              naturligtvis inte så konstigt att man tycker att apotek borde
              drivas i statlig regi och att vi ska ha monopol på detta område.
            </seg>
            <seg n="f882cb8d">
              Vi ska komma ihåg att den mätning som gjorts av priserna baserades
              på situationen i oktober förra året. Likafullt är det oroande.
              Men, herr talman, det var innan läkemedlen fanns ute i handeln.
            </seg>
          </u>
          <note type="speaker" n="b4626358">
            Anf. 62 LARS OHLY (v) replik:
          </note>
          <u who="Q262285" xml:id="i-da84d65e2ac48189-6" n="27132836">
            <seg n="c721670a">
              Herr talman! Göran Hägglund gör sig till en av de främsta förespråkarna
              för privatiseringar, utförsäljningar, avregleringar och marknadslösningar;
              det är så vi ska lösa alla problem.
            </seg>
            <seg n="9c3d0b0a">
              Nu har även apoteken avreglerats. Före avregleringen har, som
              vi hört, läkemedelspriserna väsentligt höjts. För Alvedon har
              priset höjts med nästan 30 procent i samband med avregleringen
              och privatiseringen.
            </seg>
            <seg n="f1820c94">
              Dessutom: Vilka är det som tar över de apotek som vi tidigare
              ägde gemensamt, som var våra gemensamt ägda tillgångar? Ja, det
              är riskkapitalbolaget Altor, riskkapitalbolaget Investor, riskkapitalbolaget
              Priveq Investment och riskkapitalbolaget Segulah som tagit över.
            </seg>
            <seg n="1ca0fd86">
              Riskkapitalbolag kännetecknas av att de agerar kortsiktigt och
              har höga avkastningskrav. När riskkapitalbolaget Segulah öppnade
              sitt apotek i gamla apoteket Påfågelns lokaler vägrade dess vd
              att kommentera vilka vinstkrav man har på verksamheten. Vi kommenterar
              inte sådant offentligt, sade han.
            </seg>
            <seg n="b583d9ab">
              Offentlighet och öppenhet minskar med privatiseringar. När vinstkraven
              kommer in får vi dessutom apoteksägare som har intresse av att
              sälja fler mediciner och dyra mediciner. De har alltså ett intresse
              av att människor köper fler och dyrare mediciner.
            </seg>
            <seg n="6263311a">
              Göran Hägglund var med på invigningen av riskkapitalbolaget Segulahs
              nya apotek. Då kunde Göran Hägglund inte svara på frågan om vad
              han tycker om att det privata apoteket kontrolleras från skatteparadiset
              Jersey. Jag har inga kommentarer till det utifrån det kunskapsläge
              som jag har, sade den ansvarige ministern Göran Hägglund.
            </seg>
            <seg n="3e8e441b">
              Min fråga är: Har socialministern nu skaffat sig kunskaper som
              gör att han som ansvarig minister kan kommentera riskkapitalbolag
              i Jersey som äger apotek?
            </seg>
          </u>
          <note type="speaker" n="5ddf321d">
            Anf. 63 Socialminister GÖRAN HÄGGLUND (kd) replik:
          </note>
          <u who="Q918261" xml:id="i-41ac2f67e631dec5-5" n="a3952ad4">
            <seg n="c32f48c6">
              Herr talman! Jag tror att det är viktigt att det beträffande
              läkemedel finns två områden. Det ena handlar om det som är receptbelagt,
              om att läkaren skriver ut läkemedel till mig som patient för att
              jag ska kunna hämta ut dem. Där är priserna reglerade, och det
              finns ett högkostnadsskydd precis som tidigare har funnits. Vad
              som händer nu är att fler erbjuder sina tjänster. Fler apotek
              poppar upp. Det gör att man lättare kommer åt de läkemedel som
              man behöver, och det i sin tur gör att servicenivån kommer att
              höjas. Detta är något som är oerhört efterlängtat.
            </seg>
            <seg n="c77ac21e">
              Det andra handlar om det receptfria, som man nu kan köpa även
              inom Coop och på Ica eller en bensinmack. Det gör att man inte
              behöver vara hänvisad till snäva öppettider på apoteket, som inte
              har öppet under helgen eller kvällen. Detta är något som är betydelsefullt
              och viktigt. Självklart ska vi ha koll på priserna, men som jag
              har sagt förut: Den mätning som presenterades gjordes innan det
              var möjligt att sälja läkemedel i handeln.
            </seg>
            <seg n="4e939d6a">
              Om man skulle ha Lars Ohlys ingång, som också Mona Sahlin var
              inne på tidigare, att allting blir dyrare om det får säljas av
              fler och att konkurrens pressar upp priserna blir naturligtvis
              slutsatsen och den är inte alldeles främmande för Lars Ohly att
              vi borde socialisera mer. Men när vi har sett detta prövas har
              det visat sig att effekterna är ganska obehagliga, både kvalitetsmässigt
              och när det gäller friheten för enskilda människor. Det finns
              i dag, när Sverige inte längre har en reglering på detta område,
              två länder som har monopol, Lars Ohly, och det är Kuba och Nordkorea.
              Dit vill inte jag.
            </seg>
          </u>
          <note type="speaker" n="cbd84be3">
            Anf. 64 LARS OHLY (v) replik:
          </note>
          <u who="Q262285" xml:id="i-da84d65e2ac48189-7" n="27132836">
            <seg n="3e0c8288">
              Herr talman! Slutsatsen av det Göran Hägglund säger är att Sverige
              förra året var jämförbart med Kuba och Nordkorea eftersom vi då
              hade en reglerad apoteksmarknad och gemensamt ägda apotek. Det
              är ett sätt att argumentera som jag tycker att Göran Hägglund
              borde hålla sig för god för.
            </seg>
            <seg n="f1c02aa4">
              Problemet negligeras fullständigt. Är det ett problem att vi
              inom apoteksvärlden får ett vinstintresse som innebär att ägarna
              till apoteken faktiskt har ett intresse av att sälja fler och
              dyrare mediciner? Är det ett problem att ägarna till de företag
              som driver apoteken är riskkapitalbolag som har kortsiktiga intressen
              med höga avkastningskrav och är placerade i skatteparadis som
              Jersey? Har Göran Hägglund nu efter några dagar skaffat sig den
              kunskap han inte hade då apoteket Påfågeln invigdes som ett privat
              apotek så att man kan få en kommentar om vad ansvarig minister
              tycker om att riskkapitalbolag tar över det vi ägde gemensamt?
              Och ser Göran Hägglund några som helst problem med det?
            </seg>
          </u>
          <note type="speaker" n="bbd2ef06">
            Anf. 65 Socialminister GÖRAN HÄGGLUND (kd) replik:
          </note>
          <u who="Q918261" xml:id="i-41ac2f67e631dec5-6" n="a3952ad4">
            <seg n="d811b4e1">
              Herr talman! När det gäller Påfågeln och dess ägare har det varit
              en budgivning där olika företag har fått lägga bud på olika kluster
              av apotek. Man har gjort det i en tävlan, och det är seriösa företag
              som bedriver verksamhet på detta område.
            </seg>
            <seg n="fc9df693">
              Det besvärliga för Lars Ohly ja, det är många saker som är besvärliga
              för Lars Ohly, men en av dem är att personalen är oerhört entusiastisk
              inför detta. De tycker att det är fantastiskt att få välja mellan
              arbetsgivare och kanske rent av starta egen verksamhet som kommer
              att utveckla detta område för oss som patienter.
            </seg>
            <seg n="d961fd6c">
              Lars Ohly säger att det är problematiskt att ägarna vill sälja
              mer. Jag ska påminna om att det är läkarna som förskriver läkemedel
              när det gäller sådant som är riktigt kostnadskrävande, det vill
              säga det receptbelagda. Sedan kan vi köpa enklare läkemedel, och
              det kommer att vara konkurrens på det området. Där ökar tillgängligheten,
              och det tror jag faktiskt är någonting som kommer att gillas mycket
              av svenska folket.
            </seg>
          </u>
          <note type="speaker" n="4573a8fd">
            Anf. 66 PETER ERIKSSON (mp) replik:
          </note>
          <u who="Q470630" xml:id="i-9e0266abb5c1cf66-6" n="d6b6aeed">
            <seg n="4ef3a6b2">
              Herr talman! Som Göran Hägglund har märkt är många besvikna på
              Kristdemokraterna, och det är jag också. Jag hade faktiskt förväntat
              mig att Kristdemokraterna i lite större utsträckning skulle stå
              upp för trygghet, medmänsklighet och de värden man ofta försöker
              gå till val på och som man verkar vilja gå till val på en gång
              till. Min uppfattning och det verkar också vara många andras är
              dock att man har lagt sig ganska platt för Moderaternas mer hänsynslösa
              linje när det gäller utsatta människor i Sverige.
            </seg>
            <seg n="0dc09bdb">
              Det gäller till exempel sjukförsäkringen. Man kan knappast säga
              att vi har fått ett tryggare Sverige när så många människor har
              kastats ur inte bara a-kassan utan även sjukförsäkringen. De regler
              man har infört tycker jag inte visar att regeringen har utgått
              ifrån mänskliga behov.
            </seg>
            <seg n="604b6d23">
              Jag har en fråga jag tänkte ställa till Göran Hägglund. Den är
              lite mer grundläggande. Är det verkligen rimligt att fortsätta
              med ett system där människor av politiska skäl inte får ersättning
              från Försäkringskassan? Borde det inte vara medicinska skäl som
              avgör?
            </seg>
          </u>
          <note type="speaker" n="0ba78012">
            Anf. 67 Socialminister GÖRAN HÄGGLUND (kd) replik:
          </note>
          <u who="Q918261" xml:id="i-41ac2f67e631dec5-7" n="a3952ad4">
            <seg n="0b748584">
              Herr talman! Jag inleder med ett förfärligt svar jag säger att
              frågan är fel ställd, Peter Eriksson. Självklart är det så att
              politiker formulerar grunden för regelverket, och sedan har vi
              myndigheter som tillämpar detta regelverk. Det är dock politiker
              som har och ska ta ansvaret, för vi är förtroendevalda att göra
              det. Jag får alltså säga det tråkiga: Frågan är fel ställd, Peter
              Eriksson.
            </seg>
            <seg n="b205bb08">
              Peter Eriksson försöker måla ut det som att några förfärliga
              saker som kommer att försämra för människor håller på att hända.
              Han ger inga exempel utöver sjukförsäkringen. Jag ska komma till
              den också, men säg något om tandvården, Peter Eriksson! Där fördubblar
              vi det offentligas ansträngningar för att alla människor i vårt
              land ska kunna få en anständig tandhälsa. Det betyder allra mest
              för dem som har de största kostnaderna och sämst tandstatus.
            </seg>
            <seg n="4bc5c52e">
              Säg något om hur vi kortar vårdköerna! I stället för att människor
              månad efter månad får vänta, ofta under stor smärta, får de nu
              möjlighet att träffa en läkare. Är det något som slår mot de sämst
              ställda i Sverige?
            </seg>
            <seg n="8ea26fcf">
              Vi rycker upp psykiatrin, vilket gör att vi efter åratal av politiker
              som har sett bort från detta ser till att förbättra område efter
              område så att vi kan ha en psykiatri som är värd namnet. Försämrar
              det för människor, Peter Eriksson?
            </seg>
            <seg n="1422a3ee">
              Det vi gör nu är en jättelik operation för att förstärka och
              förbättra välfärden i Sverige. Vi vet nämligen att människor behöver
              det.
            </seg>
          </u>
          <note type="speaker" n="96b37215">
            Anf. 68 PETER ERIKSSON (mp) replik:
          </note>
          <u who="Q470630" xml:id="i-9e0266abb5c1cf66-7" n="d6b6aeed">
            <seg n="16d7b322">
              Herr talman! Den stora debatten i samhället i dag rör nog trots
              allt sjukförsäkringen. När jag ställer frågor om trygghetssystemen
              och sjukförsäkringen till Göran Hägglund, som är minister i den
              regering som har genomfört dessa förändringar, svarar han: Säg
              något om tandläkeriet!
            </seg>
            <seg n="2279ccca">
              Prata om tandvården i Sverige kan man naturligtvis också göra,
              men jag ställde en fråga om sjukförsäkringen. Svaret från Göran
              Hägglund där är att det är fel fråga. Jag tror inte att människor
              runt om i Sverige i dag tycker att det är fel fråga att undra
              om det är rimligt att utgå ifrån politiska och ekonomiska skäl
              när det gäller sjukförsäkringen. Borde man inte i första hand
              utgå ifrån medicinska skäl?
            </seg>
            <seg n="2dd1b132">
              Det är helt uppenbart att ni för första gången i modern historia
              har ändrat om i denna grundläggande försäkring. Ni utgår från
              helt andra premisser än den folk är vana vid, läkare är vana vid
              och där utsatta människor behöver känna en trygghet i att vi faktiskt
              har en försäkring som fungerar när vi blir sjuka.
            </seg>
          </u>
          <note type="speaker" n="965d26c6">
            Anf. 69 Socialminister GÖRAN HÄGGLUND (kd) replik:
          </note>
          <u who="Q918261" xml:id="i-41ac2f67e631dec5-8" n="a3952ad4">
            <seg n="2f72f595">
              Herr talman! När Peter Eriksson framställer det som att denna
              regering försöker ställa till det för människor tycker jag att
              det finns skäl att peka på viktiga områden där vi genomför stora
              förbättringar som betyder enormt mycket för enskilda människor.
              Detta tycker Peter Eriksson inte är särskilt intressant, men det
              är det jag vill stryka under.
            </seg>
            <seg n="c1cfe597">
              Det som händer på sjukförsäkringsområdet är inget undantag i
              detta sammanhang, utan vad vi vill åstadkomma är en mer aktiv
              rehabilitering av människor. Peter Eriksson var tidigare en del
              av ett stödparti till Socialdemokraterna som med armarna i kors
              lät människor utförsäkras och förtidspensioneras en masse. Detta
              var ett bekymmer. Det var ett bekymmer ur ekonomisk synvinkel
              vi behöver allas deltagande för byggandet av framtiden men det
              var ett bekymmer också ur rent mänsklig synvinkel. Vi ändrar på
              detta. Jag säger inte att vi gör allt perfekt, men jag säger att
              vi vill göra allt perfekt. Vi vill anstränga oss för att se till
              att vi får ett mänskligt system där alla kan få hjälp och stöd
              att komma tillbaka, herr talman.
            </seg>
          </u>
          <note type="speaker" n="ba8b8cbe">
            Anf. 70 LARS OHLY (v):
          </note>
          <u who="Q262285" xml:id="i-da84d65e2ac48189-8" n="27132836">
            <seg n="073ec105">
              Herr talman! Det är svårt att hålla ett anförande i riksdagens
              talarstol i dag utan att på något sätt nämna Haiti. Det är flera
              av mina kolleger som redan gjort det. Jag tror att vi alla är
              lika berörda, oavsett om vi har nämnt det eller inte. En av de
              frågor som rör oss mest och som upprör oss mest är underlåtenheten
              att agera tidigare för att utrota fattigdom och orättvisor. Hade
              man gjort det hade människor inte behövt lida av katastrofer i
              denna omfattning. Men det gör oss väldigt besjälade av tanken
              att nu göra allt vi kan för att underlätta för de människor som
              drabbats. Det tycker jag är en styrka att vi från olika politiska
              läger faktiskt kan se detta och också agera i enlighet med det.
            </seg>
            <seg n="5bf30d3c">
              Men det är klart att en partiledardebatt ett valår inte i första
              hand kan handla om sådant som vi är överens om, utan den ska naturligtvis
              i första hand visa fram de olika alternativ som väljarna har att
              ta ställning till i valet den 19 september. Här har vi ett rödgrönt
              samarbete med visioner, ett samarbete där vi säger: Det går att
              minska orättvisorna i samhället. Det går att minska skillnaderna
              och klyftorna i samhället. Det går att göra något åt de orättvisor
              som människor upplever i sin vardag.
            </seg>
            <seg n="5a417ebd">
              Vi har ett rödgrönt regeringsalternativ som säger: Det går att
              demokratisera, att ge människor mer makt över sin vardag och över
              samhällsutvecklingen. Det går att minska de klyftor som utmärks
              av att vissa har mer makt än andra, och det går att bygga en bättre
              välfärd. Det går att öka tryggheten för människor. Det är bra
              inte bara av det uppenbara skälet att vi får ett samhälle som
              är mer civiliserat och mänskligt, utan det är bra också av det
              skälet att det bidrar till utveckling. Det bidrar till att människor
              vågar mer; det bidrar till att vi får en bättre tillväxt.
            </seg>
            <seg n="79ad0f57">
              Då har vi några problem som vi måste lösa. Arbetslösheten ökar
              och har ökat under en längre tid. Tro inte att jag inte ser den
              ekonomiska krisen. Tro inte att jag beskyller den borgerliga regeringen
              för varenda arbetslös. Så är det inte. Men ni har ansvaret för
              politiken för att bemöta den ökade arbetslösheten. I vissa fall
              har ni till och med bidragit till ökad arbetslöshet genom era
              beslut. Till exempel har ni inte bemött behoven inom välfärdssektorn
              med tillräckligt mycket resurser. Till exempel har ni inte sett
              till att göra det möjligt för industrin att expandera. Vi saknar
              en näringspolitik i stor utsträckning.
            </seg>
            <seg n="c9990520">
              Vi har ett läge där arbetslöshetsförsäkringen har urholkats.
              Över en halv miljon, kanske nästan 600 000, människor har lämnat
              a-kassan under er period vid rodret. Det har skapat ökad otrygghet,
              men det har också skapat en jakt på arbeten. Den som inte har
              någon försäkring är naturligtvis beredd att ta ett jobb till nästan
              vilka villkor som helst eftersom alternativet är försörjningsstöd.
              Har man ingen försäkring är man naturligtvis beredd att ta ett
              jobb till de sämsta lönerna och till de sämsta villkoren. Därför
              är det inte fel att beteckna den högerallians som styr landet
              som en lönesänkarallians.
            </seg>
            <seg n="e2efdda2">
              Samtidigt monteras sjukersättningen ned, och där säger man att
              det är ett sätt att få människor i arbete. Det är klart att alla
              ska få möjlighet att utöva sin arbetsförmåga, men alla ska också
              ha rätten att vara sjuka när de är sjuka. Man ska inte tvinga
              sjuka människor att arbeta. Man ska se till att de får rehabilitering
              och möjlighet att återgå till arbete i stället.
            </seg>
            <seg n="755de127">
              Samtidigt förbigås anställningsskyddet alltmer på svensk arbetsmarknad,
              vilket leder till sämre villkor och lägre löner. När piloter sägs
              upp på Avia och sedan hyrs in av samma företag saknar de ofta
              kollektivavtal och de försäkringslösningar som kollektivavtalen
              ger. När anställda sägs upp på Euromaint rail i Malmö och sedan
              hyrs in för att företaget just fått stororder är det klart att
              det blir till sämre villkor. Urban Outfitters hyr in bemanningsföretag
              därför att personalen haft mage att kräva kollektivavtal.
            </seg>
            <seg n="c6b7e99f">
              Det här skapar större otrygghet och sämre villkor och gör att
              lönerna sänks. Kollektivavtalen trängs tillbaka även med de domar
              i EU-domstolen som vi har sett och som innebär att det blir svårare
              att kräva kollektivavtal av utländska företag på svensk arbetsmarknad.
            </seg>
            <seg n="350b96ca">
              Vi har en vision om ett rättvisare arbetsliv, ett mer demokratiskt
              arbetsliv där människor känner trygghet att våga både ställa krav
              och förändra. Ett arbetsliv där människor blir tystare och inte
              vågar vara oppositionella är ett arbetsliv som kommer att bli
              sämre när det gäller arbetsmiljö, villkor, utveckling. De anställda
              som känner att de vågar ställa krav bidrar till ett bättre arbetsliv
              och bättre företag.
            </seg>
            <seg n="8baa255e">
              Det är naturligtvis rätt att beskriva den nuvarande regeringen
              som en skattesänkarallians. De rikaste har fått mest. Den rikaste
              tiondelen har fått lika mycket som 60 procent av befolkningen
              i skattesänkningar. Vi vet att detta inte gäller vissa grupper.
              Sjuka, arbetslösa och pensionärer står utanför de skattesänkningar
              som har genomförts. Det är en sorts bestraffningspolitik för dem
              som är sjuka, arbetslösa eller gamla. De måste få ett incitament
              att arbeta, säger man. Nej, pensionärer behöver inget incitament
              att arbeta. De har arbetat och slitit i sitt liv och ska ha rätten
              till en bra och värdig ålderdom.
            </seg>
            <seg n="742bb43d">
              Arbetslösa och sjuka blir inte mer angelägna om att arbeta av
              att de bestraffas med sämre ersättningar. De behöver arbete, arbetstillfällen,
              möjligheter till utbildning och utveckling för att kunna komma
              tillbaka i arbete. De behöver inte sämre villkor och utförsäkringar.
              Dessutom sänks pensionerna i år, vilket gör orättvisan än mer
              uppenbar.
            </seg>
            <seg n="22e959bc">
              Samtidigt ökar utanförskapet. Vi har fler enligt Moderaternas
              sätt att räkna, 70 000 fler, än vad vi hade 2006 i utanförskap.
              Välfärden har inte blivit bättre. Enligt regeringens egen budgetproposition
              kommer 60 000 lärare, sjuksköterskor, förskollärare och undersköterskor
              att sägas upp. Det är effekten av att kommuner och landsting inte
              har tillräckligt med resurser för att möta behoven. Det är inte
              så att behoven har minskat, tvärtom. Människors behov av bra utbildning,
              bra omsorg och bra sjukvård är större i dag än tidigare. Ändå
              möts detta med uppsägningar därför att ni föredrar skattesänkningar
              framför satsningar på välfärden.
            </seg>
            <seg n="56d42ce9">
              Vår vision är en helt annan. Vår vision är världens bästa välfärd.
              Ingen ska behöva oroa sig för att bli gammal. I vårt samhälle
              ska vi veta att ålderdom inte bestraffas och att människor ska
              kunna leva ett bra liv långt upp i åren.
            </seg>
            <seg n="c6df14a0">
              Min vision innebär att vi inte har något behov av privata försäkringar
              för att få den trygghet som vi tycker är nödvändig vid arbetslöshet,
              vid sjukdom eller vid ålderdom. För att det ska kunna fungera
              måste vi skattefinansiera. Vi måste betala solidariskt alla tillsammans
              för att alla ska känna att man är del av ett samhälle där ingen
              faller ur.
            </seg>
            <seg n="4942da5c">
              Världens bästa sjukvård ska utdelas efter behov. Människor som
              är mest sjuka ska få de största resurserna, inte som nu med vårdvalssystem
              där man styr resurserna till dem som efterfrågar mest och där
              det blir mer lönsamt för läkare att behandla rika människors förkylningar
              än att behandla svårartade kroniska sjukdomar hos fattiga människor.
            </seg>
            <seg n="d3e7f21b">
              Vi ska ha världens bästa utbildning som raserar och river ned
              de klasskillnader som finns och utjämnar livschanser mellan människor.
              Vi ska ha världens bästa förskola, som visar på vikten av att
              barn i tidig ålder får tillgång till en pedagogik och lär sig
              saker och dessutom utvecklas tillsammans med andra barn.
            </seg>
            <seg n="55763158">
              Vi ska ha världens bästa äldreomsorg och hemtjänst som gör att
              människor känner sig trygga med att när krafterna tryter tar vi
              ett gemensamt ansvar för att alla ska kunna leva ett bra liv även
              då.
            </seg>
            <seg n="a0a83432">
              Vi ska onödiggöra de privata alternativen genom att bygga världens
              bästa välfärd. Alla ska ha tillgång till den efter behov, och
              vi ska betala den solidariskt och gemensamt med skatter. Gustav
              Möller, en gammal socialdemokratisk socialminister, sade en gång:
              Endast det bästa är gott nog åt folket. Det tycker jag är en bra
              paroll för en ny rödgrön regering som tar sig uppgiften att skapa
              världens bästa välfärd.
            </seg>
          </u>
          <note type="speaker" n="6677f9c9">
            Anf. 71 Utbildningsminister JAN BJÖRKLUND (fp) replik:
          </note>
          <u who="Q911372" xml:id="i-14f9317cb43b4bd2-18" n="53896dd5">
            <seg n="bb724681">
              Herr talman! Jag tänkte resonera något med Lars Ohly om energipolitik.
              Lars Ohlys parti är åtminstone konsekvent. Lars Ohlys parti var
              ett linje 3-parti redan vid tiden för folkomröstningen, när vi
              båda var lite yngre. Mona Sahlins parti har bytt från linje 2
              till linje 3, men Lars Ohlys parti har varit konsekvent hela tiden.
            </seg>
            <seg n="d7ca1d94">
              Men det jag har så svårt att få ihop är detta och Vänsterpartiets
              historia som industriarbetarparti. Det är de regioner där Vänsterpartiet
              traditionellt har ett mycket starkt stöd industriregioner i Norrland
              och Norrbotten och vad det nu är som är de allra mest elberoende
              i vårt land.
            </seg>
            <seg n="580ef46b">
              Jag funderar på hur Lars Ohly får det här att gå ihop. Sverige
              ska också i framtiden ha kvar en industri, men Lars Ohlys energipolitik
              innebär att man kraftigt stryper elförsörjningen. Kärnkraften
              ger oss knappt 50 procent av vår elektricitet. Den vill nu Lars
              Ohly avveckla på 1015 år, tror jag det står i era motioner. Vi
              har tio reaktorer. Det betyder att en reaktor ska stängas var
              18:e månad om Lars Ohly får bestämma. Vi har nu stängt två reaktorer
              de två minsta i Barsebäck. Det har tagit tolv år, och vi har nu
              kris i elförsörjningen. Men Lars Ohly vill alltså stänga en reaktor
              var 18:e månad under 1015 år framåt. Till slut har då hälften
              försvunnit.
            </seg>
            <seg n="7106b766">
              Nu kommer Lars Ohly att säga: Vi vill bygga ut det förnybara.
              Det vill vi också. Sanningen är att det är nu det satsas på utbyggnaden
              av det förnybara. Det var oerhört segt tidigare, under er tid.
              Det är nu vi bygger ut det förnybara.
            </seg>
            <seg n="28e1ee14">
              Men vi måste vara realistiska. Vindkraften står för drygt 1 procent
              av elförsörjningen. Kärnkraften står för 50 procent. Det finns
              ingen chans att vindkraften ska kunna ersätta kärnkraften. Dessutom
              blåser det mindre när det är kallt, vilket är ett stort problem.
              Hur ska detta gå ihop?
            </seg>
            <seg n="201b352b">
              Basindustrin i Sverige sysselsätter hundratusentals människor.
              Den är mycket elintensiv. Den ger hundratals miljarder i exportintäkter
              för Sverige. Hur ska Sverige kunna vara kvar som en industrination
              om man genomför Vänsterpartiets energipolitik?
            </seg>
          </u>
          <note type="speaker" n="aa69ca88">
            Anf. 72 LARS OHLY (v) replik:
          </note>
          <u who="Q262285" xml:id="i-da84d65e2ac48189-9" n="27132836">
            <seg n="e0dfb37a">
              Herr talman! Jag får tacka för den frågan. Jag tycker att den
              är seriös och väsentlig att diskutera. Jag tror att vi har ett
              gemensamt intresse av att se till att vi har en energiförsörjning
              som är hållfast och inte alltför dyr och som gör att både svensk
              industri och svenska hushåll känner att man kan lita på den.
            </seg>
            <seg n="8b1b166a">
              Det var också precis det som var utgångspunkten för den överenskommelse
              som Socialdemokraterna, Vänstern och Centerpartiet hade tidigare.
              Därför skrev vi i överenskommelsen att kärnkraften ska avvecklas
              i den takt som möjliggörs av satsningen på andra alternativ.
            </seg>
            <seg n="dc486c80">
              Jag är inte nöjd med den takt som de nya alternativen växte till
              i under den period då jag hade inflytande över budgetförhandlingarna.
              Jag tror att vi måste öka takten väsentligt. Jag tror också att
              vi ska se till mångfalden i de nya alternativen. Jag tror inte
              att vi ska låsa fast oss enbart vid vindkraft, även om vindkraftsutbyggnaden
              är oerhört väsentlig. Jag tror att vi också ska fundera över vågkraft
              som en stor energikälla i framtiden. Jag tror att biobränsleproduktionen
              kommer att behöva öka. Jag tror att solenergi för uppvärmning
              kommer att vara viktigare. När jag har sagt detta måste jag erkänna
              att det inte kommer att innebära att vi snabbt kan ställa av hela
              den svenska kärnkraftsproduktionen. Även om vi ökar takten kommer
              det att ta lite tid.
            </seg>
            <seg n="e96b0f53">
              Därför har vi nu när Centerpartiet har lämnat den överenskommelse
              som vi hade gemensamt i stället fått en överenskommelse mellan
              Socialdemokraterna, Vänstern och Miljöpartiet. Den säger i det
              väsentligaste samma sak, nämligen att vi ska ställa av kärnkraften.
              Det var också innebörden i det folkomröstningsresultat som genomfördes
              när Jan Björklund och jag var yngre, nämligen att kärnkraften
              ska ställas om. Men vi ska göra det i den takt som de nya alternativen
              växer till och därigenom möjliggör förnybar energi i stället för
              de gamla olja, kol och kärnkraft.
            </seg>
          </u>
          <note type="speaker" n="e03c9fba">
            Anf. 73 Utbildningsminister JAN BJÖRKLUND (fp) replik:
          </note>
          <u who="Q911372" xml:id="i-14f9317cb43b4bd2-19" n="53896dd5">
            <seg n="9ece3770">
              Herr talman! Det där låter ju bra. Det är bara det att det inte
              låter sig göras. Problemet är att de tio nuvarande svenska kärnkraftsreaktorerna
              går ur tiden om 1015 år. Då är de för gamla, och då måste de stängas
              av antingen de behövs eller inte.
            </seg>
            <seg n="269ad000">
              Vad Lars Ohly nu säger är att vi har 1015 år på oss att ersätta
              hälften av elproduktionen med någonting nytt. Från 1980 har det
              tagit 30 år att öka vindkraften från 0 till 1 procent. Men det
              är 50 procent som behöver ersättas på 1015 år, Lars Ohly. Det
              är det som inte kommer att funka. Det som kommer att hända är
              precis det som har hänt den här vintern; elpriserna kommer att
              gå upp därför att det kommer att finnas mindre elektricitet. Då
              slås basindustrin ut, Lars Ohly.
            </seg>
            <seg n="f88b6812">
              Ni älskar att säga att framväxten av de nya energikällorna ska
              ge så otroligt många nya jobb. Men det är subventionerade jobb,
              Lars Ohly. Man kan säga så här: Låt oss riva hela riksdagshuset
              i eftermiddag och bygga upp ett likadant i morgon! Det ger naturligtvis
              en massa jobb, men problemet är att det inte ger någon ekonomisk
              utveckling. Det är det som är problemet. Lönsam energi ska stängas
              igen och ersättas med något som måste subventioneras fram. Det
              är där det inte går ihop, Lars Ohly.
            </seg>
          </u>
          <note type="speaker" n="65787b2a">
            Anf. 74 LARS OHLY (v) replik:
          </note>
          <u who="Q262285" xml:id="i-da84d65e2ac48189-10" n="27132836">
            <seg n="31735790">
              Herr talman! Jag har svårt att se det som ett problem att kärnkraften
              måste avvecklas. Jag tror tvärtom att det är helt nödvändigt,
              inte minst ur ett miljöperspektiv, att vi gör oss av med de gamla
              icke förnybara energikällorna. Kärnkraften hör dit. Kärnkraften
              medför stora ingrepp i naturen och sår i jordskorpan som inte
              kan återställas. Den är farlig vid framställning, och den producerar
              dessutom ett radioaktivt avfall som vi fortfarande inte har en
              bra förvaring för. Det är en dålig energikälla i längden.
            </seg>
            <seg n="ace15aad">
              Om vi ökar takten för att kunna ersätta kärnkraften med andra,
              förnybara energikällor har jag svårt att se det som ett problem.
              Men Jan Björklund har rätt; vi måste öka takten. Vi måste se till
              att de nya energikällorna växer till i mycket större omfattning
              än hittills. Vi ska inte äventyra energiförsörjningen vare sig
              för svenska företag eller hushåll.
            </seg>
          </u>
          <note type="speaker" n="8fa870cc">
            Anf. 75 Socialminister GÖRAN HÄGGLUND (kd) replik:
          </note>
          <u who="Q918261" xml:id="i-41ac2f67e631dec5-9" n="a3952ad4">
            <seg n="bf0a2f60">
              Herr talman! Jag har roat mig med att titta på Vänsterpartiets
              webbsida. Roat mig är kanske fel uttryck, men jag har tittat där
              för att läsa lite grann om politiken och sådant som vi har lite
              olika uppfattningar om.
            </seg>
            <seg n="39c4b036">
              En intressant post som jag hittade där handlar om Vänsterpartiets
              sjukvårdspolitiska talesperson som gör ett uttalande. Jag skulle
              gärna vilja att Lars Ohly genom sitt svar belyser uttalandet här.
              Hon är bekymrad över följande faktum och nu läser jag vad det
              står: På två år har antalet besök hos läkare ökat med 460 000
              i Helsingforss län. Elina Linna, som är den sjukvårdspolitiska
              talespersonen, är kritisk till slöseriet med skattebetalarnas
              pengar. Vilka är det som inte ska få vård i Lars Ohlys Sverige?
            </seg>
          </u>
          <note type="speaker" n="835f7b18">
            Anf. 76 LARS OHLY (v) replik:
          </note>
          <u who="Q262285" xml:id="i-da84d65e2ac48189-11" n="27132836">
            <seg n="7c563bb7">
              Herr talman! Först och främst vill jag uppmana fler att göra
              som Göran Hägglund inte alltid, men när det gäller att gå in på
              Vänsterpartiets hemsida www.vansterpartiet.se.
            </seg>
            <seg n="9c4a80cf">
              När det gäller sjukvården har vi sett ett systemskifte som är
              på väg och som förstärks av den politik som regeringen för. Det
              systemskiftet går ut på att det inte längre är behoven som ska
              stå i centrum för den sjukvård som ges. I stället ska även sjukvården
              i större utsträckning vara lönsam. Vårdvalssystem förstärker detta.
              Här i Helsingfors är det tydligt. De vårdcentraler som har lagts
              ned i och med vårdvalets införande har legat i befolkningstäta
              områden med ganska låg utbildning och låga inkomster. I stället
              har nya vårdcentraler vuxit till som har kunnat ta emot patienter
              som har mycket mindre behov men som har ganska starka röstresurser
              och som har ganska stor förmåga att efterfråga vård.
            </seg>
            <seg n="68e22110">
              Det är just detta som Elina Linna menar. Det är ett slöseri med
              skattebetalarnas pengar att subventionera vård som inte behövs
              vård av relativt friska i stället för att lägga resurserna där
              de behövs så att vi kan minska de orättvisor som finns inom vården.
              Människor får i dag ibland alltför länge stå i kö och alltför
              länge stå utanför den vård som de är i behov av. Det uttalandet
              instämmer jag fullständigt i. Det finns ingen som helst motsättning
              mellan mig och Elina Linna i den frågan, utan tvärtom. Det är
              vår politik att vi ska ha en behovsstyrd välfärd som omfattar
              alla.
            </seg>
          </u>
          <note type="speaker" n="3805064a">
            Anf. 77 Socialminister GÖRAN HÄGGLUND (kd) replik:
          </note>
          <u who="Q918261" xml:id="i-41ac2f67e631dec5-10" n="a3952ad4">
            <seg n="091cb125">
              Herr talman! Det gör mig mycket bekymrad att Lars Ohly står på
              samma linje. Det handlar om vilket system vi ska ha. Från vänstersidan
              säger man uppenbarligen att vi ska fortsätta med det som de själva
              stod för tidigare, nämligen en ransonering av vårdresurserna.
              Detta är ett bekymmer. Det är det som har gjort att så många människor
              har fått stå och vänta så länge på att få den vård som de vill
              ha. Det finns personer som väntar på starroperationer som får
              vänta i ytterligare några månader. Det finns personer som väntar
              på kranskärlsoperationer som får vänta ännu längre. Det finns
              personer som väntar på höftledsoperationer som får vänta ännu
              längre om man inte kan gå till ett privat alternativ vid sidan
              om.
            </seg>
            <seg n="ac4f19f7">
              Jag vill att det offentliga ska fungera så väl att man onödiggör
              privata sjukförsäkringar. Vi ska se till så att väntetiderna är
              korta. Då välkomnar jag fler aktörer på området fler som vill
              erbjuda sina tjänster och som är med och utvecklar vården. Patienten
              avgör.
            </seg>
          </u>
          <note type="speaker" n="584085a8">
            Anf. 78 LARS OHLY (v) replik:
          </note>
          <u who="Q262285" xml:id="i-da84d65e2ac48189-12" n="27132836">
            <seg n="be9df1d3">
              Herr talman! Det kan vid en första anblick se ut som om Göran
              Hägglund och jag är överens. Vi vill onödiggöra privata sjukförsäkringar.
              Jag vill även onödiggöra vinstintresset inom vården eftersom jag
              tror att det leder fel. Jag vill i stället att vi ska ha en behovsbaserad
              sjukvård, omsorg och skola. Det är det bästa sättet att organisera
              ett samhälle. Då får alla som behöver bra utbildning, bra omsorg
              och bra sjukvård det efter behov, oavsett hur mycket pengar man
              har, oavsett var man är född, oavsett vilket kön man har. Vi ska
              ha en jämlik och rättvis vård.
            </seg>
            <seg n="71b0d744">
              Det är motsatsen till den politik som Göran Hägglund bedriver
              i regeringsställning. Det är precis tvärtom mot det som Göran
              Hägglund står för. Vårdvalssystem och marknadsanpassning av sjukvården
              som kommer att leda till att vi får ett systemskifte där efterfrågan
              styr i stället för behoven.
            </seg>
            <seg n="c3c02e87">
              Vi i det rödgröna alternativet kommer att vända den utvecklingen.
              Vi ska ha en rättvis vård för alla.
            </seg>
          </u>
          <note type="speaker" n="6eca8ada">
            Anf. 79 PETER ERIKSSON (mp):
          </note>
          <u who="Q470630" xml:id="i-9e0266abb5c1cf66-8" n="d6b6aeed">
            <seg n="fc74dc1b">
              Herr talman! Medan vi i det rödgröna laget de senaste dagarna
              har lagt fram en rad nya förslag har borgerligheten den senaste
              tiden haft fullt upp med att försvara sig för sina misslyckanden
              med sjukförsäkringen, vargjakten och prishöjningarna på apoteken.
              Det slarvigt och dåligt förberedda blir alltmer betecknande för
              den borgerliga regeringen.
            </seg>
            <seg n="44084864">
              Den Schlingmannska retorikfabriken verkar också ha tömt lagret
              för de nya moderaterna. Vi har inte fått se några nya visioner
              och inte heller någon gemensam politik för nästa mandatperiod.
              Ännu fler jobbskatteavdrag imponerar inte när allt fler ställs
              utanför arbete och trygghet.
            </seg>
            <seg n="fa19e092">
              Det rödgröna samarbetet tar däremot allt tydligare form. Vi arbetar
              intensivt med att förbereda ett gemensamt regeringsalternativ
              inför valet i höst. Väljarna ska veta vad man kan förvänta sig
              för politisk inriktning.
            </seg>
            <seg n="c9beb360">
              Våra olika partier har olika erfarenheter och politiska utgångspunkter.
              Miljöpartiet bidrar med en grön frihetlig dimension. Jag ska med
              några tydliga exempel visa vad det innebär och hur det kan lämna
              avtryck i det rödgröna regeringsalternativet inför valet 2010.
            </seg>
            <seg n="db93afc5">
              Frihet är ett ofta missbrukat ord inom politiken. För de gröna
              är vårt gemensamma ansvar för framtiden och för utsatta människor
              grundläggande värderingar. Men det finns också en frihetlig tradition
              inom den gröna rörelsen som har stärkts de senaste åren. I dag
              syns det till exempel genom att vi står i det främsta ledet för
              att stärka skyddet för privatlivet i grundlagen. Vi har länge
              varit starka motståndare till ökad övervakning av storebror. Vi
              vill skapa en mer deltagande demokrati.
            </seg>
            <seg n="7e41a11b">
              Människor måste få leva sina liv utifrån sina förutsättningar,
              etniskt, kulturellt och sexuellt. Vi bejakar mångfalden. För oss
              är det en frihetsfråga. Därför blir det också ett angrepp på det
              fria och livsbejakande när rädslan för andra grupper och kulturer
              tillåts ta över.
            </seg>
            <seg n="77bff53d">
              Det frihetliga med en politik för företagande och entreprenörskap
              ligger i att vi själva, och tillsammans med andra, kan forma våra
              liv och vår försörjning. Politikens uppgift är att skapa bättre
              förutsättningar för fler att göra det. Människors kreativitet
              och vilja att starta och driva företag måste tas till vara bättre.
              Därför kan Miljöpartiets förslag om sänkt skatt för småföretag
              vara en frihetsfråga. Entreprenörer behövs, inte bara i näringslivet
              utan lika väl i den offentliga sektorn. Det är entreprenörerna
              som banar väg för det nya och som trampar de stigar vi måste hitta
              för att få ett bättre samhälle.
            </seg>
            <seg n="4f54f050">
              Däremot leder ytterligare inkomstskattesänkningar för oss som
              redan har det bra på bekostnad av utsatta grupper som sjuka och
              arbetslösa knappast till en ökad frihet i samhället. Jag är rädd
              för att borgarna är på väg att privatisera samhällsproblem som
              sjukdom och arbetslöshet. I stället för att vi har fungerande
              gemensamma försäkringssystem blir det ditt eget personliga misslyckande
              som du får klara av själv om du blir allvarligt sjuk. Det ger
              oss ett hårdare och kallare samhälle. Den gröna hållningen innebär
              tvärtom att ge nya livschanser och att aldrig ge upp människor.
            </seg>
            <seg n="48befec4">
              Det senaste året har jag i varje partiledardebatt varnat för
              effekterna av regeringens förändringar av sjukförsäkringen. Jag
              är därför både glad och stolt över att vi rödgröna i går kunde
              presentera våra gemensamma förslag till förbättringar i sjukförsäkringen.
              Jag tror att de är nödvändiga för att människor ska återfå förtroendet
              för trygghetssystemen.
            </seg>
            <seg n="50d4e02d">
              Den stelbenta och många gånger hänsynslösa hållning som framför
              allt Moderaterna har visat gentemot utsatta och sköra människor
              skrämmer mig. Vi kan inte fortsätta ha ett system där människor
              av politiska skäl inte får ersättning från Försäkringskassan.
              Det måste vara medicinska skäl som avgör den frågan, punkt slut.
            </seg>
            <seg n="7f6ef524">
              De gröna står för långsiktig hållbarhet. I dag är vi långt ifrån
              målet att klara klimatfrågan, att skydda den biologiska mångfalden
              och få till stånd ett hållbart resursutnyttjande. Det kräver handling
              nu. I grunden är det en frihetsfråga med globala dimensioner.
              De rika ländernas utsläpp begränsar frihet och livsutrymme för
              den fattiga världen genom omfattande klimatförändringar. Världen
              behöver internationella överenskommelser, men vi har inte råd
              att vänta längre på att globala avtal ska lösa problemet. Till
              syvende och sist måste alla överenskommelser följas av riktiga
              åtgärder på nationell nivå.
            </seg>
            <seg n="3a32b3b3">
              Svensk klimatpolitik har tyvärr hamnat på dekis just när människor
              förväntade sig och var beredda på åtgärder och beslut. Både Sverige
              och världen skulle därför vinna på att vi återigen tar ledningen
              i klimatfrågan. Vi behöver investera och bygga om Sverige. Det
              är i dag det viktigaste steget för att skapa jobb och framtidstro.
              Behoven är stora, och vi har ingen brist på konkreta förslag.
            </seg>
            <seg n="9f989788">
              Vi anser att de rödgröna måste våga ta beslut om ökade investeringar
              för att bygga ut järnvägssystemen. Vi vill flytta över transporter
              från vägar och flyg till järnväg och sjöfart. För att stärka konkurrenskraften
              och få en kraftig ökning av kapaciteten i hela järnvägssystemet
              vill vi satsa på en höghastighetsbana mellan Helsingfors, Köpenhamn,
              Malmö och Göteborg.
            </seg>
            <seg n="52950795">
              Vi behöver kapacitetsökningar även i andra delar av Sverige.
              Kollektivtrafiken i våra större städer behöver också byggas ut.
              Tyvärr har denna mandatperiod varit fyra förlorade år för en nödvändig
              omställning av infrastrukturen.
            </seg>
            <seg n="dc4449d3">
              Det är ett misstag att tro att höghastighetsbanor inte passar
              för Sverige, att vi är för få och att vi bor för glest. Det är
              snarare tvärtom. För att Sverige ska behålla en stark konkurrenskraft
              för framtiden behöver vi större arbetsmarknadsregioner som knyter
              samman människor och företag. Det leder till fler jobb. Det bästa
              sättet att satsa är att satsa på moderna och snabba järnvägar.
              Med höghastighetsbanor mellan storstäderna skapar vi också ett
              kraftigt ökat utrymme för gods- och persontrafik som är regional
              på våra stambanor.
            </seg>
            <seg n="6d30542d">
              Det andra alternativet, att fortsätta vara helt beroende av flyg
              och långväga vägtransporter, är oerhört riskabelt. Oljepriset
              kan mycket väl skena i väg inom några få år. Då sitter vi där
              med våra fina lastbilar och flygmaskiner.
            </seg>
            <seg n="94fd47dc">
              Det kan också hända att världens ledare vid nästa eller nästnästa
              förhandlingsrunda inte längre anser sig ha råd att misslyckas
              utan faktiskt tar sitt ansvar och begränsar användningen av fossila
              bränslen.
            </seg>
            <seg n="d20fc13b">
              En annan viktig del i en grön omställning ligger i bostäderna.
              Vi har fortfarande 300 000 villor som använder direktverkande
              el. Om vi stöder effektiviseringar för att minska användningen
              av energi i våra bostäder löser vi också samhällsproblemet med
              elbrist när det är kallt på vintern.
            </seg>
            <seg n="734b4d12">
              Vi gröna vill ha rejäla stöd till fastighetsägarna för att bygga
              mer energieffektivt. Nu är det rätt att satsa stort på att bygga
              om miljonprogramsområdena. Ett första steg har vi i de rödgröna
              partierna kommit överens om. Vi vill vidga ROT-programmet till
              att också gälla flerfamiljsbostäder.
            </seg>
            <seg n="4191b5cf">
              Genom att ta fram enkla och tydliga regler för att gynna produktion
              av egen el vill vi skapa förutsättningar för en revolution i det
              lilla. Det storskaliga energisystemet ska kompletteras med lokal
              egen produktion i villan eller i bostadsrättsföreningen. Vi vill
              därför garantera dig att för varje kilowattimme du producerar
              får du motsvarande minskning av det du betalar för från energibolaget
              och det du behöver betala skatt för. Då betalar du bara för den
              el som du netto gör av med. Samtidigt blir du mindre beroende
              av eljättarna. Tyvärr har regeringen sagt nej till det förslaget,
              som kom från den egna utredaren.
            </seg>
            <seg n="5914e994">
              Politiken kan inte ställa sig vid sidan av och se på när utvecklingen
              går åt fel håll. Därför är det också ett ansvarslöst förhållningssätt
              att som regeringen säga att marknaden själv ska avgöra helt hur
              framtidens energisystem ska se ut. Är det något som är helt uppenbart
              är det att just marknaden har misslyckats med att hantera klimatfrågan.
              Detsamma gäller den biologiska mångfalden. Politiken måste våga
              styra och ge ramar för marknadens aktörer. Vi gröna vill ge människor
              mer makt över sina liv och underlätta för enskilda att göra val
              som bidrar till en hållbar utveckling.
            </seg>
            <seg n="55c76dec">
              Jag tror på framtiden. Nu närmar vi oss ett val. Det blir spännande,
              eftersom vi har tydliga alternativ som gör skillnad på riktigt.
            </seg>
            <seg n="92d69447">
              (Applåder)
            </seg>
          </u>
          <note type="speaker" n="9960b7c7">
            Anf. 80 Statsminister FREDRIK REINFELDT (m) replik:
          </note>
          <u who="Q52920" xml:id="i-14f9317cb43b4bd2-20" n="9c10eed9">
            <seg n="4487d871">
              Herr talman! Det har varit en lång debatt. Oppositionen har ägnat
              väldigt mycket tid åt att beskriva finanskrisen och framställt
              det som att regeringen närmast oavkortat har ansvar för detta,
              oavsett hur det ser ut i vår omvärld och i Europa.
            </seg>
            <seg n="00e5a804">
              Vi som följer detta har dock inte fått anteckna så väldigt mycket
              om vad de gemensamt vill göra om de vinner regeringsmakten. Det
              beror på att det inte finns någon sådan gemensam politik.
            </seg>
            <seg n="84f0135d">
              Ni fick inte heller, eftersom Peter Eriksson inte hade tid nog
              för det, höra vad Miljöpartiet föreslår. Jag tänkte därför berätta
              något om Sveriges bäst bevarade hemlighet, vad Miljöpartiet har
              tänkt göra, om ni har tänkt rösta på dem.
            </seg>
            <seg n="3fb2d95d">
              Jag vill påpeka att det i de flesta debattartiklar ni slår upp
              och läser handlar om stora satsningar med stora konsekvenser.
              Då har man oftast använt 100 miljoner, ibland till och med 150200
              miljoner. Miljöpartiet tänker år 3 föreslå följande skatteökningar:
            </seg>
            <seg n="9f40b37b">
              Vägvalet är: Antingen får Miljöpartiet igenom detta. Då väntar
              en skattechock. Eller också får de inte igenom det. Då har Miljöpartiet
              inget budgetalternativ. Vad blir det, Peter Eriksson?
            </seg>
          </u>
          <note type="speaker" n="71d96436">
            Anf. 81 PETER ERIKSSON (mp) replik:
          </note>
          <u who="Q470630" xml:id="i-9e0266abb5c1cf66-9" n="d6b6aeed">
            <seg n="1fb6558f">
              Herr talman! Jag tänkte att vi skulle presentera vårt gemensamma
              budgetförslag i vårbudgeten i slutet av april.
            </seg>
            <seg n="51e54a3b">
              Vad jag vet har borgerligheten större problem än vi med att komma
              överens om hur det ska regeras de närmaste åren när det gäller
              den ekonomiska politiken. Jag anser inte att vi har särskilt stora
              problem. Vi har gemensamma idéer på en lång rad områden.
            </seg>
            <seg n="8f74671b">
              Jag kan gärna fortsätta den uppräkning som Fredrik Reinfeldt
              gör. Vi vill sänka skatten för småföretag med 10 miljarder. Det
              passerar ändå den där 5-miljardershistorien som du hittade på
              förut. Varför drog du inte den också?
            </seg>
            <seg n="92d69447">
              (Applåder)
            </seg>
            <seg n="0fc0932c">
              Vi har fler förslag. Vi vill göra stora satsningar på att förändra
              infrastrukturen, både i våra storstäder och mellan våra städer.
              Det är anledningen till att vi vill ställa om hela det transportsystem
              vi har i Sverige. Vi vill också satsa mer på att bygga om våra
              bostäder, så att de blir mer energieffektiva. Det kommer att spara
              pengar för många människor. Det kommer att göra att energipriserna
              snarare går ned. Men den svaga regering som vi har i dag låter
              kärnkraften gå på halvfart och låter människor ta de enorma elpriserna
              mitt i vintern.
            </seg>
            <seg n="8fbe2d56">
              Jag tycker inte att ni har särskilt mycket imponerande att komma
              med när det gäller vad ni vill göra för att göra Sverige bättre
              och mer konkurrenskraftigt för framtiden. Vi vill satsa på investeringar
              och göra så att företagen får bättre möjligheter att utvecklas.
              Jag tycker att det är en rätt tydlig skillnad. Sedan får vi se
              vilken den gemensamma ekonomiska politiken blir. Men det blir
              också en fråga som ni har kvar. Vi kommer förhoppningsvis att
              få se det lite senare.
            </seg>
            <seg n="92d69447">
              (Applåder)
            </seg>
          </u>
          <note type="speaker" n="3928c804">
            Anf. 82 Statsminister FREDRIK REINFELDT (m) replik:
          </note>
          <u who="Q52920" xml:id="i-14f9317cb43b4bd2-21" n="9c10eed9">
            <seg n="8a59a66e">
              Herr talman! Nedsatta arbetsgivaravgifter för småföretag, 10
              miljarder, står det i Miljöpartiets ekonomiska alternativ. Två
              rader under det står det: Höjda arbetsgivaravgifter för 1825-åringar,
              11,9 miljarder. Det man förlorar på karusellerna tar man igen
              på gungorna, eller hur det nu var.
            </seg>
            <seg n="ce88f5ef">
              Men, Peter Eriksson, vi har nu hört väldigt stora ord här i ditt
              inledningsanförande. Väljarna ska veta vad som väntar. Ja, men
              det är väl precis det jag ställer frågor om? Vad är det som väntar,
              Peter Eriksson? Är det att Miljöpartiet får genomföra sin skattechock
              för framför allt människor som bor utanför Helsingforss innerstad
              utan några som helst lättnader, eller kommer ni inte att få igenom
              det? Skillnaden mellan er och Socialdemokraterna när det gäller
              bensinskatterna är i relationen ett till tio. Ni har fått med
              er en tiondel av detta när det gäller Socialdemokraterna. Om ni
              inte får igenom era 16 200 miljoner i höjd bensinskatt, då existerar
              inte ert budgetalternativ. Allt det vackra du har stått och lovat,
              allt vi har råd med, allt det moderna, allt det fina, det bygger
              på denna finansiering. Kommer ni att få igenom det, Peter Eriksson,
              eller kommer ni att ge efter i förhandlingarna? Det är en viktig
              fråga att svara på.
            </seg>
          </u>
          <note type="speaker" n="50918923">
            Anf. 83 PETER ERIKSSON (mp) replik:
          </note>
          <u who="Q470630" xml:id="i-9e0266abb5c1cf66-10" n="d6b6aeed">
            <seg n="b4071b92">
              Herr talman! Jag kan tala om för statsministern att vi inte har
              någon skattechock att presentera. Vårt budgetförslag är fullt
              rimligt utifrån den situation vi i dag befinner oss i. Det är
              det som gör det så besvärligt för regeringen i det här läget.
              Ni startade i en situation med 70 miljarder i underskott, och
              ni vill prata om nya skattesänkningar totalt sett. Den ekvationen
              anser vi inte går ihop. Vi måste ta ansvar för välfärden i framtiden.
              Dessutom vill vi ta ansvar för framtida generationer genom att
              göra investeringar som gör Sverige mer hållbart i framtiden. Därför
              behöver vi pengar.
            </seg>
            <seg n="0688b128">
              Ni låtsas som om ni inte behöver pengar och tror att Sverige
              ska kunna regeras vidare med bra trygghetssystem och en bra välfärd
              i framtiden, trots att ni fortsätter att underminera hela den
              offentliga sektorns finansiering. Det är ansvarslöst, och den
              politiken vägrar vi att ställa upp på.
            </seg>
            <seg n="92d69447">
              (Applåder)
            </seg>
          </u>
          <note type="speaker" n="2768f2a9">
            Anf. 84 Näringsminister MAUD OLOFSSON (c) replik:
          </note>
          <u who="Q253640" xml:id="i-0b75ae6dc2cc5fb6-9" n="605016fa">
            <seg n="74527afa">
              Herr talman! Det var intressant att lyssna till Peter Erikssons
              inledningsanförande, där han försökte beskriva Miljöpartiets bidrag
              i vänsterkartellen. Ni skulle stå för en grön frihetlig dimension.
              Ni skulle bejaka mångfalden. Du sade att entreprenören behövs
              i den offentliga sektorn. Du avslutar med att säga att människor
              vill ha mer makt över sina liv.
            </seg>
            <seg n="d85f94dd">
              Jag undrar: Har du fattat vad du har röstat för i riksdagen den
              senaste tiden? Låt mig ta några exempel!
            </seg>
            <seg n="08f93c02">
              Lagen om valfrihet innebär att äldre medborgare själva får bestämma
              över hemtjänst, särskilda boenden och vilken vård och omsorg de
              ska ha. Det röstade ni emot. Ni röstade emot det fria vårdvalet,
              som innebär att vi själva ska få välja var vi ska få vård. Ni
              röstade nej till avregleringen av apoteksmarknaden. Ni säger också
              att ni på sikt ska avskaffa de hushållsnära tjänsterna inte nu,
              eftersom det skapar så himla mycket jobb, men sedan, när det inte
              behövs, då ska ni avskaffa det.
            </seg>
            <seg n="4aad548c">
              Hur rimmar detta med det du säger om att det behövs entreprenörer
              i offentlig sektor, att vi behöver förnya den och att medborgarna
              ska få bestämma mer? Det är precis tvärtom ni gör!
            </seg>
            <seg n="3e9fd586">
              Jag måste säga att jag är otroligt besviken på Miljöpartiet.
              Ibland har ni varit nära oss. Det gäller till exempel friskolorna,
              men det är ni också emot nu. Ni har varit nära oss, men nu hägrar
              makten. Ni sitter med Lars Ohly och Vänsterpartiet. Det är klart
              att ni måste kompromissa. Men att ni var beredda att kompromissa
              så till den milda grad att ni glömmer precis allt som ni har stått
              för tidigare tycker jag är förfärande.
            </seg>
            <seg n="36fcbb66">
              Jag skulle vilja ha svar på frågan. Hur rimmar era egna ställningstaganden
              här i riksdagen om den offentliga sektorn med det du står här
              och säger, att vi behöver fler entreprenörer, mer valfrihet och
              en större frihet?
            </seg>
          </u>
          <note type="speaker" n="c10cbbc1">
            Anf. 85 PETER ERIKSSON (mp) replik:
          </note>
          <u who="Q470630" xml:id="i-9e0266abb5c1cf66-11" n="d6b6aeed">
            <seg n="ef36e73c">
              Herr talman! Jag försökte att ge en liten förklaring alldeles
              nyss, och jag ska gärna fortsätta på den linjen.
            </seg>
            <seg n="3444d371">
              Apoteken är ett bra exempel. Vi tycker visst att det är bra att
              ge människor bättre valfrihet. Men vi kan inte göra det till priset
              av att kostnaderna för sjukvården, medicin och läkemedel skjuter
              i höjden. Det är ingen valfrihetsreform för människor att betala
              dubbelt så mycket för medicinen. Jag förstår inte den logiken.
            </seg>
            <seg n="a119f95c">
              Man kan dra det på flera områden. Vi vill genomföra en frihetsreform
              även när det gäller det privata livet och helga det lite grann
              från politiska ingrepp. Men du har nu suttit i en regering som
              gång på gång har drivit en lång rad förslag och förändringar,
              FRA och Ipred, som försämrar privatlivets helgd. Det är ganska
              svagt av ett parti som påstår att man bryr sig om människor och
              är frihetsinriktat. Jag tycker inte att den argumentation håller
              som du har för vad frihet är.
            </seg>
            <seg n="59732aad">
              Jag har också noterat att Maud Olofsson anser att hushållsnära
              tjänster är vår tids stora frihetsrevolution. Jag ställer inte
              heller upp på den beskrivningen. Jag ser det snarare som ett utslag
              av att man vill gå tillbaka till ett samhälle med större klasskillnader
              och från medelklassen låta andra ta över det lite smutsigare jobbet
              för att det inte är så roligt att hålla på med, och så betalar
              man skattesubventioner till det. Jag är inte imponerad alls.
            </seg>
            <seg n="be1dfb8c">
              Friheten borde vara någonting som vi upplever och gör tillsammans
              allihop och inte att låta några andra ta över det tråkiga jobbet.
            </seg>
          </u>
          <note type="speaker" n="3cfc3fdd">
            Anf. 86 Näringsminister MAUD OLOFSSON (c) replik:
          </note>
          <u who="Q253640" xml:id="i-0b75ae6dc2cc5fb6-10" n="605016fa">
            <seg n="d5a9e0ad">
              Herr talman! Det är otroligt klargörande. Det Peter Eriksson
              säger om att människor ska ha frihet och bestämma själva, att
              vi ska ha fler entreprenörer i offentlig sektor är absolut ingenting
              som du är för eftersom du inte är för någon av de frihetsreformer
              vi genomför.
            </seg>
            <seg n="72a8f3f3">
              Jag fick inte ett enda svar. Inom vilka områden är du beredd
              att öka friheten för medborgarna inom den offentliga sektorn?
              Det var det vi talade om. Det var vad jag ställde en fråga om.
            </seg>
            <seg n="df46e8f2">
              Du har sagt nej till den avreglering vi gör inom Apoteket. Du
              säger nej till LOV. Ni säger nej till friskolor, ni säger nej
              till att människor får välja inom vården, och ni säger nej till
              hushållsnära tjänster.
            </seg>
            <seg n="e1ec83b8">
              Vad är det ni säger ja till? Var ska entreprenörerna komma fram?
              Ni har varit för hushållsnära tjänster. Stå inte och säg något
              annat! Men ni har lyssnat på Lars Ohly, eftersom han nu är med
              i gänget.
            </seg>
            <seg n="3f8ae4b3">
              Vi vill ha frihet för medborgarna. Vi tror att fler kvinnor kan
              starta företag i hela den offentliga verksamheten. Vi tror att
              det är bra att människor får bestämma mer själva. Vi tror att
              konkurrens också ger en bättre välfärd. Vad säger du, Peter Eriksson?
            </seg>
          </u>
          <note type="speaker" n="360c8ab5">
            Anf. 87 PETER ERIKSSON (mp) replik:
          </note>
          <u who="Q470630" xml:id="i-23d6a1128407a139-0" n="d6b6aeed" next="i-c46d7152de6dcf63-0">
            <seg n="09339960">
              Herr talman! Ibland går det lite för fort. Maud Olofsson har
              väl det problemet ibland. Men man får acceptera att det kan vara
              på det sättet.
            </seg>
            <seg n="de09989a">
              Nu kommer till exempel friskolorna in. Det är fel att vi säger
              nej till friskolorna. Vem var det som för bara några dagar sedan
              skulle minska ersättningen till Sveriges friskolor på gymnasienivå
              med kanske 20 procent? Efter att mediedrevet gick i gång backade
              regeringen. Men Maud Olofsson stod bakom det. Det skulle ha lett
              till att vi hade fått en lång rad skolor i Sverige som hade gått
              i konkurs. Det var du beredd att genomföra.
            </seg>
            <seg n="6e43b54d">
              En av de allra första åtgärderna som regeringen genomförde efter
              valet var att höja avgifterna för landets alla småföretag. Det
              sade jag direkt att vi inte kan acceptera. Vi ville tvärtom göra
              en större sänkning än som gjorts tidigare. Snacket om att den
              här regeringen varit ett starkt kort för Sveriges småföretagare
              håller inte. Det är inte en sanning som håller om man granskar
              den lite mer noggrant. Det är snarare så att Sveriges småföretagare
              är väldigt besvikna i dag.
            </seg>
          </u>
          <note n="91f52dae">
            Partiledardebatten var härmed avslutad.
          </note>
          <note n="db44a418">
            2 § Meddelande om ändringar i kammarens sammanträdesplan
          </note>
          <note n="fcfd80f9">
            Förste vice talmannen meddelade
          </note>
          <note n="1d50407e">
            att torsdagen den 21 januari kl. 12.00 skulle aviserat interpellationssvar
            utgå samt
          </note>
          <note n="c1372177">
            att tisdagen den 16 mars kl. 14.00 skulle interpellationer besvaras,
            inte kl. 13.00 som tidigare aviserats.
          </note>
          <note n="eb8cedf6">
            3 § Anmälan om inkommen faktapromemoria om förslag från Europeiska
            kommissionen
          </note>
          <note n="797e20f5">
            Förste vice talmannen anmälde att följande faktapromemoria om
            förslag från Europeiska kommissionen inkommit och överlämnats
            till utskott:
          </note>
          <u who="Q470630" xml:id="i-c46d7152de6dcf63-0" n="d6b6aeed" prev="i-23d6a1128407a139-0">
            <seg n="1a6ba52a">
              KOM(2009)576
            </seg>
          </u>
          <note n="a3b193e4">
            4 § Hänvisning av ärende till utskott
          </note>
          <note n="521f16da">
            Föredrogs och hänvisades
          </note>
          <note n="964d9379">
            5 § Inhämtande av bevis som ska användas i straffrättsliga förfaranden
          </note>
          <note n="562119e6">
            Föredrogs
          </note>
          <note n="f2f681f6">
            Förste vice talmannen konstaterade att ingen talare var anmäld.
          </note>
          <note n="cfb51bba">
            6 § Granskning av statsrådens tjänsteutövning och regeringsärendenas
            handläggning
          </note>
          <note n="562119e6">
            Föredrogs
          </note>
          <note type="speaker" n="e68b5841">
            Anf. 88 BERIT ANDNOR (s):
          </note>
          <u who="Q4891887" xml:id="i-2f39b23f2a0b1860-0" n="33cfd751">
            <seg n="bb0dc065">
              Herr talman! Det är alltså dags för den del av konstitutionsutskottets
              granskning som inte brukar få särskilt stort intresse. Det är
              den allmänna granskningen av regeringens inre arbete, om man ska
              uttrycka det så. Sköter man det administrativa? Finns det protokoll
              på det man beslutar om? Hur sker beredningen av regeringens förslag?
              Följer man riktlinjer, och hur fungerar policyer inom verksamheten?
            </seg>
            <seg n="654efe48">
              Det är de frågor som vi i dag ställer oss i granskningen. Det
              är viktigt att göra granskningen. Men det är uppenbart att det
              inte röner något större intresse. Utskottet får genom granskningen
              också en kontinuitet i vår uppföljning och granskning. Det ger
              någonting som kanske går utöver det som kanske uppmärksammas mer
              av konstitutionsutskottets arbete, nämligen de anmälningar som
              utgår från riksdagsledamöterna.
            </seg>
            <seg n="3a923451">
              Ett sådant återkommande avsnitt i den allmänna granskningen gäller
              antalet anställda i Regeringskansliet. Utskottet konstaterar att
              ökningen av antalet anställda i Regeringskansliet fortsätter.
              Vi konstaterar också att det självfallet har varit nödvändigt
              med en förstärkning under ordförandeskapet i Europeiska unionen.
              Men ökningen av antalet anställda i Regeringskansliet går utöver
              vad som kan vara relaterat till ordförandeskapet.
            </seg>
            <seg n="05c4fb20">
              Den kommande minskningen av anslaget för Regeringskansliet ger
              förvisso färre anställda jämfört med förra året men utgör en utökning
              jämfört med före ordförandeskapet. Vi menar från utskottets sida
              att en utökning av antalet anställda kräver motivering.
            </seg>
            <seg n="b1553964">
              Frågan om Regeringskansliets anslag har diskuterats av utskottet
              de senaste åren i samband med budgetdebatterna. Där har vi socialdemokrater
              ansett att anslagssparandet i Regeringskansliet hade kunnat klara
              stora delar av de nödvändiga förstärkningarna som EU-ordförandeskapet
              har krävt. Likaså har vi inför budgetdebatten i år ansett att
              ytterligare minskningar av anslaget till Regeringskansliet är
              nödvändiga. Men enligt vår uppfattning är det helt utan motiveringar
              som regeringen har utökat Regeringskansliet, och vi anser att
              det är fel. Vi gör en annan prioritering än regeringen och den
              borgerliga majoriteten i utskottet. Vi anser att det är viktigare
              att bekämpa arbetslösheten och investera i jobb och utbildning.
            </seg>
            <seg n="22021bd4">
              Återkommande i den allmänna granskningen är också granskningen
              av regeringens utövande av utnämningsmakten. Det är ett område
              som inför valet 2006 pekades ut som ett centralt och viktigt reformområde
              av de borgerliga partierna ett område som i betänkande efter betänkande
              genom åren innehållit reservationer från de borgerliga partierna.
              Det är därmed också ett område som följaktligen borde innehålla
              mängder av förslag från den moderatledda regeringen, men så är
              det inte.
            </seg>
            <seg n="d8db8a79">
              Före jul diskuterade utskottet regeringens skrivelse om utnämningspolitiken,
              och jag konstaterade i den debatten att skrivelsen inte innehöll
              ett enda förslag på området. Mycket av det som redovisades i skrivelsen
              var allmänna riktlinjer och policyer som hämtats från vad den
              dåvarande socialdemokratiska regeringen hade beslutat om 2005,
              ett dokument om statlig chefspolicy.
            </seg>
            <seg n="da082d36">
              Det finns en sak som regeringen har sagt, nämligen att annonsering
              av tjänster ska vara mer regel än undantag. Hur detta har skett
              har granskats av utskottet i denna allmänna granskning. Och låt
              mig börja med att säga att vad som ska annonseras, hur det ska
              ske och hur detta tolkas av regeringen är enligt min uppfattning
              ytterst osäkert. Först och främst har synen på vad som ska annonseras
              och inte skiftat över tid. Från uttalanden före valet om att allt
              ska annonseras har det skett ett antal varierande ställningstaganden.
            </seg>
            <seg n="5c2774ff">
              Jag påminde i debatten före jul om att Mats Odell på drygt ett
              halvår helt bytt uppfattning i synen på annonsering. Han sade
              till exempel i september 2007: Jag är för min del beredd att också
              pröva att för första gången i svensk historia annonsera efter
              landshövdingar. Ett halvår senare sade han: Det finns fortfarande
              fall där det är naturligt att inte annonsera. Det gäller till
              exempel landshövdingar.
            </seg>
            <seg n="b7e7777e">
              Jag kan återigen konstatera, precis som jag gjorde före jul,
              att hur annonsering efter kandidater till högre statliga tjänster
              ska användas som metod är ett problem för den borgerliga regeringen.
              Det är ett virrvarr av lösa uttalanden, ogenomtänkta utspel och
              inkonsekvent agerande.
            </seg>
            <seg n="ef3e88e8">
              Vi kan också konstatera att systemet för utnämningar i dag är
              splittrat. Olika departement verkar göra lite som de vill, vilket
              får till följd att det i nuläget är nästan omöjligt att följa
              processerna eller hitta den röda tråden i utnämningspolitiken.
              Dokumentationen är bristfällig, och i den redovisning som utskottet
              fått från Regeringskansliet vimlar det av borttappade dokument,
              ej diarieförda handlingar och handlingar i samma ärende spridda
              över olika akter och departement.
            </seg>
            <seg n="81cff107">
              Det är också så att genom att använda konsultfirmor har regeringen
              på olika sätt försökt att tricksa och fixa, dels för att undvika
              att behöva göra rekryteringsprocesserna offentliga, dels för att
              försöka dölja sitt misslyckande med annonseringarnas resultat.
              Man visar fram en ny generaldirektör som tillsatts efter att tjänsten
              annonserats ut, men utan att riktigt vilja kännas vid att annonseringen
              inte gett tillräckligt kvalificerade kandidater.
            </seg>
            <seg n="0844c011">
              Vi konstaterar i vår reservation att i endast 50 av 166 utnämningar
              som har skett under den här mandatperioden har annonsering skett.
              Av de 50 där man har annonserat har endast i 33 fall någon av
              de personer som lämnat in en intresseanmälan fått tjänsten. Då
              ska man också komma ihåg, vilket är väldigt viktigt i sammanhanget,
              att bland de där 33 hittar vi också dem som skickade in intresseanmälan
              efter ansökningstidens utgång och mycket kort tid innan regeringen
              fattade beslutet, det vill säga att intresseanmälan har skickats
              in bara för syns skull allt i hopp om att regeringen ska kunna
              visa upp en fasad som är snyggare än det som döljer sig bakom
              den.
            </seg>
            <seg n="2d052464">
              Den process som i augusti 2006 kallades korruption av den nuvarande
              näringsministern är nu den process som den borgerliga regeringen
              använder sig av bakom sin kuliss och sin retorik om öppenhet och
              transparens. För att på något sätt göra den här processen rumsren
              har man nu kommit med ett förslag till mörkläggning av hela rekryteringsprocessen
              genom att ansökningar ska hemligstämplas. Den här frågan kommer
              utskottet att återkomma till under våren i en särskild debatt.
            </seg>
            <seg n="b578d361">
              Slutligen vill jag ta upp det avsnitt som rör frågeinstituten.
              Utskottet har genomfört en översiktlig granskning av de så kallade
              frågeinstituten, det vill säga interpellationer, skriftliga och
              muntliga frågor. Vi konstaterar att det finns anledning att gå
              vidare med en mer genomgripande genomlysning och diskussion om
              frågeinstitutens syfte och funktion.
            </seg>
            <seg n="225499ff">
              Det här är en väldigt viktig del av det politiska kontrollinstrumentet,
              och jag tycker att det bör kunna fungera så också i framtiden.
              Men det förutsätter självfallet att det finns en respekt för den
              reglering och praxis som har utvecklats. Endast i undantagsfall
              eller om det föreligger synnerliga skäl kan statsråd undvika att
              besvara en fråga eller interpellation.
            </seg>
            <seg n="91200ec9">
              Låt mig också konstatera att det är otillfredsställande att svarstiderna
              förlängs, som vi nu kan se. Det finns en allt tydligare trend
              att svarstiderna förlängs. Det innebär att hela idén om en levande
              aktuell debatt och fungerande kontroll av regeringen äventyras.
            </seg>
            <seg n="2d63a6cc">
              Antalet framställda interpellationer har också diskuterats under
              mandatperioden. Vi har hört både statsråd och majoritetsföreträdare
              klaga över att antalet interpellationer har varit för stort och
              att interpellationsinstrumentet skulle ha missbrukats av oppositionen.
              Nu har vi följt upp detta från utskottets sida och kan se att
              det var ett stort antal interpellationer under riksdagsåret 2007/08.
              Men under förra riksdagsåret, 2008/09, sjönk antalet kraftigt
              till en nivå som ligger under den som var till exempel 2004/05,
              den förra mandatperioden. Så låt mig konstatera att de borgerliga
              partiernas företrädare återigen har varit ute i ogjort väder.
              Dessutom tycker jag att det är anmärkningsvärt att anklaga oppositionen
              för att missbruka den grundlagsfästa rätten att kontrollera regeringen
              via interpellationer.
            </seg>
            <seg n="19f82d12">
              Det faktum att det finns stora svårigheter för den moderatledda
              regeringens företrädare att debattera politiska frågor ska självfallet
              inte innebära vare sig ifrågasättande av riksdagsledamöters grundlagsfästa
              rättigheter eller lock på den politiska debatten.
            </seg>
            <seg n="d8c51b4c">
              Herr talman! Jag yrkar bifall till den reservation som är bifogad
              till detta betänkande.
            </seg>
          </u>
          <note n="09b0bb0c">
            I detta anförande instämde Mikael Johansson (mp).
          </note>
          <note type="speaker" n="165b8f61">
            Anf. 89 MARGARETA CEDERFELT (m):
          </note>
          <u who="Q4942378" xml:id="i-14f9317cb43b4bd2-22" n="85076281">
            <seg n="0143c05b">
              Herr talman! Vi från konstitutionsutskottet kommer in här för
              att ha vår debatt om statsrådens tjänstutövning och regeringsärendenas
              handläggning direkt efter att det har varit partiledardebatt.
              Det kan tyckas som ett sammanträffande. Luften här i salen är
              väldigt kvalmig och nästan darrar efter den intensiva debatt som
              partiledarna har haft här. Vi får se huruvida luften kommer att
              darra även när vi i KU har vår debatt här i dag.
            </seg>
            <seg n="66edc300">
              Det ärende som vi nu debatterar handlar, precis som utskottets
              ordförande Berit Andnor sade, om regeringens tjänsteutövning och
              om hur regeringens arbete bedrivs enligt regeringsformen, förvaltningslagstiftningen
              med flera lagstiftningar. Det kan låta väldigt formalistiskt,
              och det är det. Det handlar faktiskt om grundvalen för den demokrati
              vi har. Jag ska börja med att säga några ord om detta.
            </seg>
            <seg n="d863a29e">
              Under den här mandatperioden har jag haft förmånen att vara ute
              som valobservatör i ett stort antal länder för att se hur valen
              genomförs. Det som har varit slående i de länderna har varit att
              grundvalarna för demokratin har varit sönderslagna. Respekten
              och förtroendet för demokratin har inte fungerat. Ett litet antal
              människor har röstat. Många personer har uppfattat att det inte
              har någon betydelse hur man röstar. Det som dessutom är centralt
              i dessa länder är att det inte finns någon konstitution. Det finns
              ingen öppenhet eller transparens som fungerar.
            </seg>
            <seg n="3c026f26">
              Jag vill lyfta in den debatt vi har här i dag i det perspektivet.
              Det arbete vi gör i KU är faktiskt grunden för våra andra kolleger
              när de sedan debatterar vidare i sina respektive utskott när det
              gäller sakfrågorna. Därför är det viktigt att den debatt vi har
              här följer det regelverk som finns och är transparent så att det
              går att följa vad vi debatterar.
            </seg>
            <seg n="5ae8b50c">
              Jag skulle också vilja lyfta upp en fråga som ofta återkommer
              i de här sammanhangen. Det är: Har debatten i KU någon betydelse?
              Har det någon betydelse vad vi säger här? Ja, det har det. Vi
              har gjort vår granskning och samlat in ärenden, och nu har vi
              vårt betänkande. Jag skulle vilja gå tillbaka till ett exempel.
              Det handlar om bidragsgivningen.
            </seg>
            <seg n="475cba80">
              I 2006 års granskning uttalade utskottet att det vid beslut om
              bidrag i regel bör ställas krav på att återrapportering av detta
              ska ske, och om det ska ske på något annat sätt ska det framgå
              av regeringsbeslutet, för så var inte fallet då. I dag konstaterar
              utskottet att det har blivit bättre. I dag finns det krav, och
              det fungerar när det gäller återrapportering, men det finns fortfarande
              en förbättringspotential. Jag tycker att detta är en viktig fråga
              att lyfta upp. Det exemplifierar att det vi gör i KU har betydelse.
              Det vi säger och det vi slår fast i våra beslut är någonting som
              får genomslag.
            </seg>
            <seg n="4112505d">
              Utifrån detta perspektiv vill jag lyfta upp ytterligare en fråga
              som ordföranden Berit Andnor tog upp. Det gäller frågeinstituten.
              Vi i utskottet har kommit med ett förslag till kommande konstitutionsutskott.
              Jag säger kommande eftersom det här är mandatperiodens sista granskningsbetänkande.
              Det kommer att vara ett nytt KU som för arbetet med att granska
              regeringens tjänsteutövning vidare efter valet. Det handlar om
              vikten av att se över hur frågeinstituten ska utformas i framtiden.
              Mycket har skett när det gäller hur regeringen bedriver sitt arbete
              och även när det gäller hur vi arbetar i riksdagen. Det är viktigt
              att riksdagen har ett fungerande kontrollinstrument. Därför anser
              vi i utskottet, såväl opposition som majoritet, att frågeinstituten
              måste utvärderas och följas upp så att vi i riksdagen kan bedriva
              en fungerande kontroll av regeringen.
            </seg>
            <seg n="7df4db94">
              Min partikollega Andreas Norlén kommer att närmare beröra utnämningspolitiken
              i sitt anförande. Därför kommer jag inte att säga så mycket mer
              om den än att jag tycker att det har gjorts en väldigt bra sak
              när det gäller utnämningspolitiken. Det är att regeringen påtalade
              att andelen kvinnliga myndighetschefer skulle öka, och det har
              skett så. Sedan 2007 har andelen kvinnliga myndighetschefer ökat
              med 5 procentenheter från 40 till 45 procent. Jag tycker att det
              är en trend som går i rätt riktning. Men det är naturligtvis också
              viktigt att dokumentationen av utnämningspolitiken utvecklas precis
              på samma sätt som gäller administrativa göromål i alla andra sammanhang
              där det sker en utveckling.
            </seg>
            <seg n="2afbc215">
              Sedan har vi beredningskraven. Det är oerhört viktiga frågor.
              Vi måste ha ett fungerande system som är transparent. Det måste
              vara ett system som fungerar oavsett om det är ett normalt riksdagsår
              eller om det är kristider. Det måste finnas angivelser som följs.
              Hur ska beredningen ske? Hur ska remittenterna vara? Vem ska få
              vara det? Det måste självfallet också finnas möjligheter till
              undantag beroende på hur situationen ser ut och hur akut det är
              att ett beslut fattas.
            </seg>
            <seg n="1f877722">
              Mycket av den tidigare partiledardebatten här i dag handlade
              just om regeringsduglighet och de prov som Sverige utsattes för
              under den kristid som har varit och fortfarande pågår. Det handlar
              om förmågan att få fram beslut och agera. Det är viktiga frågor,
              men det är också, precis som vi i konstitutionsutskottet har fastslagit,
              angeläget att det finns en dokumentation och möjligheter till
              uppföljning. Den här delen om beredningskrav och kristider kommer
              Karl Sigfrid att beröra mer i sitt anförande.
            </seg>
            <seg n="36008057">
              Det låter nästan som om Berit Andnor och jag har gått efter samma
              ordning när vi har skrivit våra anföranden. Jag vill också nämna
              några ord om regeringens personalstyrka, herr talman. Det är viktigt
              att regeringen har rätt bemanning. Det gäller inte bara antal
              utan också kompetens. Nu har regeringen lämnat ordförandeskapet.
              Det svenska ordförandeskapet har övergått till ett spanskt ordförandeskap.
              Då återstår endast att avsluta det svenska ordförandeskapet. Det
              brukar ske under en sexmånadersperiod. Här har vi alla i konstitutionsutskottet,
              oavsett om vi tillhör majoriteten eller oppositionen, sagt att
              det är angeläget att regeringen minskar sin personalstyrka. Jag
              tror att vi alla måste lyfta upp den här frågan mycket mer. År
              1990 fanns det 1 786 tjänstemän i Regeringskansliet. År 2000 hade
              siffran ökat till 2 435 och år 2009 till 3 322. Har det någon
              gång varit en minskning av antalet anställda i Regeringskansliet
              under denna tid? Ja, år 1992 minskade antalet anställda i Regeringskansliet
              med 83 personer enligt den dokumentation som vi har i vårt betänkande.
              Därför tycker ett enigt utskott att det är viktigt att vi i konstitutionsutskottet
              trycker på att Regeringskansliets personal ska minska i antal
              nu när ordförandeskapet är över och att den bemanning som finns
              i Regeringskansliet ska rymmas inom avsatt budget.
            </seg>
            <seg n="bdda9b05">
              Herr talman! Med detta yrkar jag på godkännande av anmälan i
              konstitutionsutskottets betänkande.
            </seg>
          </u>
          <note type="speaker" n="ac7b29e2">
            Anf. 90 ANNIE JOHANSSON (c):
          </note>
          <u who="Q439393" xml:id="i-44cee04e3d65851e-0" n="74d33bb2" next="i-b57f6510cd69643a-0">
            <seg n="0bfd51e8">
              Herr talman! Som ni som lyssnar kanske är införstådda med genom
              de tidigare talarna är detta den årliga debatten om konstitutionsutskottets
              administrativa granskning. Det är ingen medial kioskvältare direkt
              men absolut inte mindre viktig för det.
            </seg>
            <seg n="379edc0a">
              KU:s administrativa granskning fastslås i en av våra grundlagar,
              regeringsformen, och där stadgas att vi minst en gång om året
              ska meddela kammaren vår granskning av denna, vilket vi nu gör
              genom vårt digra betänkande och denna debatt.
            </seg>
            <seg n="627f2854">
              När det är många på talarlistan i denna debatt kan det tolkas
              så att vi är djupt oeniga. Så är inte fallet. Vi är djupt eniga.
              På bara en punkt, den om utnämningsmakten, har Socialdemokraterna
              och Miljöpartiet reserverat sig. Skillnaden mellan de bägge texterna
              från alliansen och Vänsterpartiet å ena sidan och från Socialdemokraterna
              och Miljöpartiet å andra sidan är inte stora. Det är snarare vikten
              av den administrativa granskningen, och inte oenigheten, som gör
              att vi är många talare uppe i talarstolen en debattdag som denna.
            </seg>
            <seg n="0e35ebab">
              Det är en styrka för KU att vi är eniga i denna allmänna granskning
              och att vi här kan ta av oss, så gott det går, de partipolitiska
              glasögonen och göra en så opartisk bedömning som möjligt. Det
              stärker KU:s ställning.
            </seg>
            <seg n="523466a0">
              I betänkandet tar vi upp den granskning vi genomfört under hösten
              och som vi varje år återkommer till. Det gäller exempelvis dokumentation
              på Regeringskansliet, utnämningsmakten, antalet tjänstgörande
              på Regeringskansliet, samarbetet mellan de olika departementen,
              protokoll och beredningar av olika ärenden. Det är viktiga saker
              för att skapa en transparent och förvaltningsrättsenlig statsapparat
              som både inger förtroende och går att granska. Vi är överens om
              i stort sett allt.
            </seg>
            <seg n="22c148cf">
              Många av er som lyssnar funderar säkert på varför vi gör denna
              granskning som ibland kan framstå som lite överlappande den mer
              medieaktuella vårgranskningen då vi granskar enskilda statsråds
              förehavanden baserat på de KU-anmälningar som har kommit in. Bland
              annat berör vi i detta betänkande de propositioner som antogs
              för cirka ett år sedan för att hjälpa fordonsindustrin mitt under
              brinnande lågkonjunktur. I våras granskade konstitutionsutskottet
              efter en KU-anmälan specifikt regeringens handläggning och beredning
              av dessa propositioner, och i den här administrativa granskningen
              granskar vi mer generellt och i ett bredare perspektiv hur regeringen
              hanterar propositioner och beredningar i kristider.
            </seg>
            <seg n="caec33aa">
              Våra ställningstaganden blir vägledande för Regeringskansliet
              och regeringen inför framtiden och är en bra lathund eller anvisningsmanual,
              eller varför inte säga en tipsbank, inför kommande beredningar
              på vad man ska tänka på för att säkerställa en god beredning.
              Även om regeringen ibland måste agera snabbt och verkningsfullt
              och det kommer ju även krav på just snabbhet från olika håll är
              det angeläget, menar vi i KU, att det är en noggrann och god beredning.
            </seg>
            <seg n="11988e4d">
              Herr talman! Denna granskning är nog så viktig för utvecklingen
              av Sveriges demokrati och ordning och reda i Regeringskansliet.
              Det handlar om det föredöme som Regeringskansliet ska utgöra för
              Sverige. Enbart det att granskningen faktiskt genomförs har en
              mycket stor betydelse. Det handlar om att utöka kännedomen om
              hur Sverige styrs men också om att bidra till att utveckla verksamheten
              och utvärdera och kontrollera. Det finns en strävan hos Regeringskansliet
              efter ordning och reda som vi har uppmärksammat, men det finns
              också en del kvar att göra på några områden, och det uttalar vi
              oss också tydligt om i våra gemensamma ställningstaganden.
            </seg>
            <seg n="ef56f09d">
              Bland annat pekar vi, som tidigare har sagts, på antalet tjänstgörande
              i Regeringskansliet. Vi kommer att följa detta och hoppas att
              antalet successivt kommer att minska under de kommande åren.
            </seg>
            <seg n="4edc4b08">
              KU påpekar också att det tagit för lång tid att få ut en allmän
              handling. Vår offentlighetsprincip är viktig för att medborgare
              ska kunna granska staten, och då är det viktigt att handlingar
              ges ut skyndsamt. I detta aktuella fall tog det för lång tid.
              Vi noterar även i andra ärenden att handläggningstiden har varit
              alldeles för lång.
            </seg>
            <seg n="b4008baf">
              Under hösten 2006 genomförde KU en granskning av handläggningen
              av ärenden som rör beslut av bidrag till föreningar och stiftelser
              bland annat. I årets granskning görs en uppföljning av detta.
              Nu pågår det ett förbättringsarbete inom Regeringskansliet för
              att säkerställa god dokumentation för att man lättare ska kunna
              efterhandskontrollera. Detta bör leda till bättre rutiner, menar
              vi i våra ställningstaganden.
            </seg>
            <seg n="c3309e77">
              Ett stort område i vår granskning rör det jag pratade om inledningsvis,
              nämligen beredning av ärenden. Vi har granskat 100 regeringsärenden
              och ser där att man följer beredningskravet i regeringsformen.
              Men vi trycker samtidigt på vikten av att dokumentationen kan
              bli än mer noggrann och än mer omfattande för att man enkelt ska
              kunna kontrollera och utvärdera i efterhand. Vi har också granskat
              propositioner som lämnats i kristid, såsom propositioner rörande
              extra resurser till fordonsindustrisektorn och för svininfluensan.
              Ett enigt utskott konstaterar att beredningen fungerar i kristider.
            </seg>
            <seg n="3edeeab7">
              Ett annat stort område rör utnämningsmakten. Dokumentation i
              35 ärenden har analyserats och gåtts igenom. Vi har också analyserat
              politisk bakgrund och kön i de utnämningar som gjorts. Bland annat
              kan vi konstatera att utnämningsmakten skett i förenlighet med
              regeringsformen men att dokumentationen i vissa avseenden kunnat
              vara mer fullödig och att man bör se över och införa samma rutiner
              på alla departement så att man inte har olika.
            </seg>
            <seg n="2ac6fc3c">
              Vi ser också att andelen kvinnor har ökat. Från att tidigare
              mandatperiod ha legat på under 40 procent ligger nu andelen kvinnor
              på över 45 procent. Det är en skillnad på 5 procentenheter. Vi
              kan också se att regeringens reformerade utnämningspolitik har
              lett till en mer öppen rekryteringsprocess. 40 av 50 intresseanmälningar
              var med i slutstriden om tjänsten. Det är ett mycket gott betyg,
              och steg för steg får vi en mer öppen rekryteringsprocess.
            </seg>
            <seg n="9effc5b0">
              Här har två av tre oppositionspartier reserverat sig. Anledningen
              är oklar. Rent konstitutionellt skiljer det inte mycket. Men Socialdemokraterna
              har sedan något år en tradition av att gå igång på just utnämningspolitiken.
              Förmodligen har syndaren vaknat, om än något sent och i opposition.
              Det kan vara anledningen till att man har velat särskriva sig
              när det gäller just detta trots att Vänsterpartiet anslutit sig
              till alliansmajoritetens ställningstagande.
            </seg>
            <seg n="071ee5b0">
              I dagens Upsala Nya Tidning skriver kommun- och finansmarknadsminister
              Mats Odell om alliansregeringens utnämningspolitik. År 2007 annonserades
              22 procent av tjänsterna ut. År 2008 annonserades 71 procent ut.
              Nu ser andelen ut att bli 80 procent. Det är bra. Steg för steg
              blir det ett mer öppet förfarande.
            </seg>
            <seg n="f226d3dc">
              Herr talman! Det är i stort sett ett helt enigt betänkande. Med
              det yrkar jag på godkännande av utskottets anmälan i betänkandet.
            </seg>
          </u>
          <note n="0cb86759">
            Anf. 91 CECILIA WIGSTRÖM i Göteborg (fp):
          </note>
          <u who="Q439393" xml:id="i-b57f6510cd69643a-0" n="74d33bb2" prev="i-44cee04e3d65851e-0">
            <seg n="d412419a">
              Herr talman! Jag vill bara säga några få ord om utnämningspolitiken.
              Jag tycker att mina kolleger från alliansen, Margareta Cederfelt
              och Annie Johansson, har hållit ypperliga anföranden där de har
              berättat om vad vi har kommit fram till i detta betänkande. Jag
              tycker också att det var väldigt positivt att Margareta visade
              på hur konstitutionsutskottets granskning faktiskt spelar roll.
              Det läses av Regeringskansliet, man tar till sig av de kritikpunkter
              vi har, och man förbättrar arbetet. Det är så det ska vara.
            </seg>
            <seg n="ed57de96">
              Vad gäller utnämningspolitiken har alliansregeringen gjort en
              väldigt stor reform. Målsättningen från regeringen sida är att
              införa förutsägbarhet, spårbarhet och öppenhet. Vi har i det här
              betänkandet granskat bland annat dokumentationen i dessa utnämningsärenden.
              De kravprofiler som nu tas fram, annonser som sätts in i tidningar
              för att ge människor chans att söka till en generaldirektörspost
              och intresseanmälningar ska numera dokumenteras i alla akter.
              Vi har funnit vissa fall där så inte har skett.
            </seg>
            <seg n="2d33c251">
              Det är viktigt att de riktlinjer som regeringen har tagit fram
              följs av alla departement. Det är någonting som vi i utskottet
              förutsätter inför framtiden.
            </seg>
            <seg n="e8e29dca">
              Sedan har vi också vad gäller utnämningspolitiken i utskottet
              granskat om regeringsformens krav på att tillsättningen ska ske
              på sakliga grunder, det vill säga förtjänst och skicklighet, efterlevs.
              Vi har tittat på om politisk bakgrund har spelat in vid tillsättningar,
              och vi har även tittat på kön och hur det ligger till med det.
            </seg>
            <seg n="c9cf9fd5">
              Det nämndes här av Berit Andnor att Maud Olofsson hade sagt att
              det var korrupt under den tidigare regeringen. Sanningen är att
              kritiken kom från många olika håll. Bland annat Transparency International,
              som är en väldigt känd internationell organisation som syftar
              till att bevaka korruptionen i världen, riktade stark kritik mot
              den förra regeringens utnämningspolitik.
            </seg>
            <seg n="1f5790ab">
              Vi kan konstatera nu att den här nya öppenheten nya livschanser
              för alla medborgare att söka också har lett till resultat. Före
              2006 var färre än 40 procent av generaldirektörerna kvinnor, och
              nu är vi uppe på 45 procent. Jag skrev här i mina anteckningar
              innan att det här är en avsevärd förbättring, men om vi tänker
              efter är det faktiskt fantastiskt! Vi är i mål. Vi vill ha en
              jämställd utnämningspolitik, och då brukar man säga att det ska
              vara mellan 40 och 60 procent av vartdera könet. Vi kan inte alltid
              få 5050, men över 40 procent av vartdera könet bör vara representerat.
              Så 45 procent tycker jag är en väldigt bra målgång vad gäller
              att få fram kvinnliga chefer.
            </seg>
            <seg n="43ab8dd6">
              Det var det jag ville tillföra debatten. Som sagt, herr talman,
              kommer vi till slutsatsen i betänkandet att regeringsformens krav
              efterlevs.
            </seg>
          </u>
          <note type="speaker" n="50ce3867">
            Anf. 92 INGVAR SVENSSON (kd):
          </note>
          <u who="Q1663473" xml:id="i-5df88112f9d91a34-0" n="2edc0da4">
            <seg n="13ec053a">
              Herr talman! I förmiddags sade Mona Sahlin att hon hade deltagit
              i ett oändligt antal regeringar. Jag tänkte att då har väl jag
              deltagit i ett oändligt antal granskningsdebatter. Matematikläraren
              inom mig protesterade dock, och jag ska säga att jag deltagit
              i ett otal granskningsdebatter. Det är kanske mer rimligt.
            </seg>
            <seg n="35f34935">
              KU:s granskningsuppgift har en lång tradition och en lång historia.
              Faktum är emellertid att uppdelningen i två betänkanden, en rent
              administrativ eller allmän granskning som vi gör på hösten, och
              en särskild politisk granskning, som vi gör på våren, är mycket
              ung. Den fanns exempelvis inte när jag satt i KU 19911994. När
              jag senare kom tillbaka till KU införde man just då uppdelningen
              i två betänkanden. Ibland har vi även haft fler än två betänkanden.
            </seg>
            <seg n="88841643">
              Det är viktigt att ha en särskild granskning av de administrativa
              rutinerna. Därmed kan man hålla tummen i ögat på regeringen när
              det gäller dessa frågor. Om man blandar ihop den med den politiska
              granskningen får man en fokusering på det politiska och mindre
              tryck på de administrativa åtgärderna.
            </seg>
            <seg n="8f728f51">
              Som många varit inne på tar detta betänkande upp anställda i
              Regeringskansliet, sena författningar, tillgången till allmänna
              handlingar samt handläggningstiderna. Jag tittade på frågan om
              handläggningstiderna och gjorde då en reflexion.
            </seg>
            <seg n="5b278efa">
              En gång i tiden satt jag nämligen med i en kommitté som hette
              Fri- och rättighetskommittén. Vi lade fram många viktiga och intressanta
              förslag beträffande grundlagen och införlivandet av Europakonventionen.
              I ett av de senare betänkandena, som kom efter detta, tog vi upp
              problemet med just handläggningstiderna. Det gällde både regeringen
              och myndigheterna.
            </seg>
            <seg n="0fc4a174">
              Vi förde fram ett förslag som tyvärr inte har blivit genomfört,
              nämligen möjligheten till dröjsmålstalan, alltså att man skulle
              kunna väcka talan mot en myndighet eller mot regeringen när ett
              ärende drar ut på tiden. Det är någonting som man kanske får fundera
              på ifall det inte händer något när det gäller handläggningstiderna.
            </seg>
            <seg n="85dc684d">
              I betänkandet diskuterar vi även beredningskravet när det gäller
              bidragsgivning och beredningskravet i kristider samt genomförandet
              av direktiv. Jag kan säga att detta konstitutionellt egentligen
              är mest intressant när det gäller genomförandet av direktiv. Vi
              har som medlemsstat skyldighet att följa EU-rätten, det som tidigare
              hette EG-rätten. Den skyldigheten gäller myndigheter, regering
              och så vidare.
            </seg>
            <seg n="34c44f13">
              Det finns ett intressant konstaterande i betänkandet utskottets
              ställningstagande beträffande detta. Där sägs nämligen att svenska
              förvaltningsmyndigheter har dock inte någon självständig befogenhet
              att besluta om egna föreskrifter, utan deras befogenhet har sin
              grund i bemyndiganden från regeringen. Jag tror att det är viktigt
              att hålla ögonen på det här området eftersom det finns en tendens
              att myndigheterna går in och så att säga själva tolkar EU-rätten
              utan att ha stöd uppifrån. De lyder ju under regeringen, inte
              direkt under EU-rätten. Det tror jag är det konstitutionellt mest
              intressanta i detta betänkande.
            </seg>
          </u>
          <note type="speaker" n="a6f5925f">
            Anf. 93 PHIA ANDERSSON (s):
          </note>
          <u who="Q3370155" xml:id="i-962b447c44411434-0" n="8119874e" next="i-1fea3bca9d2599d6-0">
            <seg n="bd1b5ed8">
              Fru talman! Vi socialdemokrater har ingen reservation vad gäller
              propositionernas avlämnande under kristid. Anledningen är att
              vi tror att de påpekanden som görs i utskottets utlåtande får
              större tyngd om det är ett enigt utskott som lyfter fram vikten
              av att uppfylla beredningskraven. Det gäller inte minst i krissituationer
              då regeringen nödgas bereda ärenden av brådskande karaktär.
            </seg>
            <seg n="06ec76fe">
              Detta innebär dock inte att vi socialdemokrater ändrat ståndpunkt
              beträffande en reservation vi hade vid granskningen våren 2009
              gällande stödpaketet till fordonsindustrin. Inte heller har vi
              tagit slutlig ställning vad gäller kredit till Island då det finns
              en anmälan om granskning av propositionens beredning. Denna anmälan
              är ännu inte behandlad utan kommer att behandlas under granskningen
              våren 2010.
            </seg>
          </u>
          <note n="833d2ff5">
            Vidare kan noteras att även om riksdagen bedömde beslutsunderlagen
            i de i granskningen aktuella propositionerna i detta betänkande
            som tillräckliga har beredande utskott vid några tillfällen konstaterat
            begränsningar i en propositions beslutsunderlag samt kompletterat
            sitt eget beslutsunderlag genom remittering till Lagrådet och
            ytterligare remissinstanser.
          </note>
          <u who="Q3370155" xml:id="i-1fea3bca9d2599d6-0" n="8119874e" prev="i-962b447c44411434-0">
            <seg n="7be3d033">
              Därutöver kan, även om de granskade propositionerna lades fram
              under kristid, konstateras att tidsfristerna inom ramen för de
              beredningar som föregick propositionerna i flera fall varit snäva
              och att man ofta har vänt sig till endast ett begränsat antal
              remissinstanser. Enligt vår mening är det särskilt viktigt att
              även under kristid i möjligaste mån bibehålla krav på såväl välavvägda
              tidsfrister som lämpliga remissinstanser, inte minst i beredningen
              av ärenden som kan innebära ett stort ekonomiskt risktagande för
              staten.
            </seg>
            <seg n="2ab502be">
              Fru talman! Ett enigt utskott påpekar att behovet av brådskande
              beredning kan, åtminstone i viss utsträckning, undvikas genom
              kontinuerlig omvärldsbevakning och god framförhållning och beredskap.
              Vad avser kontakter mellan regering och riksdag inför överlämnande
              av förslag till förkortad motionstid visar utskottets granskning
              att den praxis som följer en sedan tidigare träffad underhandsöverenskommelse
              i vissa fall inte efterlevs fullt ut.
            </seg>
            <seg n="16f9ec83">
              Detta föranleder ett enigt utskott att framhålla vikten av att
              samtliga kontakter som följer en överenskommelse slutförs innan
              regeringen beslutar om förslag till förkortad motionstid. Granskningen
              av propositioner avlämnade under kristid ger också anledning att
              påpeka vikten av att propositioner innehåller motiveringar avseende
              förslag till förkortad motionstid då detta saknas i de nu granskade
              propositionerna.
            </seg>
            <seg n="8da9e309">
              Fru talman! Stor flexibilitet måste finnas i beredningen av ärendena
              då alla ärenden har sin speciella karaktär. Det vilar ett ansvar
              på regeringen att ta detta på största allvar då kvaliteten i besluten
              helt avgörs av den noggrannhet och respekt man visar för de demokratiska
              processer som krävs, inte minst i kristid. Hanteringen av de nu
              granskade propositionerna visar på några tydliga ytterligheter
              som är på gränsen till vad en KU-ledamot kan gå med på, i alla
              fall om man värnar beredningskravet i regeringsformen.
            </seg>
            <seg n="3176bbef">
              Det har varit viktigt att få ett enigt utlåtande för att kritiken
              ska få tyngd. Likt biskop Brask kan jag således säga att härtill
              är jag nödd och tvungen för att de påpekanden som konstitutionsutskottet
              givit i detta utlåtande ska ha den tyngd de förtjänar, detta till
              förmån för en reservation från oppositionen som troligtvis hade
              lagts till handlingarna utan notering av regeringen.
            </seg>
            <seg n="8caab884">
              Fru talman! Med detta sagt yrkar jag på godkännande av utskottet
              utlåtande i denna del i betänkandet.
            </seg>
            <seg n="276aab0d">
              Fru talman! Jag kommer att säga några ord om regeringens utövande
              av utnämningsmakten, vilket berörs i avsnitt 9 och 10 i betänkandet.
            </seg>
            <seg n="feadbc17">
              Utnämningsmakten är regeringens rätt att utnämna högre statliga
              befattningshavare, i synnerhet rätten att tillsätta den högsta
              chefen för de drygt 200 förvaltningsmyndigheter och affärsverk
              i Sverige som lyder direkt under regeringen samt chefen för Sveriges
              utlandsmyndigheter, främst ambassaderna.
            </seg>
            <seg n="367eb8c9">
              Utnämningspolitiken har betydelse av flera skäl. Myndigheterna
              har en nyckelroll när det gäller att genomföra den politik som
              regering och riksdag lägger fast, och de fattar beslut som har
              stor betydelse för medborgarna. Därför måste myndigheterna fungera
              väl, och det har chefen det operativa ansvaret för.
            </seg>
            <seg n="31cb534e">
              Utnämningsmaktens utövande innebär också att regeringen tillämpar
              ett betydelsefullt stadgande i grundlagen. Enligt regeringsformen
              11 kap. 9 § andra stycket får man endast, när man tillsätter statliga
              tjänster, fästa avseende vid sakliga grunder såsom förtjänst och
              skicklighet. När man tillsätter en tjänst får man således enbart
              beakta respektive kandidats förmåga att klara jobbet, inte om
              vederbörande till exempel är kvinna eller man, moderat eller socialdemokrat
              eller har sina rötter i Sverige eller i något annat land.
            </seg>
            <seg n="7a88e077">
              Konstitutionsutskottet granskar regelbundet hur regeringen utövar
              utnämningsmakten. Utskottet har de senaste åren lagt särskilt
              fokus på hur stor andel av de utnämnda myndighetscheferna som
              har politisk bakgrund och hur fördelningen mellan kvinnor och
              män har varit.
            </seg>
            <seg n="ad6fb406">
              De här båda aspekterna är särskilt viktiga att uppmärksamma,
              för om en hög andel av de utnämnda har politisk bakgrund och har
              varit aktiva i ett och samma parti skulle det kunna tyda på att
              regeringen tagit hänsyn till politiska åsikter och lojaliteter,
              vilket alltså inte är tillåtet. Om påfallande många av de utnämnda
              har varit män skulle man kunna fundera på om regeringen har tagit
              hänsyn till könstillhörighet, vilket inte heller är tillåtet.
            </seg>
            <seg n="177d0239">
              Årets granskning är särskilt intressant eftersom vi nu för första
              gången på 15 år kan jämföra resultaten av en mångårig socialdemokratisk
              utnämningspolitik med resultaten av ett flerårigt borgerligt maktinnehav.
              KU noterar i sitt betänkande två tydliga trender när utskottet
              jämför de senaste och förhoppningsvis sista åren av socialdemokratiskt
              maktinnehav med de tre första åren av alliansregeringens maktinnehav.
              Dessa två tydliga trender är att antalet utnämnda myndighetschefer
              med politisk bakgrund har minskat och att antalet kvinnor som
              utnämns till myndighetschefer har ökat.
            </seg>
            <seg n="ec4c069f">
              Det kan självklart sakligt sett vara positivt att ha politisk
              bakgrund till exempel som statsråd, statssekreterare, riksdagsledamot
              eller kommunalråd när man ska leda en statlig myndighet. Politiskt
              arbete på heltid ger kunskaper och erfarenheter som kan vara till
              nytta när man arbetar som opolitisk tjänsteman i statsförvaltningen.
              Det säger KU tydligt i sitt betänkande. Samtidigt måste man konstatera
              att om en påfallande hög andel av myndighetscheferna har en bakgrund
              som heltidspolitiker ger det intrycket att regeringen i hög grad
              rekryterar myndighetscheferna inom en privilegierad grupp personer
              som finns i regeringens närhet.
            </seg>
            <seg n="b52970e8">
              Alliansregeringen har velat sända en tydlig signal till svenska
              folket: Myndighetscheferna ska inte rekryteras inom en sluten
              privilegierad elit. Alla ska ha chans att anmäla sitt intresse
              för höga statliga tjänster. Kompetens ska vara avgörande vid tillsättandet.
            </seg>
            <seg n="5f6c00b9">
              Det faktum att andelen utsedda myndighetschefer med politisk
              bakgrund har minskat från 27 procent med den förra regeringen
              till 17 procent med alliansregeringen tyder på att alliansen lever
              upp till sin ambition. Färre har rekryterats ur den politiska
              eliten, fler ur andra kretsar.
            </seg>
            <seg n="5ce9d5c6">
              När det gäller andelen kvinnor av dem som utses till generaldirektörer
              noterar KU att trenden är ökande. Numera ligger andelen kvinnor
              omkring eller strax över 45 procent jämfört med omkring eller
              strax under 40 procent när Socialdemokraterna styrde.
            </seg>
            <seg n="b86316b8">
              År 2008 var över hälften av de utsedda myndighetscheferna kvinnor.
              Det var det första året under 2000-talet och förmodligen första
              gången någonsin som någon svensk regering utsåg kvinnor till mer
              än hälften av de lediga generaldirektörsposterna.
            </seg>
            <seg n="399f194e">
              Alliansregeringen kan alltså visa upp ett bättre resultat ur
              jämställdhetssynpunkt än Socialdemokraterna kan. Det här är särskilt
              intressant med tanke på hur högt tonläget ibland är från de rödgröna
              i jämställdhetsdebatten. Snack är en sak, handling uppenbarligen
              en annan.
            </seg>
            <seg n="509ff719">
              Avslutningsvis granskar utskottet också de nya inslag i rekryteringsförfarandet
              som alliansregeringen har infört. Regeringen vägleds som sagt
              av en tydlig strävan att öppna, bredda och professionalisera rekryteringsprocessen
              när det gäller höga statliga tjänster. Inför varje rekrytering
              upprättas en kravprofil som anger vilka krav som man måste uppfylla
              för att komma i fråga för tjänsten. För första gången någonsin
              annonseras befattningar som myndighetschef ut öppet. Regeringen
              har sagt att annonsering ska förekomma vid flertalet rekryteringar
              men har också markerat att det finns vissa befattningar som inte
              kommer att annonseras ut, till exempel landshövdingeposter och
              höga domartjänster.
            </seg>
            <seg n="483b51ab">
              Under perioden oktober 2007 till september 2009 har regeringen
              genomfört 50 öppna rekryteringsprocesser varvid en befattning
              som myndighetschef annonserats ut. Totalt har drygt 1 200 intresseanmälningar
              inkommit till Regeringskansliet. Det är ett resultat som imponerar
              och som visar att signalen har gått fram. Generaldirektörsposterna
              är inte längre reserverade för en privilegierad elit av personer
              som känner statsministern eller hans medarbetare. I 40 av dessa
              50 fall har en person som skickat in en intresseanmälan ingått
              i slutskedet av rekryteringsprocessen genom att kallas till anställningsintervju,
              och i 33 av de 50 fallen, det vill säga två tredjedelar av fallen,
              har tjänsten tillsatts med en person som skickat in en intresseanmälan.
            </seg>
            <seg n="d3d3b75b">
              Det innebär att intresseanmälningarna har haft en påtaglig betydelse
              i rekryteringsarbetet. Det öppna rekryteringsförfarandet har inneburit
              en tydlig förändring, och det innebär att Sverige har fått en
              regering som i sitt rekryteringsarbete satt öppenhet och kompetens
              i centrum, inte slutna rum och statsministerns vänner.
            </seg>
            <seg n="5aeb7081">
              Fru talman! Färre utnämningar av personer med politisk bakgrund,
              fler utnämningar av kvinnor och en ny öppnare rekryteringsprocess
              är facit efter tre år med alliansregeringen.
            </seg>
          </u>
          <note n="2c67f668">
            Anf. 94 ANDREAS NORLÉN (m):
          </note>
          <note n="69c50f16">
            Från och med 2001 till och med regeringsskiftet 2006 utsåg den
            socialdemokratiska regeringen 182 chefer för myndigheter i Sverige.
            49 av dem hade politisk bakgrund. Det motsvarar drygt en av fyra,
            eller 27 procent. Alliansregeringen har till och med den 30 september
            2009 utsett 116 myndighetschefer varav 20 med politisk bakgrund,
            alltså 17 procent.
          </note>
          <note type="speaker" n="0b0b57fb">
            Anf. 95 BERIT ANDNOR (s) replik:
          </note>
          <u who="Q4891887" xml:id="i-fed55601bcafe4a9-0" n="33cfd751" next="i-8807d1b1247aec57-0">
            <seg n="57460aeb">
              Fru talman! Detta är häpnadsväckande uttalanden från Andreas
              Norlén. Jag hade faktiskt inte tänkt ta några repliker, eftersom
              vi hade den här debatten innan jul och dessutom återkommer när
              det gäller ett förslag från regeringen och den moderatledda majoriteten
              om att sekretessbelägga rekryteringsprocesserna och ansökningarna.
            </seg>
            <seg n="7508e26c">
              Det är ju så att retoriken som användes innan valet har visat
              sig inte tåla kontakten med verkligheten. Inte ett enda förslag
              för att reformera utnämningspolitiken har kommit från den moderatledda
              regeringen inte ett enda förslag!
            </seg>
            <seg n="d1b7b26e">
              Andreas Norlén står här och påstår att det finns en öppenhet,
              en spårbarhet och en förutsägbarhet när det gäller utnämningspolitiken.
              Så är det ju inte. Av de 33 fall där man har tillsatt en tjänst
              på grundval av intresseanmälan finns det de som har lämnat in
              en intresseanmälan efter ansökningstidens utgång, kort tid innan
              regeringen skulle fatta beslut, allt för att ge sken av att det
              där med annonsering är något som den borgerliga regeringen har
              fått att fungera. Så är det inte. Det fungerar inte.
            </seg>
            <seg n="d5358fe5">
              Det är därför ni nu lägger fram ett förslag om att sekretessbelägga
              ansökningar och hela rekryteringsprocessen. Ni sätter offentlighetsprincipen
              ur spel.
            </seg>
            <seg n="e9c83937">
              Jag kan konstatera att av den retorik som fanns innan valet finns
              ingenting kvar. Inte någonting. Borta är utskottsförhör. Borta
              är alla andra förslag som fanns. Det finns ingenting, Andreas
              Norlén.
            </seg>
          </u>
          <note n="1fe5ae16">
            Anf. 96 ANDREAS NORLÉN (m) replik:
          </note>
          <u who="Q4891887" xml:id="i-8807d1b1247aec57-0" n="33cfd751" prev="i-fed55601bcafe4a9-0">
            <seg n="3545c3ad">
              Fru talman! Jag och Berit Andnor debatterade som sagt utnämningspolitiken
              så sent som strax före jul, och nu är hon i gång igen.
            </seg>
            <seg n="32f46355">
              Den regering Berit Andnor själv satt i gjorde inte minsta försök
              att reformera utnämningspolitiken. Göran Persson avfärdade inför
              KU kravprofiler och sade att han inte tyckte att det var något
              speciellt spännande att hålla på med. Det var inte tal om att
              öppna rekryteringsprocesserna och att låta människor skicka in
              intresseanmälningar till generaldirektörsposter.
            </seg>
            <seg n="4e0c1a47">
              Berit Andnor var själv socialminister. Lyfte hon ett finger för
              att öppna, bredda och professionalisera rekryteringsarbetet? Jag
              har inte sett något spår av detta. Berit Andnor får därför ursäkta
              att jag har lite svårt att bli skakad av hennes kritik.
            </seg>
            <seg n="8b491515">
              Kontrasten blir mycket tydlig om man jämför den slutenhet som
              alltid har präglat socialdemokratiska regeringars utnämningspolitik
              med den öppenhet som kännetecknar alliansens utnämningspolitik.
              Vi är i början av ett reformarbete som förhoppningsvis kommer
              att fortsätta även nästa mandatperiod. Men mycket har redan skett.
            </seg>
            <seg n="b27dcef9">
              Jag gläds åt att alliansen i Berit Andnor har fått en ny bundsförvant
              i arbetet för en öppnare och professionellare utnämningspolitik.
              Jag ser enbart positivt på den glöd med vilken hon argumenterar
              för just sådana förändringar som alliansen så länge har krävt.
            </seg>
            <seg n="343c9e62">
              Jag skulle därför vilja fråga Berit Andnor vilka inslag i regeringens
              utnämningspolitik som hon tycker allra bäst om. Är det att andelen
              utnämningar av personer med politisk bakgrund har blivit färre?
              Är det att andelen kvinnor som utnämns har blivit fler? Eller
              är det att rekryteringsprocessen faktiskt har blivit öppnare och
              professionellare genom annonsering och annat? Vilket inslag tycker
              Berit Andnor bäst om?
            </seg>
          </u>
          <note type="speaker" n="5dbc14e8">
            Anf. 97 BERIT ANDNOR (s) replik:
          </note>
          <u who="Q4891887" xml:id="i-fed55601bcafe4a9-1" n="33cfd751" next="i-8807d1b1247aec57-1">
            <seg n="369b7de9">
              Fru talman! Mycket har redan skett, säger Andreas Norlén, men
              det har ju inte skett något. Ni har ju inte lämnat några förslag.
            </seg>
            <seg n="fa688b94">
              Däremot har den borgerliga regeringen ägnat sig åt att försöka
              skapa en fasad, en bild av att det skulle finnas någon form av
              större öppenhet. Så är det ju inte. Vi konstaterar när vi följer
              upp det här att det enda som har sagts från den borgerliga regeringens
              sida är att annonsering ska vara mer regel än undantag. På den
              punkten misslyckas ni, för så är det ju inte.
            </seg>
            <seg n="5ceb0556">
              Det konstateras i den uppföljning som har gjorts att det är i
              50 fall av de 116 där tillsättning har skett som det har skett
              en annonsering. Går vi in och tittar på hur det ser ut i de 50
              fallen kan vi konstatera att det bara är i 33 det har lämnats
              in intresseanmälningar när tjänsten har tillsatts.
            </seg>
            <seg n="bea27274">
              Går man bakom det också och försöker syna detta bakom den ordridå
              som sänks ned, bakom försöket att skapa en bild av att man gör
              någonting annat, visar det sig att det är saker och ting som har
              skett väldigt kort tid innan besluten har fattats, allt för att
              försöka skapa den här bilden.
            </seg>
            <seg n="7e5dacbc">
              Borta är ju utskottsförhör. Var är de? Utskotten skulle få möjlighet
              att fråga ut dem som skulle komma i fråga. Kommittéer skulle ha
              en möjlighet att föreslå personer som skulle vara lämpliga. Det
              var korruption och sättet att bedriva utnämningspolitik krävde
              stora reformer. Ni har inte kommit med någonting. Jo, det kommer
              ett förslag, nämligen att sekretessbelägga hela rekryteringsprocessen
              så att svenska folket inte ska kunna se vem det är som har ansökt
              om de här tjänsterna. Det är det som är konkretionen, det som
              blev resultatet av det höga tonläget, retoriken inför valet 2006.
              Sekretessbeläggning, mörkläggning är det, Andreas Norlén, som
              ni måste ta ansvar för och kunna förklara. Varför? Vad är det
              som har skett?
            </seg>
          </u>
          <note n="2fca1810">
            Anf. 98 ANDREAS NORLÉN (m) replik:
          </note>
          <u who="Q4891887" xml:id="i-8807d1b1247aec57-1" n="33cfd751" prev="i-fed55601bcafe4a9-1">
            <seg n="8872235d">
              Fru talman! Jag har 1 200 argument för att Berit Andnor har fel
              i sitt försök att svartmåla regeringens reformer av utnämningspolitiken.
              1 200 intresseanmälningar har kommit in till Regeringskansliet
              till följd av den annonsering av generaldirektörstjänster som
              har ägt rum under mandatperioden.
            </seg>
            <seg n="195e6e3f">
              Det har skett annonsering i 50 rekryteringsärenden och det har
              resulterat i 1 200 intresseanmälningar från medborgare i Sverige
              som har sett sig föranlåtna att ansöka om en högre statlig befattning.
              Hur mycket av detta hade skett utan regeringsskiftet? Svaret är
              uppenbart: Ingenting hade skett. Berit Andnor försökte inte ens
              förklara på vilket sätt hon som socialminister i den förra regeringen
              arbetade för en öppnare, mer demokratisk, mer professionell rekryteringsprocess.
              Det förstår jag eftersom hon inte lade två strån i kors i det
              arbetet.
            </seg>
            <seg n="a04fdd0d">
              Jag tycker nog att man kan peka på ett antal konkreta resultat
              av regeringens utnämningspolitik. Vi har annonseringen. Vi har
              systemet med intresseanmälningar och, som jag konstaterade i mitt
              anförande, i de 50 rekryteringsförfarandena där man använde annonsering
              gick i 40 fall en av dem som hade anmält intresse vidare till
              slutomgången. Det tycker jag är en mycket hög siffra. Berit Andnor
              är måttligt imponerad, har vi förstått, men jag tycker faktiskt
              att det är ett bra resultat.
            </seg>
            <seg n="7efc3022">
              Vi konstaterar också att andelen utannonserade generaldirektörstjänster
              ökar stadigt. För 2009 ser andelen ut att bli närmare 80 procent.
              Är inte det ett bra resultat, Berit Andnor? Jag vill påstå att
              det är ett utmärkt resultat samtidigt som det är viktigt att framhålla
              att reformarbetet kommer att fortsätta. Det tar naturligtvis lång
              tid att vända den trend som det långvariga socialdemokratiska
              maktinnehavet gav upphov till.
            </seg>
          </u>
          <note type="speaker" n="c212e3a2">
            Anf. 99 KARL SIGFRID (m):
          </note>
          <u who="Q6175642" xml:id="i-798ca17cf1350a78-0" n="89232fd7">
            <seg n="f2c2921e">
              Fru talman! Jag ska säga ett par ord om beredningskravet, som
              är av stor betydelse och som samtidigt är flexibelt. Flexibiliteten
              i regelverket behövs, dels på grund av Sveriges medlemskap i EU,
              dels på grund av att det ibland uppstår oväntade situationer som
              är svåra att förutse och som måste hanteras snabbt. Först ett
              par allmänna konstateranden.
            </seg>
            <seg n="3e9e81ad">
              Beredningskravet finns för att säkerställa att lagstiftningen
              håller hög kvalitet. Fastslagna procedurer stärker öppenheten,
              det vill säga medborgarnas möjligheter att få insyn i statens
              verksamhet och att granska att allt går rätt till. Det ger också
              alla en chans att delta i debatten om den politik som förs.
            </seg>
            <seg n="7711425b">
              En ytterligare funktion som beredningskravet fyller är att det
              hjälper konstitutionsutskottet att i efterhand granska tillkomsten
              av politiska beslut i Regeringskansliet. Genom att det finns en
              standardiserad process vet riksdagen hur den ska gå till väga
              för att följa ett ärende bakåt i tiden. Förutom att processen
              följer ett strikt mönster är tydlig dokumentation en självklar
              förutsättning för den här typen av granskning.
            </seg>
            <seg n="417a34fe">
              Några konkreta exempel i det här betänkandet på vad konstitutionsutskottet
              har tittat på är bidragsgivning till organisationer, bemötandet
              av den globala finanskrisen och införandet av vissa EG-direktiv
              i det svenska regelverket.
            </seg>
            <seg n="d0b309de">
              Granskningen av bidragsgivningen till organisationer visar att
              det krävs nya rutiner för att garantera att skälen för att bevilja
              bidrag alltid finns dokumenterade. Ett arbete för att uppnå det
              här görs också i en samrådsgrupp.
            </seg>
            <seg n="284590c2">
              När det gäller krissituationer, som till exempel den plötsliga
              internationella finanskrisen som drabbade både Sverige och resten
              av världen, bör man komma ihåg följande. Å ena sidan finns det
              ett beredningskrav i regeringsformen som alltid gäller. En brådskande
              situation minskar inte vikten av att ha ett bra beslutsunderlag,
              tvärtom. Å andra sidan anger inte regeringsformen i detalj hur
              exempelvis remissförfarandet ska gå till, och det är nog en klok
              ordning. Ibland uppstår det nämligen situationer då regeringen
              måste agera snabbt för att undanröja hot eller för att minimera
              skador som kan orsakas av en kris.
            </seg>
            <seg n="2d39deb5">
              Regeringens propositionshandbok anger att regeringen i undantagsfall
              kan ersätta skriftliga remisser med remissmöten. Det här är självklart
              inte önskvärt, men ibland är det tyvärr nödvändigt. Regeringen
              bör då på ett snabbt och effektivt sätt inhämta synpunkter från
              relevanta remissinstanser. Vi måste hela tiden bevaka att förkortade
              remisstider och andra typer av åtgärder som snabbar upp behandlingen
              av ett ärende verkligen är motiverade. Det får inte bli så att
              en regering utan särskilda skäl kan begränsa remissförfarandet.
            </seg>
            <seg n="284a7acf">
              I fallet med finanskrisen och de åtgärder som vidtogs med anledning
              av den är det dock uppenbart att det rörde sig om en undantagssituation.
            </seg>
          </u>
          <note n="391f8235">
            Överläggningen var härmed avslutad.
          </note>
          <note n="7290c78b">
            7 § Justitieombudsmännens ämbetsberättelse
          </note>
          <note n="562119e6">
            Föredrogs
          </note>
          <note type="speaker" n="641a584e">
            Anf. 100 PHIA ANDERSSON (s):
          </note>
          <u who="Q3370155" xml:id="i-962b447c44411434-1" n="8119874e" next="i-1fea3bca9d2599d6-1">
            <seg n="92bc7fa3">
              Fru talman! JO-ämbetet är en utanför den offentliga förvaltningen
              helt självständig organisation som medborgarna kan vända sig till
              med klagomål mot myndigheternas verksamhet. JO-ämbetets främsta
              uppgift är att bevaka den enskildes intressen av en lagenlig och
              korrekt behandling från det offentliga organets sida och är på
              så sätt ett värn för rättssäkerheten i samhället.
            </seg>
          </u>
          <note n="c4322c27">
            I detta betänkande behandlas justitieombudsmännens ämbetsberättelse
            för tiden den 1 juli 2008 till den 30 juni 2009. Dessutom behandlas
            en skrivelse från chefs-JO Mats Melin som inkom till utskottet
            den 4 december 2009.
          </note>
          <note n="2417ad11">
            Under denna mandatperiod har justitieombudsmännen vid varje årsredogörelse
            påtalat en allt större ärendemängd av klagomål. Nyregistrerade
            ärenden uppgick till 6 918 för 20082009, vilket är en ökning med
            368 ärenden. Av dessa var 6 729 klagomålsärenden, vilket är en
            ökning med 373 sedan föregående verksamhetsår. Antalet nyregistrerade
            ärenden är därmed det högsta någonsin i JO:s tvåhundraåriga historia.
          </note>
          <u who="Q3370155" xml:id="i-1fea3bca9d2599d6-1" n="8119874e" prev="i-962b447c44411434-1">
            <seg n="28a67f3e">
              Klagomålsärendena tar huvuddelen av JO:s handläggningsresurser
              i anspråk, vilket medför att antalet inspektioner och övriga granskningar
              på JO:s egna initiativ ligger på en lägre nivå än vad JO själv
              anser önskvärt.
            </seg>
            <seg n="80e5c1d9">
              Medborgarna har stort förtroende för JO som garant för rättssäkerheten.
              Men om klagomålstillströmningen ständigt ökar borde man kanske
              även reflektera över vad som är orsaken. Ett exempel är Försäkringskassan,
              där klagomålen ökade med 75 procent mellan 2007 och 2008. De förslag
              och påpekanden som JO gör i sina ämbetsberättelser bör därför
              leda till förändringar inom myndigheter som förhindrar nya klagomål.
              Det sker tyvärr alltför sällan.
            </seg>
            <seg n="8d795c34">
              Antalet JO-anmälningar har mer än fördubblats på 20 år. Organisationen
              är dock i stora drag densamma. Det har lett till långa handläggningstider
              och mindre tid till att utreda och bedöma de mest komplicerade
              och angelägna ärendena. Konstitutionsutskottet befarar att det
              finns en risk att allmänhetens förtroende för JO-ämbetet skadas.
            </seg>
            <seg n="d8e8f78f">
              Ett enigt utskott anser mot denna bakgrund att en utredning bör
              tillsättas i syfte att genomföra en översyn av instruktionen för
              riksdagens ombudsmän och eventuellt lägga fram förslag till ändringar
              i instruktionen. Utredningen bör ges i uppdrag att undersöka om
              det bör införas en möjlighet för justitieombudsman att delegera
              rätten att fatta beslut till annan befattningshavare vid avvisnings-
              och avskrivningsärenden. Den effektivisering av JO:s arbetsformer
              som införandet av en sådan delegationsmöjlighet skulle kunna innebära
              och de vinster den skulle kunna ge i form av ökad tid för till
              exempel mer komplicerade klagomålsärenden och inspektioner ska
              vägas mot att JO-ämbetet är ett personligt förtroendeämbete.
            </seg>
            <seg n="d1e04476">
              Fru talman! Vad som nu anförs bör ges riksdagsstyrelsen till
              känna.
            </seg>
          </u>
          <note n="01836516">
            Med anledning av den ökade mängden ärenden inkom chefs-JO Mats
            Melin med en skrivelse till utskottet där det föreslås att en
            utredning tillsätts med uppdrag att föreslå de ändringar i lagen
            som kan fordras för att göra en anpassning av JO:s handläggnings-
            och beslutsformer med anledning av den ökade klagomålstillströmningen.
          </note>
          <note type="speaker" n="fb484e7b">
            Anf. 101 PER BILL (m):
          </note>
          <u who="Q5575977" xml:id="i-183767d307018291-0" n="968cf2c6">
            <seg n="84d66f11">
              Fru talman! Phia Andersson har givit en god beskrivning av varför
              det är dags att göra en ny utredning om justitieombudsmännens
              möjlighet att sköta sitt arbete på ett sätt så att medborgarna
              är nöjda.
            </seg>
            <seg n="8c6e4740">
              Det är 25 år sedan vi sist hade en utredning om de förutsättningar
              som krävs för att JO-ämbetet ska kunna skötas på ett bra sätt
              och att det ska vara en snabb handläggning. Det är väl relativt
              rimligt att någonstans vart 25:e år titta över regelverket och
              se om det behöver moderniseras och anpassas. Det råder inget som
              helst tvivel om att den stora ökningen av klagomål har gjort att
              det ibland för vissa JO:ar känns som om de nästan drunknar i nya
              ärenden. Så kan vi naturligtvis på lång sikt inte ha det. Det
              är därför som ett enigt konstitutionsutskott nu föreslår riksdagsstyrelsen
              att tillsätta en ny sådan utredning så att vi kan få ett nytt
              regelverk för ombudsmännen som gör att de kan klara av arbetet
              ännu bättre och ännu fortare.
            </seg>
          </u>
          <note n="391f8235">
            Överläggningen var härmed avslutad.
          </note>
          <note n="4d348208">
            8 § Ägande och förvaltning av hyreshus
          </note>
          <note n="562119e6">
            Föredrogs
          </note>
          <note type="speaker" n="11b6a5b7">
            Anf. 102 HILLEVI LARSSON (s):
          </note>
          <u who="Q3375042" xml:id="i-e6bf66579afa628f-0" n="699c9da3">
            <seg n="0760d19a">
              Fru talman! Det är framför allt en scen som har bitit sig fast
              i mitt medvetande och som angår den här debatten. Det var när
              vi fick se tv-inslaget om kackerlackorna i Herrgården i Malmö.
              Det var bland annat en barnfamilj som intervjuades. Situationen
              var fruktansvärd. Man kunde med egna ögon se hur illa ställt det
              var. Det var inte bara hörsägen, utan man kunde se hundratals,
              till och med tusentals, kackerlackor krypa omkring.
            </seg>
            <seg n="76d3d235">
              De drabbade barnen var inte förskonade från kackerlackorna vare
              sig dag- eller nattetid. De fanns hela tiden överallt. På natten
              skulle barnen sova, och de kunde inte ta bort kackerlackorna.
              Kackerlackorna kröp över barnens kroppar, inte minst över ansikten
              och ögon. En barnläkare hade tittat på hemsituationen, och läkaren
              hade krävt att problemen skulle åtgärdas omedelbart. Flera år
              senare visade sig situationen vara precis densamma.
            </seg>
            <seg n="43274f2a">
              Barnen led av mardrömmar och posttraumatiskt stressyndrom på
              grund av kackerlackorna som nätterna igenom sprang över ansiktena.
              Budskapet till familjen från förvaltningsföretaget som hade ansvar
              för deras hyreslägenhet var att det var familjens eget fel att
              det fanns kackerlackor och även att det var fukt- och mögelskador
              i lägenheten. De hade inte städat tillräckligt. Det visade sig
              att familjen städade mer än normalt, mer än man egentligen ska
              behöva göra. Varje dag städade de undan alla kackerlackor, men
              det kom hundratals, tusentals, nya hela tiden. De kröp fram i
              nedgången köksutrustning och i det fuktskadade badrummet. Det
              här var bara en av många drabbade familjer.
            </seg>
            <seg n="c3dfec38">
              Tyvärr finns ett stort mörkertal. Det är inte allting som vi
              får höra i medierna. Det här var verkligen ett skräckexempel.
            </seg>
            <seg n="d428a63a">
              Denna familj, och många med den, är fast i en utpressningssituation.
              I många fall är det höga hyror trots att det inte sker något underhåll
              av bostaden, vilket är förvaltarens och hyresvärdens ansvar. De
              har ingen annanstans att bo. I Malmö, där jag kommer ifrån, är
              bostadsbristen stor. Det finns helt enkelt ingen annanstans att
              flytta. Därför hjälper det inte heller att klaga. Hyresvärden
              vet om att de inte har någonstans att ta vägen och struntar i
              dem. Samtidigt gör bolagen feta vinster på människor i en desperat
              situation. De tar ut överhyror trots att de inte ens underhåller
              beståndet.
            </seg>
            <seg n="c9207e38">
              I dessa frågor är det självklart att ingripa när katastrofen
              är framme när det har gått så här långt som i fallet med kackerlackorna.
              Ännu bättre är det om man lyckas förebygga så att det över huvud
              taget inte uppstår en sådan situation. Ett utmärkt sätt att förebygga
              är att se till att hyresvärdar som har misskött sig tidigare inte
              får köpa nya fastigheter och göra om samma sak igen. Här finns
              något som heter förvärvslagen. Den är till för att förhindra just
              detta. Nu föreslår regeringen i sin proposition och majoriteten
              i utskottet är med på detta att förvärvslagen ska avskaffas. Motiveringen
              är att syftet med lagen är bra, det vill säga att förhindra oseriösa
              fastighetsförvaltare och hyresvärdar att ta över fastigheter som
              i slutändan drabbar hyresgästerna. Men lagen har inte fungerat
              tillräckligt bra, det vill säga man har inte kommit åt oseriösa
              aktörer. Då är helt enkelt lösningen att avskaffa lagen.
            </seg>
            <seg n="cd18577f">
              Jag tycker att man borde se detta precis tvärtom. Om vi inte
              når tillräckligt många borde vi i stället skärpa lagen och titta
              på de kryphål som har utnyttjats för att komma undan lagen. Ett
              sådant kryphål är det som kallas indirekt förvärv, det vill säga
              att bakvägen skaffa sig ägande i fastigheterna men det syns inte
              på ytan.
            </seg>
            <seg n="325b354b">
              När det gäller övriga lagar brukar vi när folk hittar kryphål
              försöka täppa till kryphålen. Vi tar inte bort hela lagen. I det
              här fallet borde vi inte ge upp utan i stället försöka förhindra
              att de oseriösa aktörerna får ett ännu större bestånd av bostäder
              som gör att ännu fler hyresgäster riskerar att drabbas.
            </seg>
            <seg n="6a99cdcd">
              Även om lagen inte fungerar ultimat, man når inte tillräckligt
              många som borde stoppas, stoppas en tredjedel av dem som anmäls.
              Det är så det går till, det vill säga kommuner anmäler till hyresnämnden
              att den som vill köpa en fastighet verkar oseriös och vill kontrollera
              personen eller bolaget. Det är ändå rätt många, med tanke på hur
              många hundratals hyresgäster som kan vara berörda i varje enskilt
              fall där man lyckas stoppa någon. Det jag nu är rädd för är att
              det även för denna tredjedel av de anmälda som i dag stoppas blir
              fritt fram att ta sig in på bostadsmarknaden de flesta är redan
              där inne skaffa ännu fler fastigheter och tjäna ännu mer pengar
              på hyresgästernas bekostnad genom att inte underhålla bostäderna
              och ta ut överhyror.
            </seg>
            <seg n="00c09c3a">
              Jag tycker att vi borde göra tvärtom. I stället för att ge upp
              måste vi höja ambitionsnivån och komma åt de indirekta förvärven,
              som det kallas när man bakvägen skaffar inflytande och ägande
              över fastigheter, och öka kompetensen. Jag tror att man redan
              med nuvarande lag skulle kunna komma åt många fler. Då handlar
              det om att anmäla, och då handlar det om kunskap om hur det ser
              ut och vilka som har misskött sig och om att försöka anmäla i
              tid så att de inte kan skaffa ännu fler fastigheter.
            </seg>
            <seg n="304345df">
              Jag tror att det allra viktigaste med den här lagen är den preventiva
              effekten, det vill säga att kunna förebygga genom att de oseriösa
              aktörerna inte vågar skaffa fler fastigheter när de har missbrukat
              dem de redan har då de vet att det finns en risk att de blir anmälda.
            </seg>
            <seg n="669dfa77">
              Kronofogdemyndigheten, som har avstyrkt förslaget att avskaffa
              lagen, menar att detta är den viktigaste funktion som lagen har.
              Risken med att avskaffa lagen är att det blir ännu fler oseriösa
              som inte ser några hinder alls för att ge sig in på den här marknaden.
            </seg>
            <seg n="17030eaa">
              Jag tycker att det är ett tungt argument för att behålla lagen.
              Även om man inte skulle skärpa den är det bättre att behålla den
              än att ta bort den, men självklart borde vi hellre skärpa lagen
              så att vi kommer åt ännu fler bovar och banditer som tjänar pengar
              på fattiga människor.
            </seg>
            <seg n="eab6fcec">
              Konsumentverket och Boverket tycker också att vi ska behålla
              lagen. Konsumentverket pekar på att vi måste tänka på alla de
              hyresgäster som på detta sätt i dag slipper ha oseriösa värdar
              på grund av lagen. Även om vi inte stoppar så många oseriösa aktörer
              är det många hyresgäster som bevaras från oseriösa hyresvärdar
              och oseriösa förvaltare.
            </seg>
            <seg n="519248b7">
              En sak är vi i oppositionen överens med majoriteten om och vi
              är överens med regeringen nämligen att bostadsförvaltningslagen
              ska skärpas. Detta är steg två. När någon väl har lyckats komma
              över en fastighet och börjar missköta sig grovt finns det en möjlighet
              att ingripa från samhällets sida. Det här har varit svårt att
              göra, har man kunnat se. Många kommuner har haft problem med det,
              för det krävs ett väldigt stort missbruk för att man ska kunna
              ingripa. Nu föreslås att vi ska göra det lättare att ingripa.
              Vi tycker att det är jättebra, så där är vi helt överens.
            </seg>
            <seg n="0c37fde7">
              Däremot tycker vi att det är tragiskt att det ska behöva gå så
              långt. Målet måste vara att stoppa dem innan de har sett till
              att husen förfaller fullständigt. Det ligger i både hyresgästernas
              och samhällets intresse att fastigheter inte ska förfalla på detta
              sätt. I slutändan blir det stora kostnader både om det är kommunen
              som ska ta ansvar och om det är någon ny, seriös ägare som tar
              över. Då måste man rusta upp, och det kostar mycket mer att rusta
              upp än att sköta det kontinuerligt.
            </seg>
            <seg n="170a8713">
              Därför tycker jag att vi inte ska ge upp när det gäller att hindra
              oseriösa fastighetsägare att skaffa fler fastigheter. Risken är
              annars att signalen blir: Fortsätt att köpa! Det spelar ingen
              roll hur många ni redan har och hur mycket ni missköter dem det
              är fritt fram att köpa fler. Då minskar också kommunens möjligheter
              att stoppa det.
            </seg>
            <seg n="fca5e6e5">
              Avslutningsvis vill jag säga att tvångsförvaltning är ett stort
              problem. Det är det man kan ta till när man finner att det har
              misskötts och man försöker rätta till situationen. Det är inte
              så många som vill gå in och ta över de förfallna bostäder som
              det handlar om, och då kommer hyresgästerna i kläm. Något som
              jag tycker att vi måste jobba vidare med är att hitta förvaltare
              som kan ta över.
            </seg>
          </u>
          <note n="3d33dcc4">
            Jag yrkar bifall till reservationen.
          </note>
          <note type="speaker" n="fa87fdee">
            Anf. 103 EGON FRID (v):
          </note>
          <u who="Q5743643" xml:id="i-f8afea1c9f61e224-0" n="2ecd88a6" next="i-035cebe672a1cf0e-0">
            <seg n="dbba3843">
              Fru talman! Det har sedan länge ansetts angeläget att förhindra
              att olämpliga personer eller företag förvärvar hyresfastigheter.
              Förvärvslagen har haft och har till syfte att förhindra detta.
              Om en kommun begär prövning av ett förvärv av en hyresfastighet
              får förvärvet genomföras endast efter tillstånd av hyresnämnden.
              Det har också ansetts nödvändigt med regler som gör det möjligt
              att ingripa i efterhand mot hyresvärdar som inte sköter fastighetsförvaltningen
              på ett tillfredsställande sätt. I bostadsförvaltningslagen finns
              därför regler om att hyresnämnden under vissa förutsättningar
              kan besluta att en fastighet ska förvaltas av annan än fastighetsägaren,
              det som kallas tvångsförvaltning.
            </seg>
            <seg n="ddbda537">
              Enligt förvärvslagen får en fastighet som är taxerad som hyreshusenhet
              förvärvas endast efter tillstånd av hyresnämnden. Tillståndsplikten
              gäller flertalet slag av förvärv, bland annat köp, byte och gåva,
              men inträder först om den kommun där fastigheten är belägen har
              begärt hyresnämndens prövning.
            </seg>
            <seg n="3b0640f4">
              Fru talman! Vad behöver då göras? Jo, vi behöver ett starkare
              skydd för att förhindra oseriös förvaltning av hyreshus, utifrån
              den otrygghet som många hyresgäster känner och utifrån den urusla
              förvaltning vi ser exempel på från flera orter i landet inte,
              som regeringen föreslår, ta bort en lag som borde kunna fungera
              bättre men som i dag är ett verktyg för att öka tryggheten för
              hyresgästerna.
            </seg>
          </u>
          <note n="e57762fc">
            Inledningsvis yrkar jag därför bifall till reservationen i betänkandet.
          </note>
          <u who="Q5743643" xml:id="i-035cebe672a1cf0e-0" n="2ecd88a6" prev="i-f8afea1c9f61e224-0">
            <seg n="562550fd">
              Det är fortfarande angeläget att förhindra att olämpliga personer
              eller företag förvärvar hyresfastigheter. Vi ser runt om i landet
              exempel på olämpliga och oseriösa fastighetsägare som förvärvar
              och förvaltar hyreshus. Vi ser dock och får tydliga signaler från
              framför allt Hyresgästföreningen om att nuvarande förvärvslag
              har haft en viktig betydelse för att förhindra oseriösa fastighetsägare.
              Tydliga exempel finns här från bland annat Malmö. Samtidigt är
              Herrgården i Malmö, som Hillevi Larsson har beskrivit, det tydligaste
              skräckexemplet på just oacceptabel misskötsel och undermålig förvaltning.
            </seg>
            <seg n="ceffec73">
              Nuvarande förvärvslag behöver, i stället för att upphävas, reformeras.
              Den behöver reformeras för att bli den garanti ihop med andra
              viktiga lagar på området, som bostadsförvaltningslagen som kan
              förhindra oseriösa fastighetsägare och oseriös fastighetsförvaltning.
              Vi behöver en skärpt förvärvslag som än tydligare och än kraftfullare
              hindrar olämpliga personer eller företag att förvärva hyreshus.
              De problem som i dag tydligast visar sig i den privatägda delen
              av Herrgården i Malmö säger oss att vi inte ska minska ambitionsnivån
              utan i stället skärpa lagstiftningen. De brister som vi alla ser
              i Herrgårdens mycket bristfälliga förvaltning borde omedelbart
              vara grund för tvångsförvaltning.
            </seg>
            <seg n="de1b51d7">
              I vår gemensamma reservation uppmärksammar vi att regeringen
              med sitt förslag väljer att gå emot en rad tunga remissinstanser,
              som Kronofogdemyndigheten, Konsumentverket och Boverket. En annan
              tung remissinstans, Hyresgästföreningen, anser att alla förvärv
              ska prövas, oberoende av om köpet avser själva hyreshuset eller
              andelar eller aktier i ett bolag som äger huset. Juridiska fakultetsnämnden
              vid Helsingforss universitet förslår att grunderna för att vägra
              förvärvstillstånd ska tydliggöras.
            </seg>
            <seg n="cc70e8f8">
              Som ett alternativ till upphävande av förvärvslagen efterlyser
              hyresnämnderna i Göteborg och Sundsvall överväganden som tar sikte
              på indirekta förvärv, till exempel hur det på ett effektivt sätt
              kan förhindras att anmälningsplikten för aktieförvärv kringgås.
            </seg>
            <seg n="aa27135e">
              I övrigt är remissinstanserna delade. Det finns hyresnämnder
              och länsstyrelser som både tillstyrker och avstyrker propositionen.
            </seg>
            <seg n="4d454d91">
              Problemen i dag med oseriös hyresförvaltning kan i sig inte utgöra
              grund för att upphäva förvärvslagen. Ser regeringen verkligen
              problemet, vilket både Mats Odell och Beatrice Ask nyligen har
              uttryckt i debatter i riksdagen, borde tillämplig lagstiftning
              i stället stärkas. Problemet med bristande enhetlighet vid tillämpningen
              av lagen kan heller inte utgöra grund för att upphäva lagen. I
              alla fall av bristande enhetlighet är behovet i stället en förtydligad
              lagstiftning, vilket i det här fallet flera remissinstanser föreslår
              i stället för ett upphävande.
            </seg>
            <seg n="cc3a6232">
              Detsamma gäller regeringens argument att reglerna kringgås genom
              indirekta förvärv, ett utdraget förfarande och behovet av en effektivare
              sanktion. Alla dessa områden och övriga behov av förbättringar
              bör gå att få till stånd genom skärpningar i förvärvslagen.
            </seg>
            <seg n="9b8b08e0">
              Fru talman! I propositionen föreslås även bland annat att bostadsförvaltningslagen
              skärps. Det är viktiga signaler från lagstiftarna att stärka hyresgästernas
              ställning genom ökade möjligheter att få till stånd ingripanden
              mot fastighetsägare som inte sköter sig.
            </seg>
            <seg n="c17f0935">
              Målet med en skärpt bostadsförvaltningslag måste vara, utifrån
              dagens problem med oseriösa ägare av hyreshus, att stärka lagen
              när det gäller möjligheter att tillgripa tvångsförvaltning. Tyvärr
              föreslår inte regeringen detta, trots uttalanden från både Mats
              Odell och Beatrice Ask i den riktningen.
            </seg>
            <seg n="b8719842">
              I propositionen föreslås lägre krav för ingripande i vissa fall
              när det gäller beslut om särskild förvaltning. Detta är en bra
              skärpning.
            </seg>
            <seg n="20100041">
              Sedan känns det, i ljuset av missförhållandena när det gäller
              de norska ägarna i Herrgården och på andra håll i landet, som
              att det finns ett stort behov av att överväga ett förvaltningsförbud
              eller näringsförbud för oseriösa personer eller företag som äger
              och förvaltar hyreshus.
            </seg>
            <seg n="b7ac5411">
              Hillevi Larsson tog upp problemet med att hitta förvaltare som
              vill förvalta hus vid tvångsförvaltning. Jag tycker att det vore
              rimligt att titta på om de allmännyttiga kommunala bostadsföretagen
              skulle kunna utses till förvaltare, bland andra, av hus vid tvångsförvaltning,
              detta för att öka möjligheterna att hitta fler förvaltare.
            </seg>
            <seg n="7956bea4">
              Fru talman! Förvärvslagen behöver förstärkas och reformeras i
              stället för att upphävas. Socialdemokraterna, Vänsterpartiet och
              Miljöpartiet kommer att återinföra förvärvslagen och genomföra
              de förändringar av lagen som behöver göras när och om vi får regeringsansvaret.
              De övriga förslagen i denna proposition, som vi till största delen
              delar, kommer vi att ta ansvar för att genomföra, för att uppnå
              en bättre och seriösare bostadsförvaltning i syfte att ytterligare
              stärka hyresgästernas ställning på bostadsmarknaden.
            </seg>
          </u>
          <note type="speaker" n="23fe5469">
            Anf. 104 JAN LINDHOLM (mp):
          </note>
          <u who="Q5956750" xml:id="i-657c09e7f41c64fc-0" n="7fc2591b" next="i-d8905feae78ede28-0">
            <seg n="b8c8ff95">
              Fru talman! Vad vill regeringen? Det är nog många som har ställt
              sig den frågan ett antal gånger under den innevarande mandatperioden.
            </seg>
            <seg n="c3822503">
              Vilka motiv har de för sina förslag? Är motivet att skapa rättvisa?
              Nej. Är motivet att bygga broar mellan individer? Det är knappast
              det heller. Är motivet att skapa trygghet för medborgarna? Det
              är inte troligt. Är motivet att hushålla med miljö och naturresurser?
              Nej, det är knappast det heller. Är motivet att lösa klimatutmaningen?
              Nej, det är det absolut inte.
            </seg>
            <seg n="b090b279">
              Den moderatledda högerregeringen kan knappast beskyllas för att
              vilja bygga vidare på det socialdemokratiska folkhemmet, där även
              den sämst lottade skulle få alla möjligheter att nå toppen i samhällsstegen,
              lite i stil med den amerikanska drömmen. Det var en samhällsmodell
              som präglades av gemenskap, hushållning, vetenskap och sunt förnuft.
            </seg>
            <seg n="52dba71f">
              Man kan knappast heller, fru talman, beskylla den moderatledda
              högerregeringen för att visa några tecken på att vilja bygga det
              nya globalt rättvisa och uthålliga samhället, det gröna samhället.
              Det är en samhällsmodell som även den präglas av gemenskap, hushållning,
              vetenskap och sunt förnuft. Men den är kompletterad med insikten
              att jorden har begränsningar som man måste ta hänsyn till och
              att utan en global solidaritet upphör inte kapplöpningen för att
              plundra jorden på den sista skatten.
            </seg>
            <seg n="f0f22b00">
              Nej, den moderatledda högerregeringens reformförslag är i stället
              genompyrda av unken gammal ideologi, gamla sorgliga värderingar
              som att den som är starkast och försedd med de vassaste armbågarna
              får ta för sig på andras bekostnad. Sådana värderingar borde inte
              platsa i ett modernt samhälle.
            </seg>
            <seg n="6f11c7d1">
              Varför strävar egentligen regeringen hela tiden efter att klämma
              åt medborgarna och göra det både svårare och dyrare för dem? Svaret
              kan vara enkelt. Ideologin är viktigare än folket.
            </seg>
            <seg n="4e784b3d">
              För att exempelvis lyckas med konststycket att sälja ut delar
              av apoteksmonopolet tvingades man att höja handelsmarginalen från
              17 procent till 30 procent. Man tvingades alltså att lagstifta
              om att öka vinstutrymmet med 13 procent för att på det sättet
              få företagen intresserade av en väldigt tuff marknad.
            </seg>
            <seg n="dc7a2be8">
              På liknande sätt var det med Vin &amp; Sprit. Den utförsäljningen
              kostar numera skattekollektivet 5 miljarder varje år.
            </seg>
            <seg n="36727d89">
              (ANDRE VICE TALMANNEN: Jan Lindholm! Jag vill påminna om att
              det handlar om ägande och förvaltning av hyreshus.)
            </seg>
            <seg n="ac91af40">
              Fru talman! Så länge som det är ideologiskt rätt får det tydligen
              kosta hur mycket som helst i den mörkblå högerregeringens Sverige.
              Ibland, fru talman, är prislapparna för högerregeringens omställning
              inte lika tydliga som i fallet Vin &amp; Sprit och Apoteksbolaget.
            </seg>
            <seg n="9c9af2a3">
              Vad kostar den proposition som vi debatterar just nu? Det är
              nog många som undrar det. Man tar ifrån kommunerna möjligheten
              att gå till hyresnämnden och få en spekulant prövad. Detta är
              naturligtvis inte en hundraprocentig garanti för att den som inte
              är lämpad att förvalta hyresfastigheter inte kan komma över hyresfastigheter.
              Men det är väldigt svårt att förstå hur regeringen kan anse att
              några hål i håven skulle vara motiv för att beröva kommunerna
              möjligheten att freda sig mot ökända fastighetsskojare.
            </seg>
            <seg n="ab76c9e7">
              Att, som högerregeringen gör, erbjuda en ökad möjlighet att i
              efterhand vidta åtgärder, exempelvis genom ålägganden enligt bostadsförvaltningslagen,
              är knappast någon tröst för de tusentals hyresgäster som redan
              med dagens konstruktion har tvingats bo i undermåliga och dåligt
              skötta fastigheter i åratal.
            </seg>
            <seg n="269f3e79">
              Det är inte enbart i Malmö som den här typen av problem finns.
              Jag kan ta ett annat exempel ur nyhetsfloden. Det finns en fastighetsförvaltare
              som bland annat äger fastigheter i Sundsvallsområdet. I områdena
              Essvik och Nacksta är klagomålen väldigt stora från de boende.
              Och när kommunens miljöinspektörer besöker områdena slås de av
              underhållsnivån. Det har gått så långt att kommunen har diskuterat
              tvångsövertagande av fastigheterna.
            </seg>
            <seg n="05e956c5">
              Det är inte ovanligt med läckande vattenledningar, trasiga avlopp,
              ventilation som inte fungerar, nästan obefintlig värme, trasiga
              tvättmaskiner och hissar som inte fungerar. Grovsopor kan ligga
              i stora berg i källare och även på vindar. Det är farliga utemiljöer
              för barnen med trasiga lekredskap. Det luktar ofta både mögel
              och sopor i trapphus, källare och vindar. Sophanteringen fungerar
              oftast dåligt. En del fasader på de här husen är täckta med ett
              organiskt material som liknar någon sorts grönt slem. Och liksom
              i Malmö förekommer skadedjur även i en del av dessa fastigheter.
            </seg>
            <seg n="016df08e">
              Även i min hemkommun, fru talman, har en fastighetsförvaltare,
              med ett större mer skandalomsusat bestånd av hyresfastigheter
              i Sundsvall, lyckats komma över sju mindre hyresfastigheter i
              det lilla samhället Sågmyra. Drygt ett år efter det här övertagandet
              har kommunen beslutat om böter om inte åtgärder vidtas snarast.
            </seg>
            <seg n="688a96c1">
              Letar man på nätet kan man hitta mängder av lägenheter, eller
              fastigheter ska man väl säga, som ägs av förvaltare som inget
              hellre tycks önska än att husen ska falla ihop som korthus. Problematiken
              är ofta likartad. Det är trasigt, kallt och osunt.
            </seg>
            <seg n="c7fde6be">
              I större städer skulle man kunna tänka sig att strategin är att
              bli av med hyresgästerna för att sedan kunna lyxrenovera och sälja
              ägarlägenheter eller bostadsrätter. Men jag tror faktiskt inte,
              efter att jag har letat på nätet, att den typen av marknad finns
              där de flesta av de här vanskötta fastigheterna står.
            </seg>
            <seg n="91193450">
              Att den här typen av osunda uppväxtmiljöer skapar sociala kostnader
              i miljardklassen tror jag inte är särskilt svårt att visa. Vad
              kostar då det här betänkandet samhället?
            </seg>
            <seg n="ce61e583">
              Detta, det verkliga utanförskapet, som högerpolitiken skapar,
              alienationen och den destruktivitet som riskerar att bli resultatet
              av den här typen av förfallna bostadsområden innebär bara utförsbackar
              för de boende.
            </seg>
            <seg n="5a423001">
              Vad vill regeringen? Vill man att det ska vara lätt även för
              osunda företag att tjäna stora och snabba pengar? Går vinst före
              mänskliga värden? Kan man tolka den verklighet som högerpolitiken
              leder till på något annat sätt? Jag undrar. Ideologin att pengarna
              går före de mänskliga värdena, den råa nyliberalismen, blir tydligare
              för varje betänkande som majoriteten trummar igenom här i kammaren.
            </seg>
            <seg n="ea133d44">
              Det finns alternativ till den hårda, kalla ekonomismen som slår
              ut människor. Det finns alternativ till den blinda egoismen. Den
              isande konsumismens slagord att den som har flest prylar när han
              eller hon dör vinner är inte längre bara ett ironiskt skämt, utan
              det har blivit en uppmaning att bjuda upp till motstånd.
            </seg>
            <seg n="d405aee6">
              Regeringens argumentation för sitt förslag i betänkandet att
              avskaffa förvärvslagen är, tycker jag när jag läser texten, nästan
              totalt obefintlig. Man erkänner att hyresgästerna har ett legitimt
              intresse av att slippa lida av bristfälliga fastighetsförvaltningar,
              men man skriver bara att det intresse som de boende har bör kunna
              tillgodoses på annat sätt.
            </seg>
            <seg n="254d1f5c">
              Man erkänner till och med, fru talman, att borttagandet av förvärvslagen
              kan innebära att vi får fler olämpliga fastighetsförvaltare. Jag
              tycker att det är svårt att uppfatta majoritetstexten i betänkandet
              som en argumentation för att avskaffa förvärvslagen.
            </seg>
            <seg n="01bf9475">
              I alla sammanhang i politiken brukar vi säga att det är billigast
              att förebygga, att förekomma, att se till att olyckan inte inträffar.
              Men här har vi en regering som fullt medvetet är beredd att offra
              tusentals barns uppväxtmiljö för att några år senare när skadan
              redan har skett ge möjligheter till förelägganden och tvångsförvaltning.
              Det finns situationer i politiken där det kan vara bra att prova
              sig fram och experimentera, men när det gäller barns framtid och
              när den står på spel brukar vi vara ganska överens om att det
              är bäst att man vet vad man gör.
            </seg>
            <seg n="5193cd40">
              Vi i oppositionen har ingenting emot utan bifaller tvärtom regeringens
              ambitioner att göra bostadsförvaltningslagen bättre. Men vi ser
              det bara som ett verktyg att använda i de fall där olämpliga fastighetsförvaltare
              har lyckats ta sig in på marknaden av misstag. För oss är det
              inte en rutin som skapar en fungerande hyresmarknad. Det är bra
              med kraftiga verktyg när det går hål i håven, men att kasta bort
              håven och öppna för fastighetsskojare är att offra många barn.
            </seg>
          </u>
          <note n="261c6b1a">
            Jag yrkar avslag på förslaget i betänkandet och bifall till reservationen.
          </note>
          <u who="Q5956750" xml:id="i-d8905feae78ede28-0" n="7fc2591b" prev="i-657c09e7f41c64fc-0">
            <seg n="7f662360">
              För övrigt anser jag att regeringen snarast bör ge det nya Trafikverket
              i uppdrag att starta bygget av dubbelspåret mellan Falun och Borlänge.
            </seg>
          </u>
          <note type="speaker" n="42c4cc9f">
            Anf. 105 CHRISTINE JÖNSSON (m):
          </note>
          <note n="522ead59">
            Fru talman! Denna proposition innebär att lagen om förvärv av
            hyresfastigheter från 70-talet upphävs och att lagen om bostadsförvaltning
            skärps. Lagen om förvärv av fastighet tillkom, som sagt, på 70-talet
            för att förhindra olämpliga personer att förvärva hyresfastigheter.
          </note>
          <u who="Q4957699" xml:id="i-596ce1beb439cf37-0" n="9911deb0">
            <seg n="e9e3dbb6">
              Fru talman! Precis som ett antal företrädare i utskottet här
              har pratat om uppmärksammas i princip varje vecka dåligt förvaltade
              bostäder i tidningar och i reportage i radio och tv. I en del
              fall är det näst intill övergivna fastigheter, i andra ytterst
              vanvårdade fastigheter med hälsofarliga boendemiljöer. Hyresgäster
              går i sin desperation och vanmakt till massmedier för att få till
              stånd en förändring av bostadsförhållandena.
            </seg>
            <seg n="997d65c2">
              Jan Lindholm från Miljöpartiet försöker få det till att alliansens
              företrädare har en människosyn som inte skulle se de här problemen.
              Naturligtvis är det inte så. Vi ser problemen, men vi har kanske
              lite olika verktyg för att hitta fram till lösningarna på de problem
              som har uppkommit.
            </seg>
            <seg n="11b44095">
              Jag har under mina år som politiker, framför allt i kommunpolitiken,
              stött på många fall av icke acceptabla bostadsförhållanden i såväl
              hyrda som ägda fastigheter. I de flesta av de fallen finns det
              en komplex situation. Det kan vara hyresvärdar med stora ekonomiska
              problem. Ofta kan man se sociala problem hos den som äger och
              förvaltar fastigheterna. Det kan också vara stora företag med
              stora vinstintressen. Enbart vinsten är intressant, inte förvaltningen.
            </seg>
            <seg n="7f184250">
              Man ser också fastigheter som säljs ofta. Där har man inte ett
              direkt intresse av förvaltningen.
            </seg>
            <seg n="46bd8df3">
              I många fall i min egen kommun och andra kommuner är det till
              och med kommunen själv som betalar en del av hyresgästernas hyra.
              Det kan uppröra mig ganska mycket att den instans som ska vara
              till för att skydda hyresgästerna också är den som betalar hyresvärdarna
              genom den hyra som hyresgästerna har.
            </seg>
            <seg n="709e33a0">
              Med lite perspektiv har jag sett att det finns enstaka fall där
              man hade kunnat förhindra det med förvärvslagen om den hade utnyttjats
              fullt ut, men i de flesta fall är det ärenden som inte förvärvslagen
              skulle ha förhindrat utan där problem uppstått senare i förvaltningen
              av fastigheterna. Det är en av orsakerna till att lagen från 70-talet
              om tillstånd och förvärv av hyresfastigheter har spelat ut sin
              roll. Det är oftast inte vid köpet som den dåliga förvaltningen
              förhindras.
            </seg>
            <seg n="1555e26b">
              Hillevi Larsson tog upp ett exempel, Herrgården i Malmö. Som
              flera andra talare har varit inne på finns det andra skräckexempel
              på dålig förvaltning. Men om man ser på Herrgården och den komplexitet
              som finns där med en som förvaltar och en som äger och ägande
              som förändrats under året, kanske under det senaste halvåret,
              är det inte heller där förvärvslagen som skulle kunna förhindra
              de problem som har uppstått. Det krävs andra åtgärder för att
              komma till rätta med det som har hänt i Herrgården och flera andra
              ställen i Sverige.
            </seg>
            <seg n="c1c1153a">
              I dag krävs det en stor organisation i kommunerna för att administrera
              tillståndsgivning enligt förvärvslagen. Det är som en del andra
              har varit inne på 15 ärenden per år som går till hyresnämnd för
              prövning. Den organisation som finns skulle i stället kunnat vara
              för att ta itu med de problem som har uppstått i Herrgården och
              med ett antal andra dåligt förvaltade bostäder.
            </seg>
            <seg n="0af9d75c">
              Kommunen hade kunnat lägga de pengarna på miljöförvaltningen
              för miljöinspektion och andra tillståndsdelar för att se på de
              boendemiljöer som finns. Då hade man kanske hunnit förhindra att
              det hade gått så pass långt som med Herrgården.
            </seg>
            <seg n="e29c7e6b">
              Kommunerna ser också olika ut. En del kommuner, som min hemkommun
              Lund, har en organisation för det här som fungerar väl. Man har
              två tre ärenden per år som man handlägger. Andra kommuner har
              inte ett enda ärende. Man kan fundera över kompetensen när det
              gäller de här delarna. Det är inte bra att man har en lagstiftning
              som innebär att man kan ha olika kompetens i olika delar av landet.
            </seg>
            <seg n="b34454ad">
              En annan del som har varit ett bekymmer när man tittar tillbaka
              och som jag har pratat med banker och mäklare om är den handläggningstid
              som finns för de vanliga ärendena, de som fungerar, där hyresvärden
              är en bra hyresvärd som tänker förvalta sin fastighet. Där har
              man en handläggningstid i de flesta kommuner på tre fyra månader.
              De tre fyra månaderna kan ha en stor betydelse för den som ska
              köpa fastigheten. Det kostar pengar för den som köper, för kommunens
              handläggning och för banker och mäklare som blir inblandade i
              ärendena.
            </seg>
            <seg n="6e2e89bf">
              Man kan också fundera på vad som händer om fler ärenden går tillbaka
              till den som säljer och man inte godkänner köparen. Vad händer
              när de går tillbaka till de gamla ägarna som då inte vill ha fastigheten
              och kanske inte ens har kvar pengarna från fastighetsförsäljningen?
              Det finns rätt mycket problem med den lagen. Ska man behålla en
              lag som inte fungerar? Jag delar inte Jan Lindholms och Egon Frids
              uppfattning det är kanske också Socialdemokraternas att man ska
              behålla lagen. Då får man väl ta bort den och försöka hitta andra
              verktyg för att få det att fungera.
            </seg>
            <seg n="f3e5cac6">
              Den andra delen i propositionen handlar om lagen om bostadsförmedling.
              En del är, precis som har tagits upp, att man skärper den. Man
              har sett att det är där problemen till stor del kommer fram. Min
              uppfattning är att det ska vara väldigt svårt att missköta sina
              fastigheter. Det gäller framför allt fastigheter där det drabbar
              andra, det vill säga där det drabbar hyresgäster oavsett om det
              är två eller tre hyresgäster i en liten fastighet eller, som i
              exemplet Herrgården, många personer som blir inblandade. Det ska
              kosta, men det ska också finnas effektiva medel så att kommuner
              och andra myndigheter kan gå in och säga att någon inte förvaltar
              på ett sätt som är acceptabelt för en god miljö. Jag tycker att
              ett första steg är förändringen i bostadsförvaltningslagen.
            </seg>
            <seg n="e134c187">
              Det viktigaste är något som ingen annan har tagit upp här, nämligen
              att det ska finnas en prövotid när man tar över en fastighet.
              Den prövotiden sätts till tre år, men kan förlängas med ett fjärde
              år. Då testar man hyresvärdar som kanske inte är kända av kommunerna.
              På det sättet har man möjlighet att gå in om det inte fungerar.
              Precis som ett antal andra har sagt här tidigare minskar kravet
              för när man har möjlighet att gå in med åtgärder. Miljöförvaltningar
              och andra måste arbeta mycket mer effektivt för att få detta att
              fungera.
            </seg>
            <seg n="e6b5b2c3">
              Det här kanske inte är tillräckligt för att lösa problemen. Då
              får man naturligtvis titta på det. Jag kan inte förstå att man
              vill behålla en lag som inte fungerar över huvud taget och väldigt
              sällan når de mål man är ute efter.
            </seg>
            <seg n="2b93ee66">
              Jag tror att det var Jan Lindholm som sade att oppositionen ska
              återinföra lagen om man får makten efter valet. Då undrar jag:
              Ska man återinföra den precis som den är? Det verkar ju väldigt
              konstigt. Tänker man förändra den? I så fall vore det bra att
              få reda på hur ni tänker förändra den.
            </seg>
            <seg n="c786e649">
              Med det vill jag yrka bifall till propositionen.
            </seg>
          </u>
          <note type="speaker" n="3b2effaf">
            Anf. 106 EGON FRID (v) replik:
          </note>
          <u who="Q5743643" xml:id="i-82179bef3b5fba29-0" n="2ecd88a6">
            <seg n="2bc69271">
              Fru talman! Christine Jönsson tog upp hur vi ska förhålla oss
              till förvärvslagen vid ett eventuellt regimskifte i höst. Som
              jag sade kommer vi att arbeta för att återinföra förvärvslagen
              i reformerat skick. I arbetet med lagstiftningen finns det mycket
              konstruktiva och kloka idéer om hur man kan förstärka en förvärvslagstiftning.
              Ett återinförande av en förvärvslag kommer naturligtvis att innebära
              att vi förbättrar den enligt de förslag som finns.
            </seg>
            <seg n="40b49547">
              Regeringen utgör en trippelproblematik när det gäller bostads-
              och hyresmarknaden. Det är det extremt låga bostadsbyggandet,
              de relativt höga hyrorna och det ideologiska avskaffandet av skyddslagar,
              vilket den här debatten berör.
            </seg>
            <seg n="a5cd9b65">
              Christine Jönssons argumentation för att avskaffa förvärvslagen
              är lika ihålig som argumentationen i betänkandet. Det finns ingen
              argumentation som håller. I stället har vi i kammaren hört uttalanden
              från regeringen både från Mats Odell och från Beatrice Ask om
              att stärka tryggheten för hyresgästerna och att stärka skyddslagstiftningen
              när det gäller förvärvslagen och bostadsförvaltningslagen och
              problematiken med tvångsförvaltning.
            </seg>
            <seg n="817e6fd6">
              Hur tänker regeringen? Har Christine Jönsson förstått vad regeringen
              avser ska träda in i stället för en avskaffad förvärvslag för
              att ge kommuner, hyresgäster och invånarna i landet samma skydd
              som förvärvslagen trots allt ger i dag?
            </seg>
          </u>
          <note type="speaker" n="6b3f2d9a">
            Anf. 107 CHRISTINE JÖNSSON (m) replik:
          </note>
          <u who="Q4957699" xml:id="i-f3f9b9ba46d22592-0" n="9911deb0">
            <seg n="a8f92e33">
              Fru talman! Först ber jag om ursäkt. Det var ju Egon Frids uttalande
              jag hänvisade till, inte Jan Lindholms.
            </seg>
            <seg n="2fcb4d7a">
              Jag kan glädja mig åt att ni inte tänker återinföra lagen som
              den ser ut i dag, utan diskuterar reformering av den nuvarande
              lagen. Om vi ska hitta varandra någonstans måste man nog börja
              i den delen.
            </seg>
            <seg n="2e9c28d2">
              Som du själv var inne på, Egon Frid, finns det ett antal fall
              där man måste diskutera hur man går vidare, som till exempel om
              de förändringar i bostadsförvaltningslagen som regeringen nu inför
              är tillräckliga eller om man ska titta på annan skyddslagstiftning.
            </seg>
            <seg n="962e25da">
              Det jag vänder mig emot i ert resonemang är att ni så hårt inriktar
              er på att försvara förvärvslagen som ju inte har nått det här
              målet och inte hittar den dåliga förvaltaren eller dåliga husköparen.
              Man konstaterar att man vill ha kvar den ifall att.
            </seg>
            <seg n="74124724">
              Man måste inrikta sig på att titta på hur bostadsförvaltningslagen
              kommer att fungera. Kommer den att ge hyresgästen det skydd som
              både ni och vi är ute efter, eller måste man titta på andra delar?
            </seg>
            <seg n="b9de0043">
              Jag tycker att jag vet vad alliansregeringen vill när det gäller
              bostadspolitiken och anser att man måste skydda hyresgästerna
              i det här läget eftersom det är de som är mest utsatta. Det är
              inte förvärvslagen som ger det skyddet. Man kanske snarare ska
              gå vidare när det gäller bostadsförvaltningen och se om man måste
              gå in med ytterligare tvång i den.
            </seg>
          </u>
          <note type="speaker" n="91476269">
            Anf. 108 EGON FRID (v) replik:
          </note>
          <u who="Q5743643" xml:id="i-82179bef3b5fba29-1" n="2ecd88a6">
            <seg n="76ac01ff">
              Fru talman! Tryggheten och skyddet för hyresgästen och skyddet
              av kapitalet och de investeringar som gjorts i boendet är oerhört
              viktigt att försvara. Det är inte som Christine Jönsson säger
              att lagstiftningen har varit verkningslös. Det är heller inte
              någon stor dyr myndighet eller stor dyr byråkrati för detta. Vi
              har en inbyggd myndighetsstruktur i hyresnämnderna och för arbetet
              i kommunerna att bevaka förvärv av fastigheter i kommunerna. Det
              är en relativt enkel myndighetshantering av de ärenden vi pratar
              om.
            </seg>
            <seg n="fcc947ad">
              Av de anmälningar som görs till hyresnämnden mot att förvärv
              ska ske är det en tredjedel som stoppas tack vare förvärvslagen.
            </seg>
            <seg n="98bc7359">
              Jag håller med om att en del av den oseriösa fastighetsförvaltning
              som vi ser exempel på i samhället kan ha dykt upp efter det att
              förvärvet skett. Vi vet också att de fastighetsägare som anmäls
              till hyresnämnden och stoppas tack vare förvärvslagen hindras
              från att förvärva fastigheter och öka andelen oseriösa fastighetsägare
              i Sverige. Förvärvslagen har naturligtvis haft en viktig och positiv
              effekt när det gäller att hindra oseriös fastighetsförvaltning.
            </seg>
            <seg n="6b045b36">
              Vi har ändå uppfattat att regeringsföreträdare, både Mats Odell
              och Beatrice Ask, här i kammaren har redovisat att man har sett
              problemen och vill vara med och hitta lösningar. Man vill vara
              med och titta på hur man kan öka möjligheten till tvångsförvaltning.
              Var är de konkreta förslagen från regeringen?
            </seg>
            <seg n="585ca2b9">
              Det är ett rent ideologiskt avskaffande av en skyddslagstiftning.
              Man kan inte se det på något annat sätt.
            </seg>
          </u>
          <note type="speaker" n="a8033015">
            Anf. 109 CHRISTINE JÖNSSON (m) replik:
          </note>
          <u who="Q4957699" xml:id="i-f3f9b9ba46d22592-1" n="9911deb0">
            <seg n="3ec0638f">
              Fru talman! Bostadsförvaltningslagen är den första delen i att
              öka möjligheten för hyresgäster att få en fungerande skyddslagstiftning.
              Det är en ganska stor förändring som har skett. Det har inte skett
              sedan lagarna kom på 60- och 70-talet att man sänker ribban för
              det som ska kunna bli tvångsförvaltning. Man tittar över skyddsbestämmelserna
              också när det gäller när man kan gå in med förvaltningsåtgärder.
              Det har inte hänt på de senaste 40 åren. Jag ser det som ett rätt
              stort steg.
            </seg>
            <seg n="04167a09">
              Ett stort steg är också att man får en prövotid. Det ger en ännu
              bättre signal än förvärvslagen. Det säger att den som tar över
              en fastighet har en prövotid där myndigheten kan gå in mycket
              tidigare. Det tycker jag ger en tydligare signal än vad förvärvslagen
              ger i dag.
            </seg>
            <seg n="d82e95aa">
              Egon Frid säger att det inte finns någon stor organisation. Jo,
              det finns en förhållandevis stor organisation. Jag frågade till
              exempel Lunds kommun, som är landets tolfte kommun, hur man låg
              till när det gäller tjänstetimmar om man tittar på den handläggning
              som man har. Det rör sig om 11,25 tjänster per år. Man kan titta
              på hur det är i de flesta kommunerna. Om man i stället har denna
              del får man en organisation för att se till att det ska fungera
              när man till exempel får dessa signaler från Herrgården eller
              från andra ställen, och då har man faktiskt en rätt bra grund
              för att denna lagstiftning, bostadsförvaltningslagen, ska fungera.
            </seg>
          </u>
          <note type="speaker" n="0f4ab524">
            Anf. 110 HILLEVI LARSSON (s) replik:
          </note>
          <u who="Q3375042" xml:id="i-e6bf66579afa628f-1" n="699c9da3">
            <seg n="2e7de9c7">
              Fru talman! Det är riktigt att förvärvslagen inte förhindrar
              dem som inte tidigare har misskött sig att köpa fastigheter. Däremot
              finns det goda möjligheter när det gäller de som har missbrukat
              systemet. Ett konkret exempel gäller det norska företaget Acta,
              som agerade i bostadsområdet Herrgården i Rosengård, och som hade
              Newsec som fastighetsförvaltare. Dessa två aktörer är kända nu,
              och man kan hindra i alla fall dem från att skaffa fler fastigheter.
            </seg>
            <seg n="fa6ebd58">
              Det som jag tycker är tragiskt med detta förslag om att avskaffa
              förvärvslagen är att det nu är fritt fram för just dessa företag
              i Malmö och andra som verkar överallt i Sverige att köpa fastigheter.
              Det är först i andra ledet, när de väl har köpt fastigheter, som
              samhället kan gå in. Jag tycker inte att dessa företag förtjänar
              denna signal. Det är nästan som att vi säger att vi nu belönar
              dem för att lagen inte fullt ut har fungerat. Jag tycker att man
              skulle sända motsatt signal, nämligen att vi behåller lagen och
              skärper den plus att vi självklart ökar möjligheterna att hantera
              dem som redan har misskött sig. Där är vi helt överens. Men det
              ena behöver inte utesluta det andra. Man måste både kunna förhindra
              att fler skaffar fastigheter och försöka komma åt dem som redan
              har gjort det.
            </seg>
            <seg n="65e674ae">
              Något som har kommit bort är den förebyggande effekten, det vill
              säga att om vi tar bort lagen finns det risk för att det kommer
              många fler. Kronofogden har pekat på att denna lag har en preventiv
              effekt. Vi hade haft ännu fler oseriösa hyresvärdar och hyresförvaltare
              i dag om denna lag inte hade funnits. Det tycker jag är en anledning
              att behålla den men också att skärpa den. Det borde vi inrikta
              insatserna på.
            </seg>
          </u>
          <note type="speaker" n="f11ac757">
            Anf. 111 CHRISTINE JÖNSSON (m) replik:
          </note>
          <u who="Q4957699" xml:id="i-f3f9b9ba46d22592-2" n="9911deb0">
            <seg n="9d0c7d6c">
              Fru talman! Först och främst hade det med förvärvslagen inte
              gått att förhindra det som hände i Herrgården, vilket Hillevi
              Larsson också var inne på. Det är vi överens om. Sedan är det
              inte mindre tragiskt att det har gått så långt som det har gjort
              i Herrgården.
            </seg>
            <seg n="34a2b078">
              När det gäller både fallet Herrgården men också ett antal andra
              ärenden som vi har hört talas om i olika medier måste det ställas
              frågor om bland annat kommunernas tillsyn när man så att säga
              går in med miljöförvaltning och annat. Det gäller hur lång tid
              som det handlar om och alla de åtgärder som ska vidtas.
            </seg>
            <seg n="a0d3465f">
              Det kanske mest tragiska i dessa ärenden är att det tar så fruktansvärt
              lång tid från det att en dålig förvaltning anmäls tills det verkligen
              vidtas åtgärder. Det är en del som man ska ta med sig och som
              förvärvslagen inte heller hindrar. Möjligen kan man använda bostadsförvaltningslagen
              om man sänker ribban och går in tidigare. Men jag är tveksam även
              till det. Man kanske också måste fortsätta diskussionen om hur
              man ska kunna gå in i dessa ärenden.
            </seg>
            <seg n="a8310fb1">
              Man kan säga att det är möjligt att förhindra dessa företag från
              att köpa andra fastigheter. Det skulle man möjligtvis kunna göra
              om de inom en ganska snar framtid har samma ägarstruktur och annat
              och försöker köpa andra fastigheter. Men det som ofta händer,
              precis som någon tidigare var inne på, är att dessa företag går
              in med en annan konstellation. De går in med insider, med andra
              ägare eller med bulvaner. Då är det svårt att hindra dem, och
              då måste man bli överens om vilka åtgärder som ska vidtas när
              man väl upptäcker detta.
            </seg>
            <seg n="d0d24dcf">
              Därför är det viktigt att konstatera att vi inte har minskat
              ambitionen. Däremot tror vi inte att detta mål är rätt.
            </seg>
          </u>
          <note type="speaker" n="ba424b7a">
            Anf. 112 HILLEVI LARSSON (s) replik:
          </note>
          <u who="Q3375042" xml:id="i-e6bf66579afa628f-2" n="699c9da3">
            <seg n="e3465813">
              Fru talman! Jag tycker att detta är fel väg att gå. Inom rättsväsendet
              brukar man inte resonera som så att eftersom brottslingarna har
              lyckats hitta kryphål i lagarna avskaffar vi lagarna. Det är faktiskt
              det som resonemanget går ut på, även om den andra lagen, som gäller
              när fastigheter väl har förvärvats, förstärks. Beträffande lagen
              som gäller steget före, att förvärva en fastighet, är budskapet
              att brottslingarna hittar kryphål och att vi då tar bort lagen
              helt och hållet. Det tycker jag är en förödande signal att sända
              ut. Det är nästan som att belöna brottslingarna.
            </seg>
            <seg n="6c154e6e">
              Om det är som Kronofogdemyndigheten säger att lagen har haft
              en förebyggande effekt kommer vi som ett brev på posten att få
              ännu fler oseriösa värdar och ännu större problem. Även om vi
              skärper möjligheterna för samhället att ta tag i problemen när
              de väl har uppstått är det en långdragen process, och det är många
              som lider när de väntar. Det är nämligen långa väntetider. Det
              handlar om vitesföreläggande, och värdarna får en viss tid på
              sig att åtgärda problemen. De gör inte det, och då får man komma
              igen. Det är stora problem, och det kostar verkligen stora belopp
              för samhället att hålla på med dessa processer.
            </seg>
            <seg n="268b31fc">
              När det gäller inspektioner ska vi självklart i möjligaste mån
              inspektera dessa fastigheter. Men det är egentligen inte huvudsakligen
              kommunens ansvar om dessa företag är ägare, utan det är företagen
              som ska ta detta ansvar och redan från början se till att hyresgästerna
              har bra bostäder att bo i.
            </seg>
            <seg n="9f21a1c2">
              Den en och en halv tjänst i Lund, eller vad det var, som krävdes
              för att hålla ordning på detta och upprätthålla lagen tror jag
              betalar sig mångdubbelt om man jämför med ett system där man släpper
              det fullständigt fritt för hyresvärdarna att förvalta lägenheter.
              Det kostar enorma belopp att rusta upp alla bostäder som blir
              nedgångna samtidigt som vi har bostadsbrist. Därför tycker jag
              att vi verkligen ska ta hand om och förvalta de bostäder som vi
              har och se till att vi har seriösa värdar.
            </seg>
          </u>
          <note type="speaker" n="1459838f">
            Anf. 113 CHRISTINE JÖNSSON (m) replik:
          </note>
          <u who="Q4957699" xml:id="i-f3f9b9ba46d22592-3" n="9911deb0">
            <seg n="df867fd8">
              Fru talman! Jag förstår inte riktigt Hillevi Larssons resonemang
              om kryphål eftersom det är ganska vanligt att man, om det finns
              stora kryphål i en lag och om det finns stora möjligheter att
              komma ifrån det som egentligen är ändamålet med en lag, ersätter
              en lag med en annan lag som ska förhindra det eller att man förändrar
              den lag som finns. Jag kan inte se att det är något nytt i rättspolitiken.
              Snarare reformerar man hela tiden de lagar som finns.
            </seg>
            <seg n="2d9d6972">
              En del som fanns i förvärvslagen, alltså denna prövning, finns
              till viss del kvar i bostadsförvaltningslagen genom att man ger
              denna prövotid på tre år med möjlighet till fyra år.
            </seg>
            <seg n="d16ab3cd">
              Hillevi Larsson säger att det är viktigt att lagen är förebyggande.
              Jag kan dela denna uppfattning. Men jag har inte samma uppfattning
              som hon om att förvärvslagen har varit det. Det är snarare det
              som finns i bland annat den nya bostadsförvaltningslagen, och
              kanske andra signaler som man sänder ut, som innebär denna förebyggande
              effekt. Antalet ärenden visar väl trots allt att lagen inte har
              haft den förebyggande effekt som Hillevi Larsson är ute efter?
            </seg>
          </u>
          <note type="speaker" n="fe81ad6a">
            Anf. 114 JAN LINDHOLM (mp) replik:
          </note>
          <u who="Q5956750" xml:id="i-07fc41a069ff8a72-0" n="7fc2591b">
            <seg n="7875f240">
              Fru talman! Jag tyckte att Christine Jönsson i sitt inledningsanförande
              väldigt tydligt redovisade den människosyn som jag tycker är besvärlig
              i detta sammanhang där det är så tydligt att vinstintressena går
              före de mänskliga intressena. Det gäller till exempel när Christine
              Jönsson försökte redovisa omständigheter som var förmildrande
              för att fastighetsförvaltare hamnar i problem. Då ska tydligen
              boende få drabbas av det. Det är tydligen okej.
            </seg>
            <seg n="3f00a049">
              Christine Jönsson försökte också göra kommunerna till syndabockar
              i sammanhanget i och med att de betalar hyrorna för en del av
              dessa människor. Om de inte gjorde det, skulle det då göra situationen
              bättre att människorna blev bostadslösa?
            </seg>
            <seg n="e97227e5">
              Jag tycker att detta tydligt visar på problemet att vi har en
              regering med en människosyn som innebär att fastighetsförvaltarna
              är väsentligt mycket viktigare än de boende.
            </seg>
            <seg n="f9dc05cc">
              Om ni faktiskt menar allvar med ert tal om att måna om de boende
              kan ni, tycker jag, göra de förbättringar av bostadsförvaltningslagen
              som ni föreslår och som vi tycker är bra då utan att ändra när
              det gäller förvärvslagen. När ni kanske efter några år tre års
              prövotid tänker ni er ser att bostadsförvaltningslagen i den nya
              tappningen och med skärpningarna i fråga ger effekter och ser
              att den inte behövs skulle förvärvslagen kunna avskaffas.
            </seg>
            <seg n="77acd88f">
              Det skulle vara en metodik för ert arbete, ett sätt att så att
              säga inte riskera att de barn som växer upp i nämnda miljöer hamnar
              i det utanförskap som ni säger er vilja minska. På det sättet
              förorsakas inte de samhällskostnader som det här riskerar att
              ge. Varför går ni inte den vägen och värnar människorna före fastighetsförvaltarna?
            </seg>
          </u>
          <note type="speaker" n="f34a5940">
            Anf. 115 CHRISTINE JÖNSSON (m) replik:
          </note>
          <u who="Q4957699" xml:id="i-f3f9b9ba46d22592-4" n="9911deb0">
            <seg n="ec0e9800">
              Fru talman! Jan Lindholm recenserar alliansens politik och människosyn.
              Jag delar inte hans uppfattning, och det tror jag att de flesta
              av dem som i förra valet valde alliansen inte heller gör.
            </seg>
            <seg n="2081512f">
              Det som jag också misslyckats med, vilket kanske är min pedagogiska
              nackdel, är att försöka förmedla att, som bland annat Jan Lindholm
              varit inne på, situationen är väldigt komplex. Den ena lagen,
              förvärvslagen, är kanske inte alltid till hjälp eller kan styra
              förhållandena. Situationen är alltså komplex.
            </seg>
            <seg n="0355fb1e">
              Jag försvarar inte detta med att man som hyresvärd inte har vare
              sig ekonomiska eller sociala problem. Men ofta stöter man på en
              stor komplexitet i detta. Andra ärenden till exempel när det gäller
              Herrgården i Malmö gäller snarare det som Jan Lindholm i sitt
              huvudanförande beskyllt marknaden för, det rena vinstintresset.
              Men i många av de här ärendena ute i kommunerna är det egentligen
              inte vinstintresset det kan jag garantera, Jan Lindholm som kanske
              försatt hyresgästerna i den situation som råder. Snarare finns
              kanske hyresvärdens både ekonomiska och sociala problem i bakgrunden.
              Allt finns med här. Det hela är, som sagt, väldigt komplext.
            </seg>
            <seg n="6e160389">
              Hillevi Larsson var inne på en annan del, att man i de flesta
              av de här kommunerna av många skäl inte har någon möjlighet att
              välja en annan hyresvärd. Det kanske råder brist på bostäder.
              Det kan också vara fråga om bristande betalningsmöjligheter från
              hyresgästens sida. Det gör att man sitter fast i en inlåsningseffekt
              som är väldigt negativ.
            </seg>
            <seg n="0e145101">
              Jag vill nog konstatera att de i alliansen som jag under de här
              åren i riksdagen träffat och som väl är något fler än de Jan Lindholm
              träffat vi umgås nog inte riktigt med samma kamrater inte har
              den människosyn som Jan Lindholm försöker få det till att alliansens
              företrädare har.
            </seg>
          </u>
          <note type="speaker" n="eb44f83e">
            Anf. 116 JAN LINDHOLM (mp) replik:
          </note>
          <u who="Q5956750" xml:id="i-07fc41a069ff8a72-1" n="7fc2591b">
            <seg n="37c7e48c">
              Fru talman! Jag tycker nog att vi även i den senaste repliken
              fick en väldigt tydlig bild av den människosyn som jag betackar
              mig för. Människorna i fråga får tydligen skylla sig själva. Den
              situation där socialförvaltningen och andra är inblandade är så
              komplex. Därför kan de här människorna bo i hus som förvaltas
              hur som helst. Det där tycker jag hela tiden lyser fram.
            </seg>
            <seg n="fa16effe">
              Jag fick, fru talman, inte något svar på min fråga. Mycket konkret
              frågade jag varför man, om det nu är så att man först ser till
              människornas situation, inte kan nöja sig med att först skärpa
              bostadsförvaltningslagen. Ni tror ju att det är bra. Vi ställer
              upp på det och tycker att det är en väldigt bra idé. Varför inte
              testa det under ett antal år för att sedan göra en utvärdering
              och se om målen nås så att förvärvslagen tryggt kan avskaffas?
              Som jag sade här i talarstolen är vi fullt medvetna om att förvärvslagen
              i sitt nuvarande skick inte är en håv utan hål.
            </seg>
            <seg n="fb009ba4">
              Jag exemplifierade med en känd förvaltare i Sundsvall som lyckats
              komma över ett par fastigheter i min lilla hemkommun. Trots att
              kommunen haft det verktyg som förvärvslagen innebär har man inte
              alltid kraft och ork. I och för sig representerar jag en mycket
              mindre kommun än den Christine Jönsson representerar. Med de verktyg
              som finns i dag har man inte alltid möjlighet att hinna med allt,
              utan ibland misslyckas man. Till och med en fastighetsförvaltare
              som är känd som en dålig sådan lyckas ibland komma in. Vi menar
              att det ändå skulle behövas skärpningar av det verktyget.
            </seg>
            <seg n="1f00c298">
              Jag tycker att det är mycket provokativt att gå till väga som
              man gör, att man säger att man värnar om dem som drabbas men ändå
              tar bort lagstiftningen. Jag håller med Hillevi Larsson om att
              det är en främmande fågel sett till vårt sätt att arbeta. Lagen
              ska inte avskaffas bara för att de som begår sådana här fel lyckas
              hitta kryphål i den. Varför går ni inte den omvända vägen?
            </seg>
          </u>
          <note type="speaker" n="4161aedf">
            Anf. 117 CHRISTINE JÖNSSON (m) replik:
          </note>
          <u who="Q4957699" xml:id="i-f3f9b9ba46d22592-5" n="9911deb0">
            <seg n="e4af1b4c">
              Fru talman! Om nu Jan Lindholm och Miljöpartiet har recenserat
              alliansens människosyn kan väl jag i det här fallet kosta på mig
              att konstatera att det är lite tråkigt att Jan Lindholm på något
              sätt alltid anser sig ha monopol på sanningen, att det är ett
              visst sätt som gör att man når dit man vill.
            </seg>
            <seg n="41b7ea42">
              Jag tror inte, Jan Lindholm, att det är så enkelt, utan jag tror
              att det finns olika lösningar både över tid och beroende på hur
              problemet har uppstått och hur det ska lösas utifrån om det är
              fråga om en liten eller om det är fråga om en stor fastighetsägare
              eller utifrån om vinstintresset är det stora eller det är de ekonomiska
              och sociala problemen som är det. Jag tror att Jan Lindholm och
              Miljöpartiet verkligen har ett tunnelseende. Det gäller då sättet
              att se på hur alliansens politik skulle kunna hjälpa till i den
              delen.
            </seg>
            <seg n="c094325e">
              Jag ska svara på din fråga, Jan Lindholm. Jag tycker att den
              förändring av bostadsförvaltningslagen som här föreslås tillgodoser
              de krav på förbättringar för den enskilda hyresgästen som egentligen
              både du och jag varit inne på och som handlar om hur man förhindrar
              att det blir som det har blivit bland annat i Herrgården. Som
              jag sagt tidigare tycker jag inte att förvaltningslagen vare sig
              uppfyllt målen i den delen eller löst de problem som man ser.
            </seg>
            <seg n="1927f0c7">
              Därför tas nu ytterligare steg både i fråga om att, som jag varit
              inne på, sänka ribban när det gäller förvaltningsåtgärder och
              i fråga om prövotiden. Man försöker också se över det i många
              kommuner stora problemet med hur man får förvaltare till de fastigheter
              som man går in och förvaltar. Där har alliansregeringen levererat
              något som man från Socialdemokraterna, Vänstern och Miljöpartiet
              inte lyckats med under 40 år med den ena lagen och under de 30
              år som den andra lagen har fungerat. Jag tycker alltså att vi
              har levererat mer än man lyckats med under tidigare år.
            </seg>
          </u>
          <note type="speaker" n="6a224cb8">
            Anf. 118 LENNART PETTERSSON (c):
          </note>
          <u who="Q6047162" xml:id="i-cf6f1f163c2ee733-0" n="c54f430d">
            <seg n="ad27fbd2">
              Fru talman! I dag föreslås riksdagen upphäva lagen om förvärv
              av hyresfastigheter. Detta är ytterligare ett förslag från alliansregeringen
              som kommer att förenkla regelverket och minska administrationen.
              Som centerpartist välkomnar jag självklart detta. Senare i vår
              kommer det här att följas upp med att också förköpslagen tas bort.
            </seg>
            <seg n="d9b3406b">
              Under ett antal år har vi haft tillståndsprövning när det gäller
              köp av hyresfastigheter, något som nu kommer att upphöra att gälla.
              Kritikerna, inte minst oppositionen, hävdar att detta kommer att
              underlätta för oseriösa fastighetsägare att köpa hyresfastigheter.
            </seg>
            <seg n="edf17ed2">
              Det är bara att erkänna att det med ett hinder mindre självklart
              kommer att bli lättare att köpa hyresfastigheter. Men i ytterst
              få ärenden har förvärvslagen betytt något. Därför tycker vi att
              det är bättre att ta bort den och att i stället fokusera på förvaltningen
              av fastigheterna. Förbud löser inte allt.
            </seg>
            <seg n="7b94b55a">
              Ett annat skäl som kan motivera ett upphävande är att många i
              stället för att köpa fastigheter köper aktier i fastighetsbolag.
              I en del fastighetsaffärer har man på så sätt kringgått lagen.
            </seg>
            <seg n="c84a193b">
              Samtidigt med att vi tar bort förvärvslagen skärper vi lagstiftningen
              när det gäller möjligheterna att besluta om förvaltningsåläggande
              och tvångsförvaltning. Det gäller då i synnerhet nya ägare. Det
              finns möjligheter att direkt kräva tvångsförvaltning om det finns
              skäl för det. Detta kommer att avskräcka oseriösa företagare från
              att köpa fastigheter. Där kommer den förebyggande effekten.
            </seg>
            <seg n="35a88d73">
              Fru talman! Trots gällande lagstiftning har vi sett många skrämmande
              exempel på att oseriösa fastighetsförvaltare har misskött sina
              fastigheter. Många hyresgäster har farit illa. Ibland har bostäderna
              inte ens bedömts vara människovärdiga. Som hyresgäst ska man kunna
              känna både trygghet och trivsel i sitt boende. Det känns därför
              bra att vi nu ökar möjligheten att tvångsförvalta fastigheter.
              Förhoppningsvis kommer det att få den önskvärda effekten att vi
              slipper se fler fall som Herrgården i Malmö.
            </seg>
            <seg n="33460868">
              Fru talman! Det finns en motion om att tvinga kommunerna att
              ordna förvaltare till misskötta fastigheter, men utskottet föreslår
              att denna motion avslås. Jag instämmer i detta. Även om kommunerna
              har ett ansvar för att deras invånare ska ha någonstans att bo
              känns det onödigt att påtvinga kommunerna det uppdraget. Villkoren
              för förvaltning kommer att förbättras med snabbare betalningar,
              och förhoppningsvis ökar det intresset för att förvalta. Räcker
              inte det får vi väl komma tillbaka med fler förslag som stimulerar
              intresset för att bli förvaltare. Hyresgästerna ska i varje fall
              inte behöva bli lidande.
            </seg>
          </u>
          <note n="53a66c49">
            Jag nöjer mig med detta och yrkar bifall till förslaget i utskottets
            betänkande samt avslag på reservationen och motionen.
          </note>
          <note type="speaker" n="b2af3343">
            Anf. 119 LARS TYSKLIND (fp):
          </note>
          <u who="Q6217745" xml:id="i-2d4dc204430dfe5a-0" n="1143b5ba">
            <seg n="5aa2384d">
              Fru talman! Jag börjar med att instämma i de inlägg som mina
              allianskolleger Christine Jönsson och Lennart Pettersson har gjort.
              Vi delar synen på den problematik vi diskuterar här i dag. Jag
              yrkar också bifall till förslaget i betänkandet och avslag på
              reservationen.
            </seg>
            <seg n="4bb17ca4">
              Fru talman! Jag skulle kunna ha en liten diskussion om lagstiftning.
              Lagstiftning är i grunden ett redskap för att uppnå vissa bestämda
              mål, men det förutsätter att den är utformad på ett sätt som effektivt
              bidrar till att uppnå dessa mål i den faktiska verkligheten. Att
              verkligheten inte alltid är bra beskrev inte minst Hillevi Larsson
              i sin inledning. Förhållandena i Herrgården i Malmö är naturligtvis
              en vidrig situation.
            </seg>
            <seg n="4c78a630">
              I dag debatterar vi förvärvslagen, eller mer exakt lagen om förvärv
              av hyresfastighet med mera, kontra bostadsförvaltningslagen och
              hur balansen mellan dessa lagar ska vara. Jag vill dra en parallell
              den kanske haltar lite till en debatt 2005 då vi diskuterade jordförvärvslagen
              kontra skogsvårdslagen. Vid det tillfället ville Folkpartiet stärka
              skogsvårdslagen i stället för att, som hände, skärpa jordförvärvslagen.
              Även den hade nämligen visat sig vara ett ganska ineffektivt medel.
              Vårt motiv var då som nu att man om man inte effektivt kan använda
              en lagstiftning vid förvärvet måste ha en lagstiftning som säkrar
              att fastighetsägare tar ansvar för sin egendom.
            </seg>
            <seg n="e5625699">
              Fru talman! Det kanske var en lite haltande utvikning, men jag
              tycker ändå att det fanns en parallell. Om man går tillbaka till
              dagens betänkande och pratar om förvärvslagen och bostadsförvaltningslagen
              kan man konstatera att de helt klart har en sak gemensamt, och
              det är att de båda vill tillvarata hyresgästernas intressen.
            </seg>
            <seg n="67e3c6cf">
              Frågan som har ställts är vilket som är det effektivaste sättet
              att göra detta totalt sett. Vi måste prata om en helhet. Det är
              egentligen inte det att den ena lagen står mot den andra, utan
              det är resultatet som betyder något för den enskilda hyresgästen.
              Den fråga man måste ställa är då om det lämpligaste är att försöka
              förhindra olämpliga fastighetsägare att köpa fastigheter eller
              om det är att ha en skärpt lagstiftning för att säkra en god förvaltning
              av fastigheter.
            </seg>
            <seg n="53d2e2ef">
              I betänkandet är detta tydligt besvarat. Utskottet ställer sig
              bakom alliansregeringens proposition, där det tydligt framgår
              att det effektivaste sättet att tillvarata hyresgästernas intressen
              är att förvärvslagen upphävs samtidigt som bostadsförvaltningslagen
              skärps. Detta kommer att ske i månadsskiftet februari/mars i år,
              tror jag.
            </seg>
            <seg n="50b81a3f">
              Fru talman! I reservationen ser man att den samlade oppositionen
              Socialdemokraterna, Vänstern och Miljöpartiet vill ha en översyn
              av förvärvslagen. Det kan man vilja, men jag vill påstå att det
              är precis det som har skett. I en utredning med samma namn som
              dagens betänkande, Ägande och förvaltning av hyreshus , har detta
              faktiskt setts över. Det har lett till vissa slutsatser, och propositionen
              bygger på dem. Tänkesättet har utvecklats ytterligare, men det
              är faktiskt inte så att regeringen lägger fram en proposition
              utan att ha sett över förutsättningarna grundligt. I dagens debatt
              framgår dock med ganska stor tydlighet att det svar som utredningen
              kom med tydligen inte är det svar oppositionen ville ha den var
              inte nöjd med svaret.
            </seg>
            <seg n="e6852614">
              Utredningen visar tydligt att förvärvslagen har klara brister
              och att den är direkt ineffektiv när det gäller att hålla olämpliga
              fastighetsägare borta från bostadsmarknaden. Samtidigt som den
              har svagheter medför den administrativa bördor med tidsförluster
              och kostnader för enskilda. Den tillför även kostnader för det
              allmänna, inom kommunerna och hyresnämnderna. Dessa kostnader
              och denna arbetsinsats motsvarar inte alls resultatet, och det
              är det som kallas ineffektivitet.
            </seg>
            <seg n="8651201f">
              Man kan naturligtvis lyfta fram fall där förvärvslagen har hindrat
              någon fastighetsägare att köpa ett hus, men frågan är om man kan
              ha en lagstiftning som är så ineffektiv. Det är det som är frågeställningen,
              och vi har dragit slutsatsen att man inte kan det.
            </seg>
            <seg n="509ed76e">
              Det har i utredningen också visat sig att det saknas en enhetlig
              tillämpning över landet, vilket är en rättssäkerhetsfråga. Det
              har även visat sig att det går att kringgå lagen. Det är klart
              att man alltid kan komma med motargumentet att lagen kan skärpas
              till så att den inte går att kringgå, men är detta det effektivaste
              sättet? Vi har kommit till slutsatsen att svaret på den frågan
              är nej.
            </seg>
            <seg n="0d4f9686">
              Fru talman! När man ser att en lagstiftning inte fungerar optimalt
              och effektivt måste man byta strategi, och det är precis det alliansregeringen
              gör med sin proposition som utskottet ställer sig bakom. Som jag
              sade förut gäller det att se på helheten och att man har en samlad
              lagstiftning som totalt sett är effektiv. Det är det som har betydelse
              för den enskilda hyresgästens intressen. När det gäller bostadsförvaltningslagen
              är vi tydligen överens. Oppositionen tar dock inte ställning till
              helheten, utan den ser bara lagarna för sig trots att de är samverkande
              och har samma syfte i sammanhanget.
            </seg>
            <seg n="e7605e2f">
              Att sänka kraven för att komma till ett förvaltningsåläggande
              innebär naturligtvis att man kan gå in och ingripa tidigare, med
              mindre bevisbörda. Den yttersta konsekvensen, tvångsförvaltning,
              finns också kvar. Det har tagits upp här någon sade att vi har
              kallat det prövotid att kraven under de tre första åren sedan
              man har fått lagfart är lägre. Det räcker alltså med att det finns
              anledning att anta att förvaltningen är dålig för att man ska
              kunna ingripa. Jag kan inte se något annat än att det måste vara
              mycket effektivare, bättre och tydligare att ha en prövotid där
              man ser vad som faktiskt händer.
            </seg>
            <seg n="e8d352c7">
              Beslut enligt förvärvslagen är trots allt bara en prognos man
              gör en bedömning av hur en fastighetsägare tros kunna sköta en
              framtida förvaltning. Det finns naturligtvis en stor osäkerhet
              i detta, och det är nog förklaringen till att det finns så oerhört
              få fall där en försäljning faktiskt hindras. Det har med rättssäkerhet
              att göra; det går inte att bara ha ett löst antagande, utan man
              måste ha ordentligt på fötterna om man ska komma med en sådan
              prognos och faktiskt förhindra människor att förvärva en fastighet.
            </seg>
            <seg n="d5c85710">
              Vi har inte diskuterat siffror och vilka dimensioner vi egentligen
              pratar om. Det finns en siffra jag tror att den står i utredningen
              att det 2007 inkom 3 400 anmälningar till kommunerna för prövning.
              Av dem gick, tror jag, 1520 till prövning, och två tredjedelar
              av dessa fick ändå tillstånd att förvärva. Det rör sig alltså
              om i storleksordningen fem stycken på ett år som inte fick tillstånd.
              Man kan inte säga att en sådan lagstiftning är effektiv. Verkligheten
              visar nämligen att Sverige ändå inte är fritt från oseriösa och
              dåliga fastighetsförvaltare. Det är vi helt överens om.
            </seg>
            <seg n="f0e501b9">
              Jag tror också att vi faktiskt är överens om den problembeskrivning
              som finns. Det är naturligtvis inte acceptabelt att inte förvalta
              och sköta sina hyresbostäder på ett bra sätt.
            </seg>
            <seg n="f9b894ff">
              Med det tackar jag för ordet, men jag vill tillägga en sak, fru
              talman. Detta handlar om att få till en effektiv lagstiftning
              för att skydda hyresgästernas intressen. Att som Jan Lindholm
              översätta det till att vi skulle ha olika människosyn tycker jag
              är märkligt och, vill jag påstå, närmast oförskämt.
            </seg>
          </u>
          <note type="speaker" n="5bef3e8e">
            Anf. 120 EGON FRID (v) replik:
          </note>
          <u who="Q5743643" xml:id="i-82179bef3b5fba29-2" n="2ecd88a6">
            <seg n="6e2b473e">
              Fru talman! Många gånger stämmer det, Lars Tysklind med flera,
              att vi kritiserar regeringen för att man beslutar om att ta bort
              lagstiftning eller förändra fungerande viktiga verksamheter utan
              att först göra en utredning. Nu har vi inte kritiserat regeringen
              för att inte ha gjort någon utredning i det här fallet, utan utifrån
              att det varit en utredning inför propositionsarbetet och att den
              utredningen med många tunga remissinstanser förordar att förvärvslagen
              finns kvar, att den reformeras och moderniseras för att täcka
              in områden som den behöver täcka in som kommit till sedan lagen
              tillkom på 70-talet. Det är många nya delar som har tillkommit.
              I dag förvärvar man fastigheter på ett annat sätt än vad man gjorde
              tidigare med möjligheter att kringgå ett rakt förvärv, något som
              man tidigare gjorde i större utsträckning. Det är tunga remissinstanser,
              bland annat Kronofogdemyndigheten, som tar upp den preventiva
              funktionen.
            </seg>
            <seg n="383599ec">
              Lars Tysklind bygger sitt anförande på att det är en ineffektiv
              lag. Det faller på sin egen orimlighet. Utredningen tar fasta
              på att den ändå har stor betydelse. De flesta tunga remissinstanser
              hävdar att det är en viktig lagstiftning som haft en preventiv
              effekt som behöver förstärkas.
            </seg>
            <seg n="346932ee">
              Vi är överens om att bostadsförvaltningslagen behöver förbättras.
              Här ser regeringen en möjlighet till att göra förbättringar. Varför
              ser inte regeringen samma möjligheter att göra förbättringar i
              förvärvslagen för att få det samlade skydd som en förvärvslag
              och en stark bostadsförvaltningslag kan innehålla?
            </seg>
          </u>
          <note type="speaker" n="6d920562">
            Anf. 121 LARS TYSKLIND (fp) replik:
          </note>
          <u who="Q6217745" xml:id="i-2d4dc204430dfe5a-1" n="1143b5ba">
            <seg n="f039b40f">
              Fru talman! Det har tagits upp av flera att det finns remissinstanser
              som talat om den preventiva effekten. Kronofogdemyndigheten säger
              att det som talar för lagen är att den har en preventiv effekt.
              Och det säger även regeringen i propositionen. Det är väl ingen
              här som inte tror att det kan ha en viss preventiv effekt.
            </seg>
            <seg n="b74804cb">
              För alla system gäller att lägger man om någonting måste man
              utvärdera och följa upp vad som händer. Hur stor är den preventiva
              effekten? Jag tror inte att vare sig Egon Frid eller jag kan säga
              det egentligen. Jag tycker inte att man ska överdriva åt vare
              sig det ena eller det andra hållet.
            </seg>
            <seg n="3903c28c">
              Det är faktiskt utredningens slutsats att det effektivaste är
              att flytta tyngdpunkten från förvärvslagen till bostadsförvaltningslagen.
              Utredningen talar inte om att utveckla förvärvslagen och bostadsförvaltningslagen
              parellellt. Man säger i slutsatserna att det effektivaste är att
              avskaffa förvärvslagen och lägga tyngden på bostadsförvaltningslagen.
              Sedan har vissa remissinstanser synpunkter på detta, men det är
              blandade synpunkter. Den preventiva effekt som mycket av oppositionens
              argumentation bygger på är inte så entydig, men att den naturligtvis
              finns är nog sant.
            </seg>
          </u>
          <note type="speaker" n="d18e96ef">
            Anf. 122 EGON FRID (v) replik:
          </note>
          <u who="Q5743643" xml:id="i-82179bef3b5fba29-3" n="2ecd88a6">
            <seg n="b7b42cac">
              Fru talman! Tack, Lars Tysklind, för att ändå ge oss det erkännandet
              att vi har läst betänkandet och propositionen med de ögonen att
              vi ser att det finns en tydlig substans i utredningen, propositionen
              och betänkandet för att försvara att förvärvslagen ska finnas
              kvar, att den behöver utvecklas och utgöra ett viktigt preventivt
              skydd till förmån för hyresgästerna. Därmed finns det kloka och
              viktiga argument för att bibehålla förvärvslagen, särskilt med
              de intentioner som regeringen har redovisat i olika sammanhang,
              bland annat i de debatter vi haft med både Mats Odell och Beatrice
              Ask om hur vi kan stärka hyresgästernas skydd, hur vi kan få till
              en bättre förvaltning av hyresfastigheter, som också är ett viktigt
              skydd för hyresgästerna. Hur kan vi få till en tvångsförvaltning,
              som vi måste tillgripa som ett ytterst skydd för både hyresgäster
              och fastighetsbestånd? Det är därför märkligt att vi behöver debattera
              ett förslag i dag om att avskaffa förvärvslagen när vi egentligen
              är överens om att den är viktig, behöver finnas kvar och gör nytta.
            </seg>
            <seg n="7e4661ed">
              Vad som återstår är en rent ideologisk produkt. Det är en politisk
              utredning som ligger bakom, och det finns viktiga tunga remissinstanser
              som ger stöd för att förvärvslagen ska finnas kvar. Det enda som
              ytterst finns kvar för er att tillgripa som ett bärande argument
              är att det ingår i regeringens förenklingsarbete. Det är snudd
              på cyniskt att säga att detta ingår i regeringens förenklingsarbete
              när det minskar skyddet för hyresgästerna i våra bostadsområden
              i landet.
            </seg>
          </u>
          <note type="speaker" n="25716755">
            Anf. 123 LARS TYSKLIND (fp) replik:
          </note>
          <u who="Q6217745" xml:id="i-2d4dc204430dfe5a-2" n="1143b5ba">
            <seg n="eaf341a2">
              Fru talman! Vi anser inte att det minskar skyddet för hyresgästerna,
              utan vi gör det här på ett annat sätt. Det är precis som jag sade
              i mitt anförande: Märker man att ett system eller lagar inte är
              så effektiva som man kan kräva får man byta strategi, inte stångas
              vidare med någonting som tydligen inte fungerar.
            </seg>
            <seg n="6905c9cb">
              I all lagstiftning kan man naturligtvis lägga in förbud mot allting.
              Det måste vägas mot nackdelar, kostnader och sådant. De allra
              flesta är seriösa fastighetsägare. I 99 procent av fallen prövar
              man inte. Vi vet inte om alla dessa är seriösa, men beträffande
              9899 procent av de anmälningar som kommer in till kommunerna anser
              kommunerna att det är okej. För alla dessa affärer blir det en
              fördröjning. Bland annat den nackdelen får man väga in. När man
              väl kräver prövning visar det sig enligt både hyresnämnden och
              Svea hovrätt att två tredjedelar ändå får rätt att förvärva. Det
              är klart att man fångar upp några, men till vilket pris?
            </seg>
            <seg n="eb751a11">
              Jag vill då påstå att det är en väldigt ineffektiv lagstiftning,
              att vi bör byta strategi och lägga fokus på att säkra att fastighetsägare
              verkligen förvaltar sin egendom på ett bra sätt. Jag vill påstå
              att det inte är så att det skulle betyda att hyresgästernas intressen
              tas till vara på ett sämre sätt.
            </seg>
            <seg n="eee9641b">
              Som jag sade och som regeringen så tydligt skriver måste man
              följa utvecklingen och utvärdera systemen. Så är det med all lagstiftning,
              och det här är lagar har funnits i 3040 år. De har förändrats
              över tid allting förändras ju över tid. En utvärdering är grunden
              för allt förbättringsarbete. Jag vill inte utesluta att det här
              också måste förändras över tid, men jag är helt övertygad om att
              det här tillvaratar hyresgästernas intressen på precis lika bra
              sätt som om man hade gått på oppositionens förslag. Dessutom innebär
              det här en förenkling.
            </seg>
          </u>
          <note type="speaker" n="5a038266">
            Anf. 124 YVONNE ANDERSSON (kd):
          </note>
          <u who="Q4935945" xml:id="i-2d123ee86f0067f5-0" n="18ecac69">
            <seg n="01c2eef7">
              Fru talman! Jag tycker att vi har hamnat i en rätt så rörig debatt.
              Hillevi Larsson från Socialdemokraterna målar upp den rysliga
              bilden av kackerlackor i Malmö, hur de springer i ansiktena på
              barnen och så vidare. Egon Frid lovar att återinföra förvärvslagen
              om rödgröna vinner valet. Så har vi miljöpartisten som pratar
              om vår människosyn. Helt plötsligt får vi en rätt rörig debatt.
            </seg>
            <seg n="f15c7d54">
              Vad innebär den här betänkandedebatten egentligen? Jag tycker
              att det är intressant att vi har en lag som tillkom 1975, alltså
              innan miljonprogrammets bostäder byggdes eller i samband med det.
              Den lagen har visat sig vara ineffektiv. Vid 9899 procent av alla
              prövningar blir det bara en tidsutdräkt för seriösa fastighetsägare
              som vill köpa företag.
            </seg>
            <seg n="c7f9629b">
              Vi har en lag som utredningen, på grund av att lagen är ineffektiv
              och att den innehåller moment som inte är önskvärda, inte anser
              att det finns anledning att ha kvar. Där är vi inte överens, Egon
              Frid, om du har tid att lyssna på mitt anförande.
            </seg>
            <seg n="194767d0">
              Vad vi i stället gör är att vi försöker möta de positiva effekter
              som lagen möjligtvis hade innan genom att skärpa bostadsförvaltningslagen.
              Vårt bud är att hitta en förenkling i reglerna så att det blir
              ett effektivare system, och jag kan inte förstå annat än att det
              skulle vara bra. Ärligt talat trodde jag inte ens att det skulle
              bli en debatt om det här, eftersom jag tycker att det är rätt
              tydligt vad utredningen kommit fram till och vad som är rimligt
              att göra i det här läget.
            </seg>
            <seg n="77884078">
              Jag tänker ställa ett par frågor. Den ena är till Egon Frid,
              herr talman. Jag undrar: Är det så att ni lovar här och nu det
              är viktigt att veta införa valrörelse och annat att ni ska återinföra
              denna ineffektiva lag som har fått så mycket kritik i utredningen?
              Är det ett löfte är det viktigt att våra väljare får veta det,
              alla de som tycker att det har tagit alldeles för lång tid genom
              den här förvärvslagen.
            </seg>
            <seg n="3a35ab76">
              Till Hillevi Larsson skulle jag gärna vilja ställa frågan: Under
              vilken ledning byggdes miljonprogramsområdena? Och vilka är intresserade
              av att få bukt med de här problemen? Jag vet att för något år
              sedan lovade Mona Sahlin från Socialdemokraterna att det skulle
              tillskapas 5 + 5 + 5 miljarder för att få bukt med problemen.
              De pengarna har vi åtminstone inte det senaste halvåret hört någonting
              om. Är de borta? Finns de någonstans? Det är inte något som har
              framkommit den senaste tiden.
            </seg>
            <seg n="ceebe1d4">
              Det är lite intressant att veta vad det är som oppositionen egentligen
              vill ha för att stå upp för hyresgästernas intressen. Räcker det
              inte med denna skärpning av bostadsförvaltningslagen? Vad är det
              konkret som ni vill ha in mer? Eller är det så att ni bara vill
              ha kvar de gamla lagarna som egentligen inte är effektiva längre
              utifrån gällande regler?
            </seg>
          </u>
          <note n="5ac9059e">
            Med detta vill jag tacka för ordet och yrka bifall till utskottets
            förslag till beslut i betänkandet och avslag på samtliga motioner.
          </note>
          <note type="speaker" n="0cb6d209">
            Anf. 125 HILLEVI LARSSON (s) replik:
          </note>
          <u who="Q3375042" xml:id="i-e6bf66579afa628f-3" n="699c9da3">
            <seg n="dbaec405">
              Herr talman! Jag tycker att det som Yvonne Andersson tog upp
              om kackerlackorna i miljonprogramsområdena i allra högsta grad
              har med dagens debatt att göra. Jag skulle inte vilja kalla det
              ett sidospår, utan tvärtom är det kärnan i debatten. Alltihop
              handlar ju om hur vi ska kunna värna hyresgästernas intressen.
            </seg>
            <seg n="701ff9f2">
              Det finns de facto människor som har drabbats fruktansvärt. De
              exempel som jag tog är väl de allra värsta. Sedan finns det säkert
              massor i mellanskiktet, alltså som inte har kackerlackor springande
              över sina kroppar på nätterna. Men det här är ingen överdrift.
              Det är ett skräckexempel på något som faktiskt har hänt i verkligheten.
              Och hemskast av allt tycker jag är att det har pågått under många
              år. Det visar väl att det när någon redan äger en fastighet är
              problematiskt att komma åt problemen. Därför tycker jag att det
              vore bra att öka möjligheterna att komma åt problemen när någon
              redan äger en fastighet. Men varför vi inte ska jaga dem redan
              innan de skaffar fastigheten kan jag över huvud taget inte förstå.
            </seg>
            <seg n="95bb2c68">
              Konkret innebär det här att vi tar bort förvärvslagen, att de
              företag som har orsakat att barn drömmer mardrömmar på nätterna
              för att kackerlackor springer över deras ansikten kan köpa nya
              fastigheter utan att vi kan hindra det. Sedan får vi gå in i andra
              ledet, när de väl har fastigheten, och försöka stoppa dem då.
              Men jag kan inte förstå varför det ena utesluter det andra.
            </seg>
            <seg n="163aa45c">
              Är det så att man kan förstärka bostadsförvaltningslagen, vilket
              regeringen nu föreslår, borde man i rimlighetens namn också kunna
              förstärka förvärvslagen. Det förstår jag inte varför man har gett
              upp. Det måste gå att täppa till kryphålen, speciellt med tanke
              på att lagen är gammal. Det är väl bara att modernisera den.
            </seg>
            <seg n="d5cfbb2f">
              Jag vill också nämna att miljonprogramsområdena byggdes innan
              lagen kom till, så det är inte så att alltihop har hänt efter
              det.
            </seg>
          </u>
          <note type="speaker" n="abd8c997">
            Anf. 126 YVONNE ANDERSSON (kd) replik:
          </note>
          <u who="Q4935945" xml:id="i-2d123ee86f0067f5-1" n="18ecac69">
            <seg n="74ce8276">
              Herr talman! Vi ser det här problemet. Det var också därför som
              jag frågade Hillevi Larsson vart pengarna tog vägen som oppositionen
              lovade för ett par år sedan.
            </seg>
            <seg n="4e87ddcf">
              Vad vi gör nu är att skärpa bostadsförvaltningslagen för att
              komma åt problematiken. Och just det faktum att det är en problematik
              nu visar att den tidigare lagen inte har varit särskilt effektiv.
            </seg>
            <seg n="11c011da">
              Nu skärper vi bostadsförvaltningslagen. Som Hillevi Larsson säkert
              känner till efter en artikel i Aftonbladet av vår bostadsminister
              kommer han att samla aktörer för att underifrån försöka angripa
              problematiken i miljonprogramområdena. Så det görs hela tiden
              något, och alla tycker att det som har hänt är väldigt rysligt.
              Det innebär inte att vi inte tar till vara hyresgästernas intressen
              och försöker hitta vägar för att åtgärda problematiken. Men det
              tror vi inte att man gör effektivast genom att behålla en lag
              som drabbar väldigt många seriösa förvaltare. Det är där vi skiljer
              oss åt.
            </seg>
          </u>
          <note type="speaker" n="9b8ef8d6">
            Anf. 127 HILLEVI LARSSON (s) replik:
          </note>
          <u who="Q3375042" xml:id="i-e6bf66579afa628f-4" n="699c9da3">
            <seg n="4dce4e8a">
              Herr talman! Statens finanser ser inte så goda ut för tillfället,
              utan överskott har vänts till underskott. Det är den verkligheten
              vi måste utgå från. Trots det kommer vi att gå till val på att
              rusta upp miljonprogrammen, och självklart kommer vi att uppfylla
              det vallöftet.
            </seg>
            <seg n="3d5431e3">
              Jag tycker inte att det är staten eller kommunerna som ska ta
              hela bördan, utan man ska se till att också de som orsakar de
              här skadorna får vara med och betala kalaset. Det bästa sättet
              tycker jag är att jaga dem från alla håll, att se till att de
              inte kan skaffa fler fastigheter, att se till att kompetensen
              ökar i kommunerna så att fler blir anmälda och att se till att
              skärpa den här lagen. Men även om det skulle dröja innan lagen
              skärps, för man kommer så klart att få titta lite närmare på exakt
              hur den ska skärpas, tycker jag att det är mycket bättre att behålla
              den än att avskaffa den.
            </seg>
            <seg n="4c7760ed">
              Precis som Hyresgästföreningen sade innebär det en viss fördröjning
              för de två tredjedelar som är anmälda men ändå får köpa fastigheter.
              Men det måste vägas mot den tredjedel av de anmälningar som leder
              till att fastighetsförvaltarna och fastighetsägarna över huvud
              taget inte får äga lägenheter. Även om det är ett fåtal fall är
              det hundratals hyresgäster som är berörda, för det är ju stora
              fastigheter som köps.
            </seg>
            <seg n="08bec60f">
              Ska vi verkligen offra alla dessa hyresgäster för att man tvunget
              vill avskaffa den här lagen? Nej, jag tycker att vi ska tänka
              på dem som behöver hjälp i dag. Vi ska tänka på att det kanske
              finns en och annan hyresvärd som inte köper fler fastigheter därför
              att de redan har misskött sitt bestånd så grovt att de ser att
              det finns en stor risk. Till exempel kommer nog inte de som har
              misskött sig i Rosengård att försöka köpa fler fastigheter inom
              den närmaste tiden, men med en avskaffad lag är den risken stor.
            </seg>
          </u>
          <note type="speaker" n="b45f3c5a">
            Anf. 128 YVONNE ANDERSSON (kd) replik:
          </note>
          <u who="Q4935945" xml:id="i-2d123ee86f0067f5-2" n="18ecac69">
            <seg n="bb989551">
              Herr talman! Jag vill återigen uppmärksamma på att vi skärper
              bostadsförvaltningslagen. Och vi hoppas att det inte ska finnas
              några bestånd som missköts, utan att man är uppmärksam från början.
            </seg>
            <seg n="f9e53ae3">
              Den sittande regeringen gör saker för miljonprogrammen nu och
              försöker angripa hela problematiken som rör sig långt utöver själva
              standarden och kvaliteten på bostäderna, som har att göra med
              bråk, ungdomsbråk, stenkastning och allt vad det är, för att hitta
              kraften underifrån och bygga nätverk som kan hjälpa till att ombesörja
              en upprustning i vid bemärkelse av de här områdena.
            </seg>
          </u>
          <note n="391f8235">
            Överläggningen var härmed avslutad.
          </note>
          <note n="f118219f">
            9 § Hyresrätt m.m.
          </note>
          <note n="562119e6">
            Föredrogs
          </note>
          <note type="speaker" n="4a39df61">
            Anf. 129 GUNNAR SANDBERG (s):
          </note>
          <note n="5d14e3c5">
            Herr talman! Nu ska vi debattera civilutskottets betänkande CU4
            Hyresrätt m.m. I betänkandet behandlar utskottet de under allmänna
            motionstiden 2009 väckta motionerna gällande hyresrätt, kooperativ
            hyresrätt, bostadsrätt och ombildning. Inledningsvis yrkar jag
            bifall till Socialdemokraternas reservationer.
          </note>
          <u who="Q3374587" xml:id="i-86184bee7191eab2-0" n="c1f3c981">
            <seg n="0d342ccc">
              Innan jul debatterade vi i samband med budgeten för 2010 utgiftsområde
              18, Samhällsplanering, bostadsförsörjning m.m. Vi konstaterade
              att det byggs betydligt färre bostäder än vad som behövs. Särskilt
              gäller det hyresrätter. Knappt 6 000 lägenheter i flerbostadshus
              planeras att byggas i år.
            </seg>
            <seg n="fa694056">
              Bostadsbristen beror inte bara på finanskrisen. Den borgerliga
              regeringens omläggning av bostadspolitiken efter valet 2006 har
              också bäddat för dagens situation.
            </seg>
            <seg n="6dffdd6c">
              Herr talman! I snitt flyttar varje person tolv gånger under sin
              livstid, främst i åldern mellan 20 och 30 år. Flytten sker oftast
              korta sträckor inom stad eller samma område. Längre flyttningar
              mellan olika län gör vi två gånger i livet, men antalet ökar i
              takt med utbildningsnivån.
            </seg>
            <seg n="5217842c">
              Att vi flyttar är viktigt för en sund och välfungerande arbetsmarknad.
              Det måste gå smidigt att flytta dit jobben finns. Det hoppas jag
              att utskottsmajoriteten håller med om.
            </seg>
            <seg n="b6ebb3f3">
              Vi flyttar dit jobben finns. Det gäller i högre grad folk som
              hyr sin bostad än dem som äger sin bostad. Därför är ombildningar
              av hyresrätter till bostadsrätter i storstädernas centrala delar
              olyckligt. I kombination med att det byggs få nya hyresrätter
              minskar antalet hyresrätter, och det blir allt svårare att hyra
              en lägenhet. Det försvårar för många arbetslösa att flytta till
              jobben eftersom de oftast saknar pengar att köpa bostad.
            </seg>
            <seg n="d84b8a8b">
              Hyresrätten är en förutsättning för dynamik och utveckling i
              samhället. Ungdomar som får sitt första jobb och därmed efterfrågar
              en bostad är i de flesta fall hänvisade till en hyresrätt. De
              flesta har inte rika föräldrar som kan förskottera handpenning
              på en bostadsrätt och garantera lånet. Finns det inga hyresrätter
              får ungdomarna vackert bo kvar hemma och kan inte bli vuxna på
              riktigt.
            </seg>
            <seg n="dd41153f">
              Herr talman! Med tanke på hur högt prioriterade jobben sägs vara
              i regeringens politik är det konstigt att inte fler borgerliga
              politiker på kommunal nivå hörs i debatten om den framtida hyresmarknaden.
              Att ha ett kommunalt bostadsföretag som kan bygga och förvalta
              hyresrätter kan vara avgörande för hur kommunen kommer att klara
              kriser och arbetslöshet.
            </seg>
            <seg n="b3d10399">
              Vad som behövs i dag är en politik som gör det möjligt för alla
              att bo till en rimlig kostnad och standard. Det krävs bland annat
              att alla kommuner tar sitt ansvar för bostadsbyggandet. Det krävs
              också att investeringsstödet till hyresrätter återinförs.
            </seg>
            <seg n="441741c9">
              Jag ska säga några ord om de reservationer jag yrkade bifall
              till inledningsvis. Vår första reservation handlar om hyresgästinflytande
              vid förbättrings- och ändringsarbeten. Vår uppfattning är att
              den nu behandlade typen av beståndsutvecklande investeringar inte
              ska ske mot hyresgästens vilja. Med dagens lagstiftning har hyresgästerna
              för små möjligheter att stoppa kostsamma och omotiverade standardhöjningar
              som gör att många inte får råd att bo kvar. Därför bör en översyn
              av lagstiftningen genomföras i syfte att stärka hyresgästinflytandet
              vid förbättrings- och ändringsarbeten.
            </seg>
            <seg n="4087b0e0">
              Vår andra reservation handlar om en misshandlad makes besittningsskydd.
              Kvinnor och män som misshandlas i hemmet av sin make eller sambo
              behöver ett starkare besittningsskydd för att slippa bli hemlösa.
              I dag tas inte alla gånger hänsyn till makens eller sambons, och
              i förekommande fall barnens, behov av lägenheten. Frågan bör bli
              föremål för en översyn av hur lagen borde ändras.
            </seg>
            <seg n="0a4e8fb5">
              Herr talman! Vår tredje reservation gäller ombildning till bostadsrätt.
              Ombildning kan göras om minst två tredjedelar av hyresgästerna
              i de uthyrda lägenheter som omfattas av förvärvet har gått med
              på beslutet. I attraktiva områden i storstadsområden har hetsen
              att ombilda hyreshus varit stor. Det förekommer uppgifter om att
              fullmaktsskrivning vid ombildning sker utan att den som utfärdar
              fullmakten känner till vad det innebär. Det förekommer också rapporter
              om att hyresgäster trakasserats för att få dem att rösta för en
              ombildning.
            </seg>
            <seg n="52ec0b1d">
              De konsulter som är aktiva vid ombildningar måste vara seriösa
              och tjäna både den som vill ombilda och den som inte vill. De
              ska ta fram underlag om vad det innebär att ombilda och förvalta
              ett flerbostadshus. De ska inte ensidigt driva frågan att en ombildning
              ska ske. Mot denna bakgrund bör personer som är verksamma som
              konsulter auktoriseras eller certifieras på ett lämpligt sätt.
              Denna fråga bör övervägas närmare av en utredning.
            </seg>
          </u>
          <note type="speaker" n="ce96d596">
            Anf. 130 EGON FRID (v):
          </note>
          <u who="Q5743643" xml:id="i-82179bef3b5fba29-4" n="2ecd88a6">
            <seg n="911c6203">
              Herr talman! Betänkandet Hyresrätt m.m. berör en del viktiga
              hyresrättsliga och bostadssociala frågor. Rätten till boende är
              bland annat fastlagd i FN:s deklaration om de mänskliga rättigheterna,
              artikel 25.1. Trots det är det många i Sverige i dag som är bostadslösa.
              En orsak till hemlöshet kan vara att man har fått en betalningsanmärkning.
              Detta problem har nyligen återigen uppmärksammats, bland annat
              i SVT:s program Uppdrag granskning . Även barn drabbas hårt när
              en familj inte har ett permanent boende. Utan ett permanent boende
              kan man inte heller få hjälp med skuldsanering. I dag är det svårt,
              för att inte säga omöjligt, att teckna ett hyreskontrakt om man
              har en betalningsanmärkning detta även om betalningsanmärkningen
              inte är hänförlig till en hyresskuld som den sökande har till
              bostadsbolaget.
            </seg>
            <seg n="9ba0fc51">
              Herr talman! Inledningsvis vill jag yrka bifall till reservationerna
              1 och 2. Naturligtvis står jag bakom även de andra två reservationerna
              i betänkandet.
            </seg>
            <seg n="7ef6f529">
              För oss i Vänsterpartiet är bostaden en social rättighet. Med
              det menar vi att alla människor ska ges likvärdiga möjligheter
              att leva i goda bostäder i bra miljöer till rimliga kostnader.
              Vid sidan av utbildning, arbete, vård och omsorg utgör bostaden
              grunden för människors möjlighet att förverkliga sina livsprojekt.
              Att vara utan bostad är att vara berövad rätten till ett fullgott
              liv. Vänsterpartiet anser därför att allmännyttiga bostadsföretag
              inte ska kunna neka människor ett hyreskontrakt på grund av betalningsanmärkningar
              som inte är kopplade till en hyresskuld som den sökande har till
              företaget.
            </seg>
            <seg n="3d035d4a">
              Vi måste vara beredda att medverka till en lagändring som omöjliggör
              för allmännyttiga bostadsföretag att neka människor hyreskontrakt
              på grund av betalningsanmärkningar som inte är hänförliga till
              en hyresskuld som den sökande har till företaget.
            </seg>
            <seg n="271895bd">
              Ett allvarligt hinder är också att de flesta hyresvärdar, även
              de allmännyttiga företagen, som något slags konsekvens av sina
              krav på att den enskilde ska befinna sig i en stabil ekonomisk
              situation för att ge denne ett hyreskontrakt inte godkänner försörjningsstöd
              från kommunernas socialtjänst som en stadigvarande inkomst. Vi
              måste genomföra och vidta åtgärder för att öka möjligheterna för
              människor med skulder att kunna få ett permanent boende.
            </seg>
            <seg n="d3a73f8b">
              Herr talman! Vi måste också genomföra och vidta åtgärder för
              att ändra lagstiftningen gällande betalningsanmärkningar. En uppgift
              om en skuld som är obetald eller inte har betalats i tid kan leda
              till en betalningsanmärkning hos Upplysningscentralen, UC. Betalningsanmärkningar
              på privatpersoner finns kvar i UC:s register i tre år. Avgörande
              för om betalningsanmärkningen finns kvar är bland annat om och
              när skulden betalats och om kronofogden har hunnit fatta beslut
              i ärendet eller inte. Den som drabbas av en betalningsanmärkning
              kan inte teckna hyreskontrakt, skaffa ett telefonabonnemang eller
              handla något på avbetalning under tre års tid. Det spelar ingen
              roll att skulden har reglerats.
            </seg>
            <seg n="2fc5f052">
              Det är inte ovanligt att en person hamnar i UC:s register på
              grund av en sent inbetald räkning. Vidare är det inte ovanligt
              att människor får betalningsanmärkningar på felaktiga grunder
              och att de har små eller inga möjligheter att rätta den felaktiga
              uppgiften.
            </seg>
            <seg n="9dd2c0c8">
              Regeringen bör därför återkomma med förslag till ändring i lagstiftningen
              som innebär att betalningsanmärkningar för privatpersoner kvarstår
              i ett år i stället för tre år samt att betalningsmärkningar som
              registrerats felaktigt blir lättare att radera ur UC:s register.
            </seg>
            <seg n="950eedf3">
              Dessutom finns det förslag från Kronofogdemyndigheten om att
              de själva genom förenklingar i regelverket får radera betalningsanmärkningar
              från registret så att antal felaktiga betalningsanmärkningar kan
              minskas.
            </seg>
            <seg n="7744c7fe">
              Herr talman! Vi måste minska antalet vräkningar och stärka besittningsskyddet
              för hyresgästerna. För att stärka ställningen för de hyresgäster
              som fastnat i skuldfällan eller saknar marginaler vid tillfälliga
              inkomstbortfall är det viktigt att man ser över hyreslagen från
              1993 och förbättrar förutsättningarna för att de boende ska kunna
              behålla sina kontrakt.
            </seg>
            <seg n="159626ef">
              En normal konsekvens av sena betalningar är, i andra sammanhang,
              först en betalningspåminnelse och därefter någon form av krav.
              Detta borde vara en rimlig ordning när det gäller försenad hyresinbetalning
              också. Ingen borde kunna avhysas enbart på grund av försenade
              inbetalningar.
            </seg>
            <seg n="77b20526">
              En annan grupp av boende och hyresgäster som behöver ett starkt
              besittningsskydd för att undvika vräkningar och hemlöshet är kvinnor
              som misshandlas i hemmet av sin man eller sambo. Denna misshandel
              sker ofta i kombination med att skadegörelse sker i lägenheten.
              Detta är normalt grund för uppsägning, men då tas inte hänsyn
              till kvinnans och barnens behov av bostaden och deras situation
              som brottsoffer. Besittningsskyddet för brottsoffer behöver stärkas
              genom att deras rätt att fortsätta nyttja lägenheten skrivs in
              i hyreslagen.
            </seg>
            <seg n="197ac6ed">
              Med beaktande av de konsekvenser som en vräkning får är det nödvändigt
              att regeringen gör en översyn av 42 och 46 §§ hyreslagen för att
              stärka hyresgästernas besittningsskydd enligt intentionerna i
              vår motion C375 i denna del. Det är en av motionerna som berörs
              i detta betänkande.
            </seg>
            <seg n="ec6018d3">
              Herr talman! Avslutningsvis vill jag till detta betänkande framhålla
              vikten av ett större och bättre hyresgästinflytande vid alla typer
              av förändringar i hyresgästernas boende. Detta gäller hyresgästinflytandet
              vid förbättrings- och ändringsarbeten, som belyses i vår gemensamma
              reservation 2. Detta gäller även hyresgästernas inflytande och
              rättigheter och rättssäkerheten vid förslag om ombildningar till
              bostadsrätt.
            </seg>
            <seg n="5c775508">
              Vänsterpartiet värnar hyresrätten och är emot den stora systematiska
              moderatledda ombildning av hyresrätter till bostadsrätter som
              skett. Ombildningsprocessen måste ske på ett öppet och korrekt
              sätt. Det är till gagn för alla inblandade. Förfarandet behöver
              bli tydligare och mer rättssäkert, och förtroendet för ombildningsprocesserna
              måste ökas. Den styrande politiska inriktningen i ombildningen
              måste upphöra. En professionell tillsyn, affärsmässiga beräkningar
              av värdet av fastigheterna, möjligheter att överpröva och rättsäkra
              ombildningarna och stärkt hyresgästinflytande är nödvändigt för
              att säkerställa en demokratisk hyresmarknad.
            </seg>
          </u>
          <note type="speaker" n="61bd8d97">
            Anf. 131 JAN LINDHOLM (mp):
          </note>
          <u who="Q5956750" xml:id="i-07fc41a069ff8a72-2" n="7fc2591b">
            <seg n="2984534c">
              Herr talman! Civilutskottets betänkande om hyresrätt är en återkommande
              höjdpunkt i kammarens program. Ett antal förslag från oss ledamöter
              som behandlas i betänkandet återkommer regelbundet och har därför
              behandlats i det som vi kallar för förenklad form.
            </seg>
            <seg n="6e7f3a7a">
              För den som tycker att betänkandet om hyresrätt inte är det mest
              läsvärda som har publicerats under året kan jag rekommendera min
              julklappsbok i stället, Gamarna av Maria Küchen. I dramatisk inramning
              med många obegripliga mord och komplicerade mänskliga öden beskriver
              hon hur hyresrätten utarmas. Jag trodde inte att det var möjligt
              att hyresrättens vara eller inte vara skulle kunna presenteras
              i så spännande inramning. Det är tur att man har kompisar som
              förstår sig på att välja passande julklappsböcker. Men vi ledamöter
              måste, herr talman, åtminstone här i kammaren hålla oss till den
              något torrare riksdagsversionen av hyresrättens vara eller inte
              vara. Jag kan ändå rekommendera Gamarna som bredvidläsning för
              er hyresnördar.
            </seg>
            <seg n="6fc26d86">
              Precis som i den skönlitterära versionen framträder emellertid
              även i betänkandet regeringsmaktens människosyn tydligt i texten.
              Med tanke på vad som tidigare här i dag sagts om att jag recenserar
              grundvärderingarna i betänkandena måste jag säga att jag är förvånad.
              Jag tycker att den som inte bryr sig om värderingarna i texterna
              borde fundera över sin roll som politiker. Då har man nog tagit
              steget över till att bli teknokrat.
            </seg>
            <seg n="e7133f4f">
              I betänkandet syns det tydligt att fastighetsägarens rätt till
              varje pris måste försvaras. Fastighetsägaren är i regeringens
              ögon samhällets stöttepelare och den som till varje pris måste
              skyddas från de förfärliga hyresgästerna. Det är grundvärderingen
              i dokumentet. För den moderatledda högerregeringen är den vanliga
              människan bara ett problem som riskerar att stå i vägen för den
              fantastiska fastighetsutveckling som fastighetsägarna bidrar med.
              Fastighetsutveckling är samhällsutveckling, enligt regeringen.
            </seg>
            <seg n="22d51c9d">
              De är ganska skrämmande, de värderingar som högerregeringen försvarar.
              En medborgare som drabbas av en skada som exempelvis halverar
              arbetsförmågan och gör att personen därför inte kan arbeta på
              mer än halvtid måste förmodligen på något sätt förlita sig på
              ett kompletterande ekonomiskt stöd från samhället. Det kan vara
              försörjningsstöd. Högerregeringen anser att det är en självklarhet
              att en hyresvärd ska kunna neka en person som sitter i den situationen
              en hyreslägenhet. Även om personen aldrig har haft någon betalningsanmärkning
              och aldrig varit efter med sin hyra eller på något annat sätt
              misskött sig menar alltså vår nuvarande regering att hyresvärden
              ska ha den självklara rätten att neka en sådan person en hyreslägenhet.
            </seg>
            <seg n="920f6068">
              Att vara beroende av trygghetssystem i vårt samhälle innebär
              alltså i princip att man också förlorar rätten till bostad i den
              moderatledda högerregeringens Sverige. Det är de friska A-barnens
              politik som vi ser förverkligas, en politik som lämnar de icke-perfekta
              individerna åt sitt öde.
            </seg>
            <seg n="f5e56e05">
              Jag trodde dessutom att regeringen insåg att med den politik
              som man bedriver på andra områden är det extra viktigt att ändra
              på det här att fastighetsägaren kan neka en sökande en lägenhet
              enbart på grund av att denne är beroende av försörjningsstöd.
              Högerregeringen har infört regler som innebär att den med nedsatt
              arbetsförmåga redan efter 180 dagars sjukskrivning måste söka
              nytt jobb i hela landet. Om exempelvis en umebo som bara kan arbeta
              25 procent på sitt gamla jobb i Umeå hittar ett jobb i Landskrona
              där arbetsuppgifterna är utformade på ett sådant sätt att den
              kan arbeta 50 procent omöjliggör det här att personen kan ta jobbet,
              så länge som det kommunala fastighetsbolaget eller andra fastighetsägare
              nere i Skåne kan säga nej till en hyresgäst som är beroende av
              försörjningsstöd. Det går inte att hålla på och dagpendla mellan
              Umeå och Landskrona.
            </seg>
            <seg n="19e87489">
              När nu regeringens metod för att den med nedsatt arbetsförmåga
              ska komma tillbaka till så hög sysselsättningsnivå som möjligt
              är att tvinga dem att flytta borde regeringen i konsekvens med
              det ändra reglerna för hyresrätten, så att det blir möjligt att
              få tillgång till den lokala bostadsmarknaden på en annan ort även
              om man är beroende av ekonomiskt stöd från det allmänna.
            </seg>
            <seg n="f505c781">
              Utskottets majoritet vänder sig mot att det skulle kunna finnas
              några sakliga skäl som vid en domstolsprövning skulle kunna anses
              oskäliga för att avvisa en sökande till en hyreslägenhet. Vi har
              alltså en regering som anser att det är en främmande tradition
              i det svenska rättsmedvetandet att en person som är beroende av
              ekonomiskt stöd från det allmänna specifikt på grund av just detta
              inte skulle kunna ha samma rätt till bostad som oss andra.
            </seg>
            <seg n="76d17a5a">
              Visserligen ägnar sig regeringen nu åt att i snabb takt rasera
              alla former av trygghetssystem, men jag vill ändå påstå att vi
              fortfarande i huvudsak har det omvända förhållandet som tradition
              i vårt samhälle. Vi har diskrimineringsregler som innebär att
              enbart vissa särskilt utpekade motiv får användas för att neka
              en person tillträde till en restaurang eller till ett kafé eller
              rätten till att handla i en butik. Den som har försörjningsstöd
              har till exempel samma rätt som den som har sin inkomst från förvärvsarbete
              eller kapital att besöka Systembolaget och spendera sina pengar
              där, oavsett vad vi sedan tycker om att man använder dem till
              alkohol. Vi har högkostnadsskydd för läkemedel, så att alla i
              praktiken har samma möjligheter, oavsett vilket beroende man i
              övrigt har av försörjningsstöd från samhället.
            </seg>
            <seg n="d9dfadc2">
              Varför det skulle vara så självklart att just rätten till en
              bostad ska falla bort när man är beroende av en inkomstförstärkning
              av det slaget från samhället är väldigt svårt att förstå. Varför
              skulle lagstiftaren utgå från att just fastighetsägarna är så
              unika att de är undantagna från att kunna använda otillbörliga
              argument för att avvisa en kund? Högerregeringens nej till Miljöpartiets
              förslag innebär i praktiken till och med att alla fastighetsägare
              skulle kunna neka studenter som behöver studielån att få bostad.
            </seg>
            <seg n="d11dc49d">
              Är då det här ett stort problem i dag? Nej, det är förmodligen
              inte så många individer i vårt land som årligen nekas en bostad
              med argumentet att de genom att vara beroende av försörjningsstöd
              från det allmänna i någon form skulle utgöra en oacceptabel risk
              för fastighetsägarna; det är så man uttrycker sig.
            </seg>
            <seg n="818f57c4">
              Men för den som drabbas av det här bemötandet är det ofta både
              en förolämpning och en katastrof. Miljöpartiet anser att det är
              bedrövligt hur regeringen med alla medel försöker sänka människors
              självförtroende och hur man gör dem till socialfall när de enligt
              vårt förmenande har ett försäkringsskydd och en rätt. Man fördjupar
              även den ekonomiska krisen i samhället när man förminskar individerna.
              Det är människor det handlar om och inte nummer och brickor.
            </seg>
            <seg n="76a05075">
              Vi menar att rätten till en bostad är en mänsklig rättighet som
              regeringen har skyldighet att värna. Miljöpartiet anser att det
              minsta man skulle kunna begära är en lagändring som åtminstone
              innebär att de allmännyttiga bostadsföretagen inte längre skulle
              kunna neka bostäder åt dem som är beroende av försörjningsstöd.
            </seg>
            <seg n="4e1e8809">
              Majoriteten pekar dessutom i sin text på att individuellt riktade
              åtgärder skulle kunna hjälpa den bostadssökande, vilket jag tolkar
              som ett förbättrat bostadsbidrag. Det kanske avser någonting annat,
              men jag tolkar texten så. Man kan då undra om majoriteten är kluven
              i sin kyliga inställning till dem som behöver ekonomiskt stöd
              från samhället.
            </seg>
            <seg n="187c255b">
              Är det mindre belastande att uppbära bostadsbidrag än att uppbära
              försörjningsstöd? Är det så man ska se på saken? Det borde innebära
              att majoriteten anser att fastighetsägaren inte ska få avvisa
              bostadssökande om dennes betalningsförmåga baseras på ett bostadsbidrag.
              Men försörjningsstöd är tydligen okej att använda som grund. Man
              ska då komma ihåg att den som söker en mycket liten bostad under
              40 kvadratmeter inte kan få något bostadsbidrag oavsett hur dålig
              ekonomin ser ut.
            </seg>
            <seg n="bb2becf9">
              Herr talman! Jag vill även säga några ord om problemet med att
              vissa hyresvärdar genom kvalitetshöjande renoveringar, så kallade
              överrenoveringar, tvingar sina hyresgäster att flytta. Jag har
              tyvärr inte hunnit leta tillräckligt. Jag har därför inte hittat
              någon statistik över hur många som vägras hyreskontrakt på grund
              av att de är beroende av försörjningsstöd eller över hur många
              som årligen tvingas flytta på grund av överrenoveringar. Men utifrån
              de kontakter jag har med människor på olika håll som arbetar med
              dessa frågor förefaller det sistnämnda problemet med överrenoveringar
              vara ett betydligt mer omfattande problem.
            </seg>
            <seg n="1721baeb">
              När man läser majoritetstexten i den här delen kan man verkligen
              undra över vad majoriteten egentligen anser om frågan och själva
              problemet. I betänkandetexten redovisar man det regelverk som
              fastighetsägarna ska använda sig av när de vill renovera sina
              fastigheter och på vilket sätt de måste involvera hyresgästen
              och ge den möjligheter att motsätta sig åtgärder som kan innebära
              överrenovering. Jag kan i varje fall inte hitta någonting i texten
              där majoriteten säger någonting om vad man tycker om regelverket.
              Det skulle jag gärna vilja höra något om.
            </seg>
            <seg n="9eb4f280">
              För att hyresnämnden ska kunna skydda en hyresgäst mot en överrenovering
              fordras att hyresgästen ansöker om prövning. Det är många äldre
              som kanske skulle kunna bo kvar i sin gamla orenoverade lägenhet
              i ytterligare kanske fem eller tio år innan det är dags för dem
              att flytta till någon sorts institutionsboende. Frågan är hur
              många av dem som har den tillräckliga byggnadstekniska utbildningen
              för att kunna göra bedömningen vad åtgärderna får för konsekvenser
              för deras kommande hyra.
            </seg>
            <seg n="e744adc5">
              Många av dem som drabbas av moderniseringar är äldre som har
              bott kanske 30, 40 eller 50 år i lägenheten. Det invanda är den
              trygghet som gör att vardagen fungerar. Moderniteterna kan betyda
              så stora hinder att komma över att de i sig, om man nu bortser
              från den ökade kostnaden, kan göra att de inte längre klarar av
              att bo och hantera situationen i den nya lägenheten.
            </seg>
            <seg n="018cb8a8">
              Dessutom är det inte den enskilda hyresgästens vilja eller behov
              som man använder vid bedömningen i hyresnämnden. Det man gör där
              är att man använder en antagen normalhyresgästs förmodade önskemål
              och synpunkter om vad som är en överrenovering eller inte när
              man fäller avgörandet.
            </seg>
            <seg n="8a0d91ea">
              Det är riskabelt med formuleringar om att upprätthålla kvaliteten
              i hyresbeståndet när sådana formuleringar tycks vara viktigare
              än de boendes välfärdssituation. Jag vet att de som drabbas av
              överrenoveringar inte delar majoritetens uppfattning att frågan
              inte har en sådan prioritet att det nu finns skäl att närmare
              överväga om en utvärdering ska genomföras, som ni formulerar det
              i betänkandet. De som drabbas tycker att det är bråttom att se
              över regelverket så att överrenoveringar oftare än i dag kan förhindras.
            </seg>
            <seg n="aeb1f7e1">
              Vad högerregeringen egentligen tycker om att boende i dag drabbas
              av fastighetsägarnas iver att använda sig av överrenoveringar
              för att uppgradera sina bostäder så att de möter krav från andra
              än de som i dag bor i husen långt innan de boende själva anser
              att det är dags att flytta får vi inte veta någonting om i betänkandet.
              Det finns formuleringar som: Det kan från olika utgångspunkter
              finnas anledningar att utvärdera inflytandelagarnas tillämpning.
              Den formuleringen kan signalera att man anser att det är ett problem
              att de boende har för mycket inflytande och att det innebär att
              man bevarar för mycket av gamla miljöer. Det vet vi inte något
              om.
            </seg>
            <seg n="40a9fe1c">
              Det vore bra om någon av majoritetens företrädare kunde räta
              ut något av de frågetecknen så att vi vet vad vi kan förvänta
              oss om vi mot förmodan skulle få fortsatt högerstyre i landet
              efter nästa val. Kommer hyresgästernas möjligheter att försvara
              sin bostad från klåfingriga fastighetsägares önskemål om överrenoveringar
              att minska ytterligare?
            </seg>
            <seg n="902c3819">
              Jag förbehåller mig rätten att tills vidare tolka majoritetens
              text så att ni anser att inflytande är ett problem som bör minimeras.
              Med det yrkar jag bifall till reservationerna 1 och 2, och jag
              står självklart bakom det särskilda yttrandet som finns.
            </seg>
            <seg n="ec65781f">
              Herr talman! För övrigt anser jag att regeringen snarast bör
              ge den nya Trafikmyndigheten i uppdrag att starta bygget av dubbelspåret
              mellan Falun och Borlänge.
            </seg>
          </u>
          <note type="speaker" n="f7c78a0c">
            Anf. 132 CHRISTINE JÖNSSON (m):
          </note>
          <u who="Q4957699" xml:id="i-f3f9b9ba46d22592-6" n="9911deb0">
            <seg n="ab30a361">
              Herr talman! Jag ska i detta anförande om motionsbetänkandet
              om hyresrätter ta upp de motioner vi behandlar här i dag. De flesta
              i motionsbetänkandet behandlas i förenklad ordning. Men de som
              tas upp här och som det finns reservationer om kommer jag att
              ta upp i mitt anförande.
            </seg>
            <seg n="4287c2a7">
              Jag börjar med det som både Egon Frid och Jan Lindholm varit
              inne på. Det är de reservationer och motioner som finns från Vänsterpartiet
              och Miljöpartiet om rätten till överprövning vid hyreskontrakt.
            </seg>
            <seg n="990ec3d8">
              Det finns naturligtvis mycket ömmande fall där människor inte
              kan betala sin hyra där de har försörjningsstöd eller på annat
              sätt har del av andra samhällsstöd. Alla individer ska ha möjlighet
              att på olika sätt få ett hyreskontrakt. Men att som i Miljöpartiets
              och Vänsterpartiets motion anse att hyresvärden vid överprövning
              av ett hyreskontrakt ska ha någon form av tvång att ta emot hyresgästen
              tror jag inte är rätt väg att gå.
            </seg>
            <seg n="5281a2c7">
              Man måste som hyresvärd ha rätt att besluta om sin egendom. Det
              handlar om människor som har betalningsanmärkning eller svag betalningsförmåga.
              Den prövningen sker, precis som Jan Lindholm och Egon Frid har
              varit inne på, i andra fall när man tecknar avtal om mobiltelefon
              eller med banken om krediter och annat. Man måste också som hyresvärd
              ha rätten att pröva om det finns en betalningsförmåga hos den
              hyresgäst man ska ha.
            </seg>
            <seg n="ac6ca9ff">
              Jag tycker man ska inrikta sig på att konstatera att det måste
              finnas olika möjligheter på vägen till ett hyreskontrakt. Det
              kan vara borgen från kommunen, anhöriga eller annat som gör att
              man som hyresvärd tar emot hyresgästen och tror sig veta att det
              finns en betalningsförmåga.
            </seg>
            <seg n="6dd3052c">
              Det är en kärv arbetsmarknad och bostadsmarknad som gör att dessa
              delar går ihop. Precis som Egon Frid och Gunnar Sandberg var inne
              på drabbar en kärv bostadsmarknad naturligtvis många och även
              dem som har en tuff ekonomisk situation. Man kan inte välja en
              billigare lägenhet under en period. Om man har en betalningsanmärkning
              kan man inte komma in på bostadsmarknaden genom en ovillkorlig
              rätt att få det här hyreskontraktet.
            </seg>
            <seg n="83180135">
              Jag tror att man, precis som i många andra fall, måste titta
              på helheten. Det finns naturligtvis en bostadspolitisk del som
              styr detta. Det handlar om att man ska kunna få fram små lägenheter
              och större lägenheter och att bostadskedjan fungerar. Det som
              Gunnar Sandberg sade om att man flyttar tolv gånger i sitt liv
              var lite fascinerande. Det gör att det finns en flexibilitet på
              bostadsmarknaden. Det är viktigt att den fungerar. Det viktigt
              att det finns en variation på bostadsmarknaden.
            </seg>
            <seg n="45c941d6">
              Jag tror inte att man kan lagstifta bort detta och att man ska
              kunna kräva en överprövning om man inte får ett hyreskontrakt.
              Jag tror att det bara skapar onödig byråkrati och onödiga problem,
              och det är framför allt en oacceptabel inskränkning av äganderätten.
            </seg>
            <seg n="baa1154f">
              I betänkandet finns det också motioner om reparationer och förbättringar
              av lägenheter. Man pratar ofta om lyxrenoveringar av lägenheter.
              Det var inte bekymret när det gäller den proposition som vi behandlade
              tidigare i dag. Jag tror att man även här måste ha lite balans
              i diskussionen. Det är viktigt att man som fastighetsägare har
              möjlighet att investera i sin fastighet. Man ska ha möjlighet
              att göra de förbättringar som krävs för att bostaden och fastigheten
              ska vara tillgänglig och attraktiv på fastighetsmarknaden. De
              lyxrenoveringar man pratar om är inte så vanliga. Det är ett fåtal,
              men de är naturligtvis ett bekymmer.
            </seg>
            <seg n="5661c5ff">
              Något som jag tror blir ett ännu större bekymmer är den upprustning
              av miljonprogramsområdena som kommer de närmaste åren. Man måste
              lägga väldigt mycket pengar på reparationer av miljonprogramsområdena.
              Det är ingen lyxrenovering vi pratar om där, utan det handlar
              om ett eftersatt underhåll och en berättigad renovering. Jag har
              inte den bilden att lyxrenoveringar av fastigheter skulle vara
              ett större problem. Det är nog snarare tvärtom så att man inte
              lägger pengar på sina fastigheter.
            </seg>
            <seg n="801d0527">
              Något som också tas upp i betänkandet är det man ofta hör från
              s, v och mp om ombildning till bostadsrätter. Det gör man ofta
              ett stort nummer av, och det gjorde man också i dag. Som i många
              andra fall måste en ombildning från hyresfastighet till bostadsrättslägenheter
              gå rätt till. Vi ser oftast de fall där det inte fungerar, till
              exempel när enskilda bostadsrättsinnehavare försöker göra egna
              pengar och egen vinst på ombildningen. Men i de flesta fall fungerar
              det bra.
            </seg>
            <seg n="95d93067">
              Varje förening har ett ansvar, och man tar det oftast. Det gäller
              såväl information som erforderlig majoritet. Det är också viktigt
              att konstatera, vilket de flesta förstår, att de hyresgäster som
              inte går med i en ombildning ska förbli hyresgäster och fortsatta
              grannar. Det gör att det många gånger krävs att man har en jättestor
              dialog mellan dem som ska bilda bostadsrättsföreningen och dem
              som ska fortsätta att vara hyresgäster.
            </seg>
            <seg n="7cffb3e5">
              Frågan om hyres- och bostadsrätter tas upp i SOU 2008:47. Där
              pratar man om informationsförbättring vid information om ombildning.
              Den bereds för närvarande i Regeringskansliet. Beatrice Ask har
              haft en interpellationsdebatt om detta och konstaterat att reglerna
              vid ombildning i princip är bra men att det också finns skäl att
              titta över det här med informationsplikten. Jag tycker också att
              det är viktigt att den delen förtydligas.
            </seg>
          </u>
          <note n="5572637f">
            Herr talman! Med detta yrkar jag avslag på samtliga motioner
            och bifall till förslaget i betänkandet.
          </note>
          <note type="speaker" n="80321ea0">
            Anf. 133 LENNART PETTERSSON (c):
          </note>
          <u who="Q6047162" xml:id="i-cf6f1f163c2ee733-1" n="c54f430d">
            <seg n="04a420fd">
              Herr talman! I dag behandlar vi motioner om olika upplåtelseformer
              av bostäder. Jag tänker kommentera några av dem och börjar med
              den av Egon Frid som vill tvinga de kommunala bostadsbolagen att
              teckna hyreskontrakt med människor som har betalningsanmärkningar.
            </seg>
            <seg n="bec53822">
              Jag har tidigare tolkat det så att inget parti är intresserat
              av så kallad social housing, men Vänsterpartiets förslag innebär
              i mina ögon att det kommer att bli just social housing eftersom
              motionsförslaget enbart riktar sig mot de kommunala bostadsbolagen.
              Om lagstiftningen innebär att de bolagen får huvudansvaret för
              betalningssvaga grupper kommer det att bli en snedvridning i en
              riktning som inte alls är önskvärd. Jag undrar om Socialdemokraterna
              och Miljöpartiet är intresserade av detta.
            </seg>
            <seg n="27c86187">
              Alla partier har nog en samsyn på att alla människor ska ha rätt
              att hålla sig varma, det vill säga ha tak över huvudet. Så långt
              är det gott och väl, men oppositionspartierna och i synnerhet
              Vänsterpartiet har en egendomlig förmåga att inte vilja eller
              våga ställa krav på människor. Varför ska det vara en rättighet
              att få ett hyreskontrakt i ett kommunalt bolag när man av olika
              anledningar inte har klarat av att sköta sin ekonomi? Om man inte
              sköter andra avtal säger ju motparten upp dem. Man får inte fortsätta
              att nyttja en tjänst, och man får inte fortsätta att köpa fler
              varor.
            </seg>
            <seg n="bfc5ea46">
              Herr talman! Jag skulle välkomna ett mer förebyggande arbete
              för att undvika betalningsanmärkningar, men jag har aldrig sett
              några förslag från oppositionen som förebygger de problem vi nu
              debatterar.
            </seg>
            <seg n="e8e63097">
              Det behövs mer privatekonomi i skolan. Det handlar om vanlig
              enkel matematik som visar att plus behöver vara större än minus
              och som visar konsekvenserna av att inte sköta sin ekonomi. Lån,
              hyror, fasta kostnader med mera går före andra konsumtionskostnader.
              Det är min bild att huvuddelen av dem som hamnar hos kronofogden
              inte skulle behöva göra det om de fick rätt rådgivning och kunskap
              och om de lärde sig att göra en riskvärdering i samband med en
              utgift. Därigenom skulle det bli lättare för många människor att
              få ett hyreskontrakt.
            </seg>
            <seg n="83e61722">
              Det finns några motioner från Socialdemokraterna och Miljöpartiet
              där man vill stärka hyresgästinflytande vid förbättrings- och
              ändringsarbete. Det finns i dag en tämligen tydlig lagstiftning
              där hyresgästernas rättigheter framgår och där jag kan känna att
              det finns en hyfsat bra balans mellan fastighetsägare och hyresgäster.
            </seg>
            <seg n="0302d677">
              Det är kanske till och med så att hyresgästernas rättigheter
              kan få negativa konsekvenser. Jag tänker då på det underhållsbehov
              som finns i stora delar av vårt hyresbestånd. Det kan ha varit
              individuella protester men också hyresförhandlingar som är orsak
              till detta. Vi ska nog inte bygga upp nya hinder för att modernisera
              och fräscha upp hyresrätterna. Det är i rimlighetens namn hyresintäkterna
              som ska ge förutsättningar för standarden i bostaden. Det kan
              inte vara statens ansvar att gå in och subventionera på grund
              av att hyresgäster inte har haft intresse av att betala hyror
              som skulle kunna finansiera nödvändigt underhåll av bostäder och
              byggnader.
            </seg>
            <seg n="fbdccde4">
              I några motioner krävs det att domare eller auktoriserade konsulter
              ska medverka vid ombildning till bostadsrätter. Detta krävs inte
              vid upprättande av andra avtal på fastighetsområdet, så varför
              just här? Det finns en lagstiftning att följa, och mig veterligen
              fungerar den bra.
            </seg>
            <seg n="98545af0">
              Det finns också en motion om att det ska räcka med en enkel majoritet
              för att få ombilda till bostadsrätter. I dag är den gränsen två
              tredjedels majoritet. Jag tycker att den nuvarande gränsen är
              bra. Det är ett så allvarligt ingrepp i vardagen för de berörda
              människorna att jag tycker att det finns skäl att behålla den
              gränsen. De boende har kanske valt hyresrätten för att det är
              bekvämt, för att man vill ha full service, för att man inte vill
              placera ett kapital i sin bostad eller för att man inte har något
              kapital att placera. Även som hyresgäst ska man kunna känna sig
              trygg. Att då 49 procent av de boende ska bli mer eller mindre
              tvingade av de övriga 51 procenten känns inte rimligt.
            </seg>
            <seg n="f5ace404">
              Det är patetiskt att lyssna på Jan Lindholms försök att skapa
              en bild av oss alliansföreträdare som människofientliga. Jag vill
              bara säga som Carl Lidbom: Trams!
            </seg>
          </u>
          <note n="c50771e8">
            Herr talman! Jag vill avsluta med att yrka bifall till förslaget
            i utskottets betänkande och avslag på samtliga motioner och reservationer.
          </note>
          <note type="speaker" n="bc7231cb">
            Anf. 134 JAN LINDHOLM (mp) replik:
          </note>
          <u who="Q5956750" xml:id="i-07fc41a069ff8a72-3" n="7fc2591b">
            <seg n="2526504b">
              Herr talman! Det står naturligtvis Lennart Pettersson fritt att
              tycka att värderingar är trams, men i politik tycker jag att värderingar
              har stor betydelse. Jag tycker att de värderingar som genomsyrar
              betänkandena är avgörande för hur betänkandena sedan kommer att
              hanteras i verkligheten. Men det var egentligen inte det som jag
              skulle ta upp, utan jag är lite nyfiken på det som Lennart Pettersson
              kallar för tak över huvudet.
            </seg>
            <seg n="b425ac12">
              Vi hävdar från Miljöpartiets sida att genom att Sverige både
              i sin grundlag och genom att man har undertecknat både EU:s och
              FN:s dokument om mänskliga rättigheter mycket tydligt har signalerat
              att en bostad är en mänsklig rättighet.
            </seg>
            <seg n="f0aca551">
              När nu både Lennart Pettersson och Christine Jönsson har jämfört
              med andra avtal Christine Jönsson använde mobiltelefon som exempel,
              och Lennart Pettersson sade att andra avtal säger man upp är en
              självklar fråga för den som anser att vi har förbundit oss och
              att det är regeringens skyldighet att se till att de mänskliga
              rättigheterna efterlevs i Sverige följande: Betyder det att Lennart
              Pettersson är beredd att säga upp de mänskliga rättigheterna?
            </seg>
          </u>
          <note type="speaker" n="e03417f1">
            Anf. 135 LENNART PETTERSSON (c) replik:
          </note>
          <u who="Q6047162" xml:id="i-cf6f1f163c2ee733-2" n="c54f430d">
            <seg n="33ce73b6">
              Herr talman! När det gäller värderingar tycker jag att ärlighet
              och seriositet är någonting som vi ska hålla oss till. Då kan
              jag tycka att den debattnivå som Jan Lindholm har hållit innan
              när det gäller vår människosyn inte är i närheten av den nivå
              som jag tycker att vi ska ha här med tanke på att vi ska vara
              förebilder för övriga svenska folket.
            </seg>
            <seg n="f0423b4c">
              När det gäller tak över huvudet hör jag till dem som säger att
              alla ska ha den här rättigheten. Däremot är det inte sagt att
              det är hyresvärdarna som ska stå för kostnaderna. Det är det jag
              läser ut både av debatten och av era förslag här, nämligen att
              de ska ta ett betydligt större ansvar.
            </seg>
            <seg n="074cad49">
              Jag tror att det var Lars Tysklind som var inne på detta med
              att det faktiskt är ett kapital man investerar som fastighetsägare,
              vilket innebär att man också vill ha utdelning på det kapitalet.
              Man tillhandahåller en tjänst. Är det då så att man som brukare
              av den tjänsten inte sköter sig ekonomiskt och inte betalar för
              detta är det väl inte konstigt att man får en uppsägning av den
              som tillhandahåller tjänsten. Nej, det är det inte. Då får man
              hitta andra vägar för att lösa detta. En väg som vi har beslutat
              om under den här mandatperioden är hyresgarantier för de människor
              som har betalningsanmärkningar, inte har något kapital eller tillfälligt
              har en lägre betalningsförmåga. Den möjligheten finns nu för kommunerna
              att använda.
            </seg>
            <seg n="060e33bf">
              Vi behöver gå vidare här. Vi behöver hitta modeller för hemlösa
              framför allt. Jag tycker att det är beklämmande att se alla dessa
              som inte har en bostad och som måste sitta i trapphus, men vi
              är inte framme i diskussionerna. Jag har träffat företrädare för
              Föreningen Helsingforss hemlösa, och det finns inga optimala lösningar,
              utan vi får fortsätta en dialog här så att vi ser till att detta
              blir verklighet. Man ska inte behöva sova ute i det demokratiska
              Sverige.
            </seg>
          </u>
          <note type="speaker" n="f69b078b">
            Anf. 136 JAN LINDHOLM (mp) replik:
          </note>
          <u who="Q5956750" xml:id="i-07fc41a069ff8a72-4" n="7fc2591b">
            <seg n="bd5d42ca">
              Herr talman! Det låter ju väldigt bra att Lennart Pettersson
              säger att man inte ska behöva sova utomhus i vårt land. Frågan
              är hur vi förverkligar det. Tidigare regeringar har inte lyckats
              bättre än den här regeringen. Man gjorde en räkning för att skaffa
              sig ett beslutsunderlag, och vi fick då siffror på att det finns
              ungefär 18 000 hemlösa i Sverige. Nu har jag inte följt den frågan
              så noga, så jag vet inte om den här regeringen har gjort någon
              förnyad räkning av antalet hemlösa eller om ni på något annat
              sätt har fått fram någon siffra.
            </seg>
            <seg n="ab70d147">
              Det här måste man ju göra något åt, och där är en skyldighet
              för hyresvärdarna att acceptera hyresgäster som har ekonomiska
              problem en väg att gå som ni avvisar. Där har vi olika uppfattningar,
              det är helt uppenbart, om hur man ska se på fastighetsägarnas
              rättigheter, och där blir, och jag kommer tillbaka till det, den
              här människosynen väldigt tydlig. Man ser tydligt hur ni gång
              på gång återkommer till att ni argumenterar för att fastighetsägarens
              intresse går före det som jag tycker är medmänsklighet. Jag tycker
              att det borde vara rimligt att en regering i ett samhälle går
              in med ett regelverk som gör att man kan se till och det vet Lennart
              Petterson som har haft med kontakt med de hemlösa att bostaden
              går före andra åtgärder. Det är det första steget om man ska kunna
              komma vidare tillbaka ut i arbete eller upprätta andra sociala
              relationer. Det hävdar de hemlösa, och forskningen är väldigt
              tydlig med det.
            </seg>
            <seg n="a7cbfaad">
              Det finns mycket kunskaper till exempel från vårt östra grannland
              Finland på det här området. De har arbetat med ett system som
              kallas Y-stiftelsen som jag tror att det vore mycket bra om ni
              tittade på. Vi började med det under förra mandatperioden, men
              vi hann inte hela vägen fram. Det finns lösningar där man kan
              ge ett större ansvar till fastighetsägarna.
            </seg>
          </u>
          <note type="speaker" n="8ca96f8d">
            Anf. 137 LENNART PETTERSSON (c) replik:
          </note>
          <u who="Q6047162" xml:id="i-fc080abe5fed311d-0" n="c54f430d" next="i-e25f447bf4b333da-0">
            <seg n="15b70b78">
              Herr talman! Att vi vill balansera rättigheterna mellan hyresgäst
              och hyresvärd har inte med någon egendomlig människosyn att göra.
              För mig känns det något konstigare om man bara ska ha rättigheter
              på den ena parten och bara skyldigheter på den andra. Jag kan
              bolla tillbaka frågan: Vad är det för syn på de olika människorna
              i Sverige i så fall?
            </seg>
            <seg n="67133e95">
              När det gäller hemlösa är det många gånger mångfasetterade problem.
              Det kan vara missbruksproblem, och det kan vara annat som ligger
              i botten. Det kan vara arbetslöshet eller vad som helst. Det är
              en grupp. Sedan finns det en grupp som av någon anledning inte
              vill betala, och så finns det en annan grupp som inte kan betala.
              Man måste kunna se skillnaderna mellan de här olika grupperna.
            </seg>
            <seg n="6d53a904">
              En sak är vi överens om och det är väl något sådant projekt på
              gång nu i Helsingfors nämligen att man ser till bostaden först.
              Fixar man bostaden kan man sedan reda ut de andra problemen.
            </seg>
            <seg n="7243f1f1">
              Om jag ska säga rent konkret vad vi diskuterade vid det möte
              som vi hade var ett förslag faktiskt någon typ av gruppboende.
              Man är inte intresserade av de stora komplexen där vi samlar en
              massa människor med olika problem på ett och samma ställe, men
              däremot kan man ha en mindre grupp som går att hantera. Vi vet
              att vi har det inom andra områden också, kanske fem, tio eller
              max femton personer. Mer än så ska det inte vara, för då drar
              det också till sig andra i de grupperna som kanske inte är så
              önskvärda för att man ska kunna klara en framtida rehabilitering.
              Det är alltså ett förslag på en tänkbar väg för att kunna gå vidare
              och underlätta för de människor som av olika anledningar har hamnat
              snett och som far illa.
            </seg>
            <seg n="578364de">
              Målsättningen är självklar, och där tyder det på en samsyn att
              alla ska ha någonstans att ta vägen när det blir kväll och kunna
              vistas där på natten och slippa vara ute och frysa.
            </seg>
          </u>
          <note n="2d9f2706">
            Ajournering
          </note>
          <note n="2dedb9c8">
            Kammaren beslutade kl. 15.57 på förslag av förste vice talmannen
            att ajournera förhandlingarna till kl. 16.00 då votering skulle
            äga rum.
          </note>
          <u who="Q6047162" xml:id="i-e25f447bf4b333da-0" n="c54f430d" prev="i-fc080abe5fed311d-0">
            <seg n="a90f01f5">
              Återupptagna förhandlingar
            </seg>
          </u>
          <note n="39a70c6b">
            Förhandlingarna återupptogs kl. 16.00.
          </note>
          <note n="cd6880f2">
            10 § Beslut om ärenden som slutdebatterats vid dagens sammanträde
          </note>
          <note n="d7286b44">
            Utnämningsmakten (avsnitt 9)
          </note>
          <note n="4ad32f85">
            Övriga i betänkandet upptagna frågor
          </note>
          <note n="17692a0d">
            Punkt 1
          </note>
          <note n="d31cd786">
            Punkterna 2 och 3
          </note>
          <note n="6f9c7f57">
            11 § (forts. från 9 §) Hyresrätt m.m. (forts. CU4)
          </note>
          <note type="speaker" n="349f1216">
            Anf. 138 LARS TYSKLIND (fp):
          </note>
          <note n="13991eb0">
            Herr talman! Jag börjar med att yrka bifall till utskottets förslag
            i betänkandet och avslag på reservationerna.
          </note>
          <u who="Q6217745" xml:id="i-f73148a4953e24e3-0" n="1143b5ba">
            <seg n="d913cb63">
              I betänkandet behandlas ett antal motioner väckta under den allmänna
              motionstiden. De flesta motioner behandlas i förenklad ordning,
              men de som behandlas mer ingående har fokus på hyresgästers villkor
              och inflytande. På det sättet hänger denna debatt ihop med den
              som vi hade tidigare i eftermiddag.
            </seg>
            <seg n="14e8ca88">
              Utskottet föreslår avslag på samtliga motioner och har välmotiverade
              ställningstaganden till dessa avslag. Naturligtvis förtjänar motionerna
              att diskuteras ändå.
            </seg>
            <seg n="978b058d">
              Herr talman! En vänstermotion tar upp problematiken med att man
              på grund av betalningsanmärkningar har svårt att få ett hyreskontrakt.
              Vänsterpartiet vill, som vanligt höll jag på att säga, ha nya
              lagar och förbud. Frågan är dock om det alltid är den vägen man
              ska gå. För Vänsterpartiet är det kanske den naturliga vägen;
              det har vi kunnat se även tidigare.
            </seg>
            <seg n="7da85a0b">
              Jag tycker att det är bra att utskottet står fast vid sina tidigare
              ställningstaganden, att det trots allt i slutändan måste vara
              fastighetsägaren som får ta ställning till vilka hyresgäster han
              eller hon kan anta. Det gäller även de allmännyttiga företagen.
              I motionen har man speciellt riktat sig till de allmännyttiga
              företagen, om jag inte missminner mig. Det innebär inte att man
              får diskriminera människor. Vi har diskrimineringslagar som styr
              sådant. Det gäller att behandla alla människor lika.
            </seg>
            <seg n="271be1fc">
              Däremot blundar varken alliansregeringen eller utskottsmajoriteten
              för att det finns problem med detta. Det kan vara svårt att komma
              in på bostadsmarknaden över huvud taget. Man kan ha god betalningsförmåga,
              men det kan handla om att man inte har en fast anställning det
              gäller speciellt ungdomar eller att man har någon betalningsanmärkning.
              Det gör att man ställs under luppen på ett helt annat sätt och
              kan därmed ha svårt att komma in på bostadsmarknaden.
            </seg>
            <seg n="779c0673">
              Det var ett av huvudmotiven till att vi införde kommunala hyresgarantier
              i mitten av 2007. Det är ett instrument som kanske inte har utnyttjats
              fullt ut, så mycket som det borde ha utnyttjats, men om vi tittar
              på Bostadskreditnämndens preliminära fördelning för 2010 ser vi
              att det ökar successivt. Nu är fler kommuner med, och man har
              ansökt om fler garantier.
            </seg>
            <seg n="5e5dd0bb">
              Huvudsyftet med garantin var just att ge dessa människor en chans.
              Jag tror att Lennart Pettersson var inne på att det är en typ
              av borgen. Hyran garanteras under en viss tid, och hyresgästen
              får visa att han eller hon ställer upp på de krav som finns på
              att betala sin hyra.
            </seg>
            <seg n="3fbe8298">
              Herr talman! En annan fråga som tas upp gäller vikten av att
              ombildningarna går rätt till; ordet ombildning har ju blivit liktydigt
              med att man ombildar från hyresrätt till bostadsrätt. Utskottet
              har naturligtvis ingen annan åsikt än att saker och ting ska gå
              rätt till och att det ska vara förtroendeingivande processer.
              Så långt kan vi vara eniga.
            </seg>
            <seg n="0705b23b">
              Låt mig göra en liten kommentar till det socialdemokratiska förslag
              som finns om att ha en oberoende observatör, en kunnig person,
              med på föreningsstämmorna när man beslutar om ombildning. I förslaget
              nämns notarius publicus, men det sägs att man även kan tänka sig
              andra konstruktioner.
            </seg>
            <seg n="092f7599">
              Det känns lite roligt att få nämna Helsingforss stad i detta
              sammanhang. Helsingfors har ju blivit något slags symbol för ombildningar,
              eftersom det görs många ombildningar där. Från stadens, kommunens,
              sida har man på alla föreningsstämmor med oberoende personer med
              juridisk kompetens vilka ser till att det hela går rätt till.
              Man tar som seriös fastighetsägare ansvar för att det inte ska
              kännas osäkert för någon part.
            </seg>
            <seg n="34c32329">
              Oftast är det fokus på att hyresgästerna kanske kan känna att
              det inte går rätt till, men det ska ju gå rätt till även för dem
              som faktiskt vill ombilda. Man kan alltså se exempel på att man
              tar tag i den här frågan på ett annat sätt än att bara kräva lagar
              och förbud för att det ska bli genomfört.
            </seg>
            <seg n="510f8acd">
              Alla är naturligtvis vinnare om man har en förtroendefull process.
              Jag tror att även om man inte vill vara med i ombildningen utan
              är en kvarvarande hyresgäst så upplever man situationen som mycket
              bättre om man känner att det har gått rätt till och att det finns
              en rättssäkerhet. Förtroende är som sagt en väldigt viktig fråga
              i sammanhanget.
            </seg>
            <seg n="53e35281">
              Det finns säkert andra både bra och dåliga exempel på hur ombildningar
              har kommit till, men just nu sträcker sig min kunskap inte så
              mycket längre än så här.
            </seg>
            <seg n="034cfc8a">
              En allmän reflektion angående det som Gunnar Sandberg hade kring
              bostadsbyggandet generellt är att vi lätt hamnar i detaljer när
              vi har debatter om bostadspolitik. Det kan till exempel vara att
              betalningsanmärkningar gör att det blir svårt att få ett kontrakt
              och så vidare, men det grundläggande är egentligen att man generellt
              ska ha ett bostadsbyggande av den omfattningen att efterfrågan
              och utbudet är i balans.
            </seg>
            <seg n="ea0476f7">
              Jag vill passa på att framhålla att i alla de här debatterna,
              och jag tror även att vi har uttryckt det i betänkandet, har både
              Folkpartiet och alliansen i övrigt hela tiden den allmänna inriktningen
              för ögonen. Den grundläggande strategin i sammanhanget är att
              man ska utforma långsiktiga och stabila förutsättningar för bostadsproduktion
              och förvaltning och att man även kan utnyttja de befintliga bostäderna
              på ett effektivt sätt. Där har vi diskuterat andrahandsuthyrningar
              och så vidare.
            </seg>
            <seg n="c2a6e04f">
              Något som ofta tas upp nu är att byggandet är lågt. Det kan vi
              alla hålla med om. Det är naturligtvis för lågt som det är, men
              man ser ändå väldigt tydligt att det händer saker och ting när
              finanskrisens grepp nu börjar lossna. Man kan läsa i nästan vartenda
              nummer av branschtidningarna att det finns byggbolag som kickstartar
              bostadsbyggandet 2010 och har förutsättningar för att bygga.
            </seg>
            <seg n="ae5a6c4b">
              Den åtgärd som alliansregeringen tog till var att ge bostadskreditnämnden
              möjligheter att ge garantier även under byggtiden, och det var
              en av de åtgärder som har kunnat gynna byggandet. Inte minst kan
              man säga att det låga ränteläget ofta lyfts fram som en väldigt
              positiv faktor, och man tar nog inte till överord om man säger
              att det trots allt finns en koppling mellan det låga ränteläget
              och den ekonomiska politik som alliansregeringen har fört.
            </seg>
            <seg n="4f183334">
              Med detta tackar jag för ordet.
            </seg>
          </u>
          <note type="speaker" n="b00f51da">
            Anf. 139 YVONNE ANDERSSON (kd):
          </note>
          <u who="Q4935945" xml:id="i-2d123ee86f0067f5-3" n="18ecac69">
            <seg n="1eb98d71">
              Herr talman! Jag tänkte ta upp hyresrätten som boende- och upplåtelseform.
              Den är väldigt populär bland hushållen. Alla är intresserade av
              hyresrätter, oavsett grupp. Men tyvärr har inte alla varit lika
              intresserade av att investera och bygga, äga, förvalta och hyra
              ut hyresrätter.
            </seg>
            <seg n="1f3afa2d">
              Redan på 1990-talet och framåt ökade hyresrätterna med bara 4
              procent, medan bostadsrätterna ökade med 35 procent. Dessutom
              ombildades på 2000-talet 5 000 hyresrätter till bostadsrätter.
              Det är lite av historien.
            </seg>
            <seg n="99c20880">
              Nu har vi fått fart på byggandet, och det byggs allt mer. Intresset
              för hyresrätterna verkar öka. Vi är övertygade om att det gäller
              att ha basen med hyresrätter som upplåtelseform och dessutom naturligtvis
              motsvara de förväntningar som en hyresgäst kan ha på sin bostad.
            </seg>
            <seg n="5a4386c4">
              Något som vi tror är viktigt för att utveckla hyresrätten som
              boendeform är att öka möjligheterna för från- och tillval. Just
              nu bereder regeringen en proposition om detta, och det är ett
              viktigt steg att framhålla hyresrättens viktiga komparativa fördel:
              den höga servicegraden som vi har pratat om och därmed flexibiliteten.
            </seg>
            <seg n="a1070a89">
              Den här propositionen kommer att utveckla hyresrätten tillsammans
              med en rad andra boendeformer. Äntligen får vi en arena med olika
              typer av boendeformer som kan möta de olika förväntningar som
              olika människor har på sitt boende.
            </seg>
          </u>
          <note n="e1652e7d">
            Jag yrkar bifall till förslaget i betänkandet och avslag på motionerna.
            Tack för ordet!
          </note>
          <note n="391f8235">
            Överläggningen var härmed avslutad.
          </note>
          <note n="38967b4a">
            12 § Vissa immaterialrättsliga frågor
          </note>
          <note n="562119e6">
            Föredrogs
          </note>
          <note type="speaker" n="ddae8ed8">
            Anf. 140 EVA-LENA JANSSON (s):
          </note>
          <u who="Q3374622" xml:id="i-56a49477d0d03a45-0" n="acd20b79" next="i-cb8a69fed99b4678-0">
            <seg n="c41e2d3a">
              Herr talman! Jag vill börja med att yrka bifall till reservationerna
              2 och 4.
            </seg>
          </u>
          <note n="d5c9a44e">
            Det här betänkandet handlar om immaterialrätt som består av fyra
            områden: patent, designskydd, varumärkesskydd och upphovsrätt.
            I huvudsak handlar motionerna i det här betänkandet om patentfrågor
            och upphovsrätt.
          </note>
          <u who="Q3374622" xml:id="i-cb8a69fed99b4678-0" n="acd20b79" prev="i-56a49477d0d03a45-0">
            <seg n="7389b573">
              Hur vi ser på upphovsrätten skiljer sig lite. Vi socialdemokrater
              tycker att det är viktigt med upphovsrätt, medan andra partier
              gör sig skyldiga till upphovsrättsintrång. Det måste man väl kalla
              det när det finns partier som väljer att kalla sig arbetarparti
              trots att det är ett inarbetat inslag hos oss. Renommésnyltning
              skulle nog en del kalla det, om inte annat. Syftet måste väl vara
              att göra sig populär på något annat känt partis bekostnad.
            </seg>
            <seg n="4f282bd7">
              Herr talman! Sett ur ett näringslivsperspektiv är immaterialrätten
              viktig för att företag ska kunna utvecklas och göra affärer. Frågan
              om ett gemenskapspatent för EU och inrättandet av en enhetlig
              europeisk patentdomstol står högst på önskelistan hos många företagare
              och uppfinnare. Det är en fråga som den tidigare socialdemokratiska
              regeringen drev och som den nuvarande regeringen driver inom för
              EU-samarbetet. Arbetet går trögt, och vi är många som anser att
              processen går alldeles för långsamt.
            </seg>
            <seg n="3ce4e355">
              Vid samråd med regeringen om ett gemenskapspatent har vi socialdemokrater
              varit tydliga med att vi inte kan acceptera högre patentavgifter
              än de som finns i dag. Tvärtom måste ambitionen med gemenskapspatentet
              vara att det ska bli enklare och billigare för företag och uppfinnare
              att ta patent.
            </seg>
            <seg n="99a2d3be">
              Herr talman! När det gäller behandlingen av motioner rörande
              det civilrättsliga sanktionsdirektivet Ipred kvarstår vi vid vårt
              ställningstagande som vi redogjorde för i samband med behandlingen
              av propositionen i februari 2008. Vi var ganska tydliga med hur
              vi såg på det lagförslaget, och även om det hittills inte har
              lämnats ut en enda faktisk adress bakom ett IP-nummer lagen trädde
              i kraft i april 2009 så menar vi att det finns behov av en integritetsombudsman
              för att värna den enskildes integritet. Vi motionerade om detta,
              och vi kvarstår vid det kravet.
            </seg>
            <seg n="f6900b55">
              Möjligheten att få ut den faktiska identiteten bakom en särskild
              IP-adress innebär att en persons Internetvanor kan komma att kartläggas.
              Det görs därmed ett mycket omfattande intrång i den personliga
              sfären. Skadan eller kränkningen om en sådan kartläggning skulle
              komma ut måste bedömas som mycket stor för den enskilde. Datainspektionen
              ska visserligen övervaka att bestämmelserna i personuppgiftslagen
              tillämpas, men vi anser att det krävs mer långtgående åtgärder
              för att säkerställa skyddet för den personliga integriteten.
            </seg>
            <seg n="47f578e9">
              Risken är uppenbar att det uppstår situationer där personer drabbas
              av att deras Internetabonnemang har missbrukats av någon annan
              för illegal fildelning. Rättssäkerheten för den enskilda Internetanvändaren
              måste säkerställas vid en domstolsprocess, med eventuella skadeståndskrav.
              Det är särskilt angeläget med proportionalitet när det som i detta
              fall gäller civilrättsliga processer där resursstarka organisationer
              kan komma att ställas mot enskilda individer.
            </seg>
            <seg n="c654c0d4">
              Herr talman! När utvecklingen av Internet och kommunikationsmöjligheterna
              har utvecklats i en rasande fart har upphovsrätten i vissa fall
              tagit ett steg tillbaka. Skyddstiderna för ett verk har förlängts,
              något som vi menar inte är bra. Om upphovsrättslagen ska ha fortsatt
              hög acceptans hos medborgarna måste lagen också utvecklas och
              reformeras. I samband med Ipreddebatten föreslog vi därför inrättande
              av en upphovsrättskommission. Det kravet kvarstår. Man skulle
              titta över tekniksäkerheten men också utvecklingen.
            </seg>
            <seg n="df36efb5">
              Herr talman! Frågan om ACTA-förhandlingarna, som också nämns
              i det här betänkandet det finns motioner i ärendet har gett upphov
              till både debatter och rykten om innehållet i ett kommande avtal.
              Kravet på att häva sekretessen kring förhandlingarna har tagits
              upp både i motioner i näringsutskottet och i EU-parlamentet. Även
              regeringen har varit tydlig med att man önskar en öppenhet och
              transparens i frågan.
            </seg>
            <seg n="5884b39b">
              Näringsutskottet har fått fortlöpande information och haft överläggningar
              med regeringen angående ACTA-förhandlingarna. Det har skett under
              sekretess. Vad jag däremot kan säga, trots att det är sekretess,
              är att vi också har varit överens om att ACTA kan innebära justeringar
              av gällande regelverk som, och det är viktigt, inte gäller straffskärpning,
              nykriminalisering eller innefattar utvidgning av eller införande
              av nya straffprocessuella tvångsmedel om resultatet fortfarande
              är proportionerligt, rättssäkert och väl avvägt med hänsyn till
              integritetsaspekter. Det är väsentligt att grundlagens principer
              om rätten till fri och skyddad kommunikation värnas. Det måste
              finnas en balans mellan de åtgärder som vidtas för att skydda
              upphovsrätten och skyddet för den personliga integriteten.
            </seg>
            <seg n="7e67f274">
              Därmed, herr talman, tackar jag för ordet.
            </seg>
          </u>
          <note type="speaker" n="283e3528">
            Anf. 141 KENT PERSSON (v):
          </note>
          <u who="Q6043221" xml:id="i-01d57fafcc37b96c-0" n="f0f75aec">
            <seg n="2948b099">
              Herr talman! Jag vill börja med att yrka bifall till reservationerna
              1, 3 och, observera, 8. Jag ska förklara varför det blir så.
            </seg>
            <seg n="1ef06680">
              Att Vänsterpartiet inte har motionerat om Ipred vid detta tillfälle
              innebär faktiskt inte att vi har bytt åsikt, tvärtom. Vår kritik
              står fast. Efter diskussion i vår partigrupp har vi kommit fram
              till att stödja Miljöpartiets reservation. Det vill jag säga så
              att det står klart.
            </seg>
            <seg n="12aed3ee">
              Det är viktigt att poängtera att upphovsrätten är viktig för
              Vänsterpartiet. Vi försvarar upphovsmannens rätt att bestämma
              vem som tjänar pengar på att sprida ett verk och därmed möjligheten
              att ta betalt för den rätten. Vi har samtidigt tagit ställning
              för att bredda möjligheterna att kopiera för personligt bruk,
              att det blir tillåtet att tillgängliggöra upphovsrättsskyddat
              material så länge det inte sker kommersiellt.
            </seg>
            <seg n="189da2d1">
              Vänsterpartiet vill se ett fördjupat utbud av fritt tillgänglig
              film och musik på nätet samt bättre ekonomiska villkor för filmare
              och musiker att arbeta på heltid. Därför har vi under allmänna
              motionstiden föreslagit att regeringen utreder möjligheten att
              bygga upp digitala bibliotek för film och musik där vem som helst
              kan ta del av innehållet över nätet och hur ett ersättningssystem
              bör utformas. Ett ersättningssystem motsvarande det som används
              i de vanliga biblioteken i dag, baserat på nedladdningsstatistik,
              skulle kunna fördela medel till dem som väljer att låta sina verk
              tillgängliggöras.
            </seg>
            <seg n="f79c6707">
              Det är viktigt att de åtgärder som vidtas för att skydda upphovsrätten
              balanseras mot intresset av att skydda den personliga integriteten.
              Den som använder Internet i övrigt för fildelning ska inte behöva
              känna sig övervakad, som det är i dag. Hänsyn måste tas till att
              privatpersoners Internetabonnemang kan missbrukas av någon annan.
              Rättssäkerheten för enskilda behöver stärkas. Enligt min mening
              är det viktigt att det finns en rimlig proportion mellan de vidtagna
              åtgärderna och den skada brottet kan åstadkomma. Det är särskilt
              angeläget med proportionalitet i civilrättsliga processer där
              resursstarka organisationer kan komma att ställas mot enskilda
              individer.
            </seg>
            <seg n="7b54fec6">
              Jag menar att det finns en djupgående motsättning mellan regeringens
              syn på och jakt på fildelare och övrig brottsbekämpning på Internet
              och att effekterna av lagändringar kan befaras leda till ett utökat
              användande av anonymitetstjänster. Det kan innebära att olika
              typer av grov brottslighet blir omöjlig att spåra.
            </seg>
            <seg n="b641eea5">
              I anslutning till Ipreddiskussionen har vi en annan fråga som
              tangerar den. Det är de ACTA-förhandlingar som pågår, alltså överläggningarna
              mellan USA, en hel del andra länder och EU om ett nytt handelsavtal
              som berör bland annat piratkopiering och varumärkesförfalskning.
              Vi menar från Vänsterpartiets sida att det är viktigt att förhandlingarna
              om ACTA sker i öppenhet och att Sverige bör verka för att så blir
              fallet. Det är på grund av sekretess omöjligt för utomstående
              att få exakt information om vad förhandlingarna rör sig om och
              vilka förslag som läggs fram. Det finns inte några begränsningar
              heller vad jag förstår för vilka förslag som kan föras fram i
              förhandlingsprocessen. Enligt vår mening finns det en risk för
              att starka intressen använder avtalet för att driva sina egna
              agendor, vilket också framgår av den diskussion som har förts
              över nätet under en lång tid.
            </seg>
            <seg n="24efeaae">
              Eftersom ACTA-förhandlingarna är slutna är det viktigt att de
              inte resulterar i en överenskommelse som kräver svensk lagändring.
              Det bör säkerställas att det inte sluts något avtal som innebär
              inskränkningar i den svenska yttrande- och informationsfriheten
              vare sig det gäller genom censur eller att användare blockeras
              från Internet. Regeringen bör agera för att avtalet inte ska innebära
              krav på ytterligare integritetskränkande åtgärder vid gränskontroller
              eller på Internet. Regeringen bör dels offentliggöra så mycket
              den kan om förhandlingarna, dels verka inom EU för en öppenhet
              kring förhandlingarna. Regeringen bör också verka för att avtalet
              inte försämrar tillgången till billig medicin i fattiga länder.
            </seg>
            <seg n="9bb4468f">
              Det jag har sagt nu ryms inom den överenskommelse om sekretess
              som vi har varit med och fattat beslut om i näringsutskottet.
              Det handlar om information som jag har fått dels genom Svenska
              Dagbladet, dels genom den korrespondens som har pågått över Internet,
              där även ledamöter från borgerliga partier har gjort sina inlägg.
              Där är full offentlighet.
            </seg>
            <seg n="0c7d7041">
              Herr talman! För cirka en månad sedan samlades världens ledare
              i Köpenhamn för att försöka enas om hur de klimatförändringar
              som nu sker skulle kunna begränsas. Det lyckades inte, vilket
              vi måste anse vara ett stort misslyckande. Anpassningen till klimatförändringarna
              innebär att samhället måste förbereda sig på att hantera de negativa
              effekter som förändringarna kan medföra. Eftersom klimatförändringar
              redan sker och fattiga länder redan i dag påverkas av dessa är
              anpassningen en av de viktigaste aspekterna på hur man kan öka
              klimaträttvisan.
            </seg>
            <seg n="656ea7c6">
              För att minska klyftorna mellan rikas och fattigas miljöutrymme
              måste de rika industriländernas utsläpp minska kraftigt. Egentligen
              är det inte rätten till utsläpp som är den stora tvistefrågan
              utan rätten till utveckling. De rika länderna har resurser och
              förutsättningar att utvecklas trots kraftiga utsläppsminskningar.
              De fattiga länderna har inte samma möjligheter. Därför måste rika
              länder gå före och göra kraftiga minskningar av sina egna utsläpp
              i syfte att lämna en del utsläppsutrymme för utvecklingsländerna,
              men även för att stimulera snabb framväxt och efterfrågan på ny
              miljöteknik. För att utvecklingsländer ska ha några möjligheter
              att bromsa sina egna utsläpp och samtidigt utvecklas behöver de
              få tillgång till modern miljöteknik.
            </seg>
            <seg n="dc8acd70">
              Genom att förändra patentlagstiftningen skulle vi gynna tekniköverföringen.
              Låt oss ta vindkraftsindustrin som exempel. Ungefär 75 procent
              av den tekniken i världen kontrolleras av fyra företag. Tre är
              europeiska och ett är från USA. När utvecklingsländer vill bygga
              ut vindkraften måste de många gånger använda gammal teknik där
              patenträtten har gått ut. De har helt enkelt inte råd med den
              modernaste och miljövänligaste tekniken. Mot den bakgrunden anser
              Vänsterpartiet att vi bör göra en översyn av patent- och immateriallagstiftningen
              för att göra det lättare att sprida grön teknik till utvecklingsländerna.
            </seg>
          </u>
          <note type="speaker" n="eb5c9305">
            Anf. 142 LAGE RAHM (mp):
          </note>
          <u who="Q6061330" xml:id="i-13cd813b06d38e19-0" n="8fdc76a1">
            <seg n="958cf4e6">
              Herr talman! Jag vill yrka bifall till reservation nr 3 och reservation
              nr 6. Jag står givetvis bakom övriga reservationer från Miljöpartiet,
              men för att inte ta alltför mycket tid vid voteringen nöjer vi
              oss med att yrka bifall till reservationerna nr 3 och nr 6.
            </seg>
            <seg n="67519dc8">
              I själva sakfrågan vill jag börja med att säga att vi nu debatterar
              immaterialrätt. Det handlar mycket om upphovsrätt, men det finns
              många andra delar. Vi i Miljöpartiet menar att det är viktigt
              med immaterialrätt, och den är en omistlig del av ett bra samhälle.
              Samtidigt menar vi att vi inte har kommit till vägs ände där vi
              i dagsläget har den perfekta upphovsrätten eller den perfekta
              patenträtten. Vi menar att dessa måste utvecklas så att det blir
              bättre för rättighetsinnehavare och att det finns en rättssäkerhet
              för alla människor i samhället, inklusive rättighetsinnehavarna.
            </seg>
            <seg n="047d1b09">
              Tyvärr har det på senare tid kommit en mängd förslag och beslut
              som motverkar detta. Det som är mest känt är Ipred. Vi har väckt
              en motion där vi menar att beslutet när det gäller upphovsrättslagen
              som fattades för nästan exakt ett år sedan i kammaren bör rivas
              upp.
            </seg>
            <seg n="ee1b9bff">
              Jag ska inte repetera hela mitt anförande från den gången, men
              jag kan i korthet säga att den lagstiftning som vi då, tyvärr,
              beslöt att införa är rättsosäker och innebär en potentiell kränkning
              för många människors integritet, där oskyldiga riskerar att få
              skadeståndskrav på sig, utsättas för intrång i bostäder och genomgångar
              av hela deras liv åtminstone den del som finns i deras datorer.
            </seg>
            <seg n="93a74422">
              Vi har sagt att detta inte är rimligt och att något annat måste
              göras. Utskottsmajoriteten har svarat att man visst inte måste
              göra som de vill men att det måste finnas något effektivt rättsmedel.
            </seg>
            <seg n="47fe5a1d">
              Har den lag vi införde för ett år sedan verkligen varit effektiv?
              I början gick den illegala fildelningstrafiken enligt vissa undersökningar
              ned en hel del. Den har nu gått upp igen rejält. Det var en kortvarig
              effekt.
            </seg>
            <seg n="9d8d64e0">
              Sedan har vi frågan om det har utdömts några domar i enlighet
              med lagen. Man har inte lyckats komma dit än. Sådant tar tid,
              men det är tveksamt om det är effektivt.
            </seg>
            <seg n="a8bb9c9f">
              Grundproblemet är att det är svårt att införa en lagstiftning
              som är effektiv och samtidigt rättssäker. Om vårt mål är att effektivt
              stoppa fildelningen kommer vi inte undan med mindre än införandet
              av en polisstat. Det kan knappast vara det som EU menar med att
              vi är skyldiga att införa effektiva rättsmedel eller hur den exakta
              formuleringen nu var. Problemet är att vi är tvungna att göra
              en avvägning. Den avvägning som finns nu fungerar inte. Dels ger
              den inte den effekt man vill ha, dels skapar den rättsosäkerhet
              och kränker människors integritet. Förutom detta innebär den dessutom
              att Internetoperatören begränsar den tid uppgifter lagras. Det
              innebär att det blir svårare att begära ut IP-numren. IP-numren
              och adressuppgifterna kopplade till dem används inte bara till
              den här lagstiftningen utan även när grövre brott utreds. Det
              kan handla om terroristbrott, barnpornografibrott och olika brott
              kopplade till organiserad brottslighet. Den typen av brottslighet
              är nu väsentligt svårare att utreda. Det är inte heller en bra
              effekt av detta.
            </seg>
            <seg n="dd2094bc">
              Nog om Ipred. Vi har även en del andra frågor som vi ska ta ställning
              till. De handlar om hur vi ser på Internet i förhållande till
              andra delar av samhället.
            </seg>
            <seg n="83db8fb4">
              På Internet finns, som jag hoppas alla vet, sökmotorer. Vi i
              Miljöpartiet menar att det är rimligt att det är tillåtet att
              bedriva sökmotorverksamhet. Tyvärr har det visat sig att det inte
              är helt uppenbart att det faktiskt är lagligt i dagens Sverige.
              Vi menar att det är rimligt att riksdagen gör en markering.
            </seg>
            <seg n="3d21434b">
              Det här är direkt jämförbart med till exempel en telefonkatalog
              i verkliga samhället. Man letar efter något, slår upp i ett register
              och får ett svar. Det är givetvis så att inte alla som står med
              i telefonkatalogen bedriver helt laglig verksamhet. Jag kan garantera
              att det finns människor som står listade i en telefonkatalog som
              också är brottslingar. Icke desto mindre innebär inte det att
              den som ger ut telefonkatalogen därmed blir medhjälpare. Brottslingen
              får förstås hjälp, men det är inte ett brottsligt handhavande
              att ge ut en telefonkatalog. Jag kan inte se att det finns någon
              principiell teknisk skillnad mellan en telefonkatalog och en sökmotor
              i det hänseendet. Därför hoppas jag att riksdagen väljer att tydliggöra
              detta.
            </seg>
            <seg n="35d28486">
              Något annat som också är tydligt är att Internetleverantörer
              tillhandahåller en viss infrastruktur, precis som Posten tillhandahåller
              infrastruktur. I båda fallen gäller det att skicka information
              på olika sätt. I några fall är det digital information, och i
              andra fall är det fysisk information. Det måste ändå vara en rimlig
              utgångspunkt att de som tillhandahåller en infrastruktur som är
              viktig för samhället jag hoppas att vi är alla ense om att båda
              dessa infrastrukturer är viktiga för samhället inte ska göras
              ansvariga för det som faktiskt skickas. Det är fullständigt orimligt.
              Det innebär att det i praktiken inte längre går att bedriva en
              verksamhet på ett bra sätt.
            </seg>
            <seg n="a884b87d">
              Jag ska inte säga att det uppenbart är så att Internetleverantörer
              har gjorts ansvariga för trafiken, men vi är på väg mot ett gränsland
              där det inte är långt ifrån att de görs ansvariga. Jag tycker
              inte att utskottsmajoriteten har gett något bra svar på den folkpartimotion
              som vi i Miljöpartiet har yrkat bifall till. Vi menar att det
              är rimligt att göra en översyn så att det går att garantera att
              Internetleverantörer har möjlighet till neutralitet och så att
              enskilda människors informationsfrihet också kan garanteras. Det
              måste vara grunden i ett demokratiskt samhälle.
            </seg>
            <seg n="f08b6d54">
              Slutligen har vi frågan om ACTA. Det är fråga om förhandlingar
              om ett potentiellt handelsavtal. Dessa förhandlingar är hemliga.
              Det är vi alla här emot, och det uppskattar jag. Jag hade hoppats
              att vi kunde komma längre, men det finns förstås andra länder
              som vill ha kvar hemligheten. Men jag menar att det är tveksamt
              att ställa upp på och föra förhandlingar som är hemliga på detta
              sätt. Man kan visserligen säga att handelsavtal brukar göras upp
              i hemliga förhandlingar, men skillnaden är att detta också berör
              människors vardag och berör en hel del olika aspekter som påverkar
              människor direkt, till skillnad från till exempel tullnivåer i
              ett handelsavtal som kanske påverkar människor med olika pris
              på varor de köper.
            </seg>
            <seg n="5f969b18">
              Jag menar att det i en demokrati är rimligt och viktigt att medborgarna
              kan ta del av en diskussion och en debatt där man tillsammans
              kommer fram till vad som är bra för alla människor, inte att man
              ställer människor inför fullbordat faktum med ett redan färdigt
              avtal som sedan blir offentligt. Det är inte ett rimligt sätt
              att handha det. Det finns inte heller någon praktisk möjlighet
              för riksdagen att säga nej till ett sådant avtal om det har godkänts
              av regeringen och människor inte har haft någon som helst möjlighet
              att debattera eller få insyn.
            </seg>
          </u>
          <note n="4d482188">
            Därmed vill jag, som sagt, yrka bifall till reservationerna 3
            och 6.
          </note>
          <note type="speaker" n="eea93468">
            Anf. 143 KARIN PILSÄTER (fp):
          </note>
          <u who="Q4972961" xml:id="i-695c34baf3f9bccb-0" n="deced936">
            <seg n="bc76cd67">
              Herr talman! De immaterialrättsliga frågorna är väldigt viktiga
              för tillväxt och välfärd, inte minst när globaliseringen framskrider
              allt snabbare. De är väldigt viktiga för en liten, kunskapsintensiv
              nation som Sverige som ska tjäna pengar genom att vara bättre
              än många andra på vissa saker.
            </seg>
            <seg n="515f7257">
              Jag ska inte fördjupa mig så mycket. Även om upprepning är inlärningens
              moder ska jag inte uppehålla mig så mycket längre vid detta, för
              min kollega Staffan Anger kommer att tala mycket mer om denna
              aspekt och affärsfrågorna.
            </seg>
            <seg n="6ec6950b">
              Det är också viktigt att komma ihåg att immaterialrätt är mycket
              mer än upphovsrätt. Det är varumärken, patent och många andra
              frågor som handlar om immateriella rättigheter. Det gäller rättigheten
              till något som man har skapat men som inte alltid går att ta på
              det är det som är det immateriella.
            </seg>
            <seg n="a768e6ee">
              När det gäller gemenskapspatentet, alltså att vi inom EU ska
              kunna ta ett patent som ska gälla i hela EU, att man ska få ned
              kostnaderna och att det ska bli effektivare, är det någonting
              som vi i Sverige är väldigt angelägna om över alla partigränser,
              och har varit under mycket lång tid. Det beror bland annat på
              att vi som ett litet land med ett litet språk har så mycket att
              tjäna på detta jämfört med en del andra.
            </seg>
            <seg n="7713f83a">
              Nu var det faktiskt så att vi under det svenska ordförandeskapet
              lyckades få ett stort genombrott i denna fråga i december. Vi
              är ännu inte framme, för språkfrågan inte är löst, men det var
              ett väldigt stort genombrott. Jag tycker att vi ska tacka alla
              regeringar och alla som har jobbat med frågan under mycket lång
              tid.
            </seg>
            <seg n="3160b939">
              Nästa punkt som har varit uppe till diskussion som jag tänkte
              ta upp handlar om Ipred, det civilrättsliga sanktionsdirektivet.
              Även där är det viktigt att påpeka att det inte alls bara gäller
              illegal fildelning av filmer och skivor, den typ av saker som
              mest förekommer i debatten. Det handlar om piratkopierade Gucciväskor,
              piratkopierade läkemedel och piratkopierade andra saker som kan
              komma med lastbil och annat. Det handlar inte om några nya vare
              sig straffsanktioner eller civilrättsliga straffmedel, utan det
              handlar om hur man ska kunna få fram information för att kunna
              gå vidare.
            </seg>
            <seg n="2b06b959">
              Alla de lagtillägg som vi gjorde förra året har inte gällt så
              länge, men ändock sedan den 1 april. Om man jämför med hur debatten
              gick för ett år sedan kan man bara konstatera att än har inte
              helvetet brutit löst. Men det är mycket viktigt att vi följer
              dessa frågor noga och ser vilka olika typer av domar som kommer
              fram, om det inte fungerar, om det blir den typ av rättsövergrepp
              som man skulle kunna befara kan hända. Vi följer frågan noga genom
              en utredningskommitté som sitter.
            </seg>
            <seg n="fe01540e">
              Den frågeställning som Eva-Lena Jansson bland annat lyfte fram
              gäller en integritetsombudsman, och vi på den borgerliga sidan
              tycker att det är en väldigt viktig och intressant fråga. Men
              den är bredare än att vi bara ska bevaka vad som händer just i
              den specifika frågeställningen, så vi tycker att det bör hanteras
              på annat sätt. Det vore dock bra om det kom fram.
            </seg>
            <seg n="b83c595d">
              Sedan gäller det frågan om det som heter leverantörsneutralitet,
              som är ett obegripligt begrepp men som handlar om att den som
              levererar en tjänst i form av till exempel en Internetuppkoppling
              inte ska kunna göras ansvarig för vad kunderna gör med den, vilken
              information man skickar och så vidare. Lage Rahm lyfte fram det
              mycket noggrant och jämförde med en telefonkatalog. Vi tycker
              för vår del att det är väldigt noga genomgånget, bland annat inför
              den lagstiftningsändring som gjordes 2005, och att det inte är
              så att man kan bli ansvarig om man inte aktivt med råd eller dåd
              eller på annat sätt har varit medverkande. Det behövs därför inte
              någon utredning av gällande rätt. Om det däremot skulle visa sig
              att det kommer fram förslag som handlar om att skärpa upp detta
              och ge ett mer långtgående ansvar än vad man kan ge i dag måste
              det givetvis stoppas och hindras på alla upptänkliga sätt.
            </seg>
            <seg n="b82951f0">
              Den sista frågan som jag tänkte ta upp är ACTA, som handlar om
              att inte bara inom ramen för EU utan bredare få en internationell
              överenskommelse om att länder ska följa de immaterialrättsliga
              regler som gäller. Det är väldigt viktigt för Sverige, för svenska
              företag och för konsumenterna. Det handlar om att företag och
              företagare som har fått fram en vara eller en tjänst som man har
              rättigheten till ska kunna tjäna pengar på den och kunna plocka
              hem sina utvecklingskostnader. Det handlar också om att konsumenterna
              ska veta vad de köper, att ett läkemedel, en reservdel och så
              vidare är det som den utger sig för att vara och inte någonting
              helt annat som man har stämplat ett varumärke på.
            </seg>
            <seg n="92eeb532">
              Några av oss deltog i en EU-konferens i december som handlade
              om den här typen av frågor, och den var väldigt belysande. Debatten
              i Sverige handlar alldeles för mycket om att immaterialrätt gäller
              piratkopiering av filmer och skivor. Det är klart att även sådana
              kan ha sämre kvalitet. Om man till exempel köper en dvd på Hötorget
              kanske den inte är äkta och har sämre kvalitet, men det gör inte
              så mycket. Men om man köper ett läkemedel som är någonting helt
              annat, antingen farligt eller overksamt, kan det få allvarliga
              konsekvenser. Ett exempel som lyftes fram var hur oerhört stor
              andel av de flygolyckor som har inträffat på senare år som kan
              hänföras till att piratkopierade reservdelar inte motsvarar kvalitetskraven.
            </seg>
            <seg n="35c544d2">
              Det här är alltså i synnerhet också ett intresse för konsumenter
              inte bara i Sverige utan generellt.
            </seg>
            <seg n="936b6109">
              Det är en stor tragik i detta, precis som Lage Rahm påpekade,
              att förhandlingarna förs under så stor sekretess. Även om det
              i dag inte är fullt så illa ställt som det var från början har
              vi definitivt inte nått så långt som vi behöver nå innan det här
              är klart. Näringsutskottet har som ombud för riksdagen, och riksdagen
              i sin tur som ombud för folket, kunnat ta del även av den sekretessbelagda
              informationen och har sedan kunnat ge regeringen förhandlingsmandatet
              att gå in i dessa överläggningar med de andra EU-länderna om ett
              gemensamt EU-mandat. Det är inte att gå utöver vad som är gällande
              svensk rätt i dag, utan ambitionen med det hela ska vara att försöka
              få upp efterföljandet av den typen av regelverk i andra länder
              som i dag inte bryr sig särskilt mycket om det. Det är det ena.
              Det andra är att Sverige ska fortsätta att driva på stenhårt för
              ökad öppenhet så långt det bara går och i så många former som
              det är möjligt.
            </seg>
            <seg n="d0e06454">
              ACTA-förhandlingarna skiljer sig, precis som Lage Rahm påpekade,
              från de flesta andra handelsförhandlingar genom att de på ett
              mer direkt sätt också kan involvera frågor som berör privatpersoner
              i deras privata vardag, även om de andra frågorna om piratkopiering
              av till exempel läkemedel och reservdelar naturligtvis också kan
              beröra människor i deras direkta vardag.
            </seg>
            <seg n="cbd07a7a">
              Genom att vi står enade bakom den här typen av krav över alla
              partigränser ger det den svenska regeringen en starkare ställning
              när den går till sina kamrater i EU för att övertyga dem om att
              vi måste gå vidare.
            </seg>
            <seg n="5b2a37b4">
              Herr talman! Med de orden vill jag yrka bifall till utskottets
              förslag.
            </seg>
          </u>
          <note type="speaker" n="b4895574">
            Anf. 144 LAGE RAHM (mp) replik:
          </note>
          <u who="Q6061330" xml:id="i-13cd813b06d38e19-1" n="8fdc76a1">
            <seg n="74f54bf1">
              Herr talman! Jag vill börja med att fråga Karin Pilsäter någonting.
              Jag tyckte att det var lite oklart, även om oklart är bättre än
              givet dåligt, när det gällde frågan om Internetleverantörers ansvar.
            </seg>
            <seg n="f3bbe909">
              Vi i Miljöpartiet menar att det ska vara väldigt tydligt att
              Internetleverantörer inte ska göras ansvariga för den trafik som
              de förmedlar, utan det är de som orsakar trafiken, som gör själva
              trafiken, som ska vara ansvariga.
            </seg>
            <seg n="f115fa72">
              Jag tror att vi allihop kan stå bakom den huvudprincipen. Men
              nu har det varit rättsfall där domstolar, som är de som tolkar
              lagen, till skillnad från riksdagen, har visat att det kanske
              inte är så tydligt på det här området.
            </seg>
            <seg n="f60f4b3f">
              Om man nu anser att Internetleverantörer inte ska göras ansvariga
              för trafiken kan man fråga sig om det inte vore bättre att riksdagen
              tydliggjorde hur riksdagen menar att lagen ska se ut, om nu andra
              tolkar den annorlunda. Jag tycker att det vore väldigt bra att
              veta om vi inte är överens om att Internetleverantörer inte ska
              vara ansvariga för trafiken.
            </seg>
            <seg n="031119dd">
              Karin Pilsäter sade: Än har inte helvetet brutit löst när det
              gäller Ipred.
            </seg>
            <seg n="2dcaf2d8">
              Det är vi nog allihop väldigt glada över. Jag nämnde i mitt anförande
              i den debatten att det alltid finns en chans att det här blir
              verkningslöst. Jag nämnde specifikt att man då inte får alla de
              negativa effekterna. Men jag menade att det var svårt att få detta
              verkningsfullt utan att få de negativa effekterna. Det är just
              det som det här visar.
            </seg>
            <seg n="dc098849">
              I dagsläget verkar det vara ganska verkningslöst. På sikt kanske
              det blir verkningsfullt, och då får vi väldigt många negativa
              effekter, eller så kommer det att kvarstå som det är. Oavsett
              hur det blir är det inte en tillfredsställande situation.
            </seg>
          </u>
          <note type="speaker" n="ac66b67a">
            Anf. 145 KARIN PILSÄTER (fp) replik:
          </note>
          <u who="Q4972961" xml:id="i-695c34baf3f9bccb-1" n="deced936">
            <seg n="70617a0a">
              Herr talman! När det gäller den sista frågan vill jag säga något
              om vår ambition när vi slog fast formuleringarna om balans i det
              här. Man kan inte komma hela vägen när det gäller någon av punkterna
              och samtidigt uppnå det andra. Man kan inte både få detta fullt
              ut verkningsfullt och fullt ut få respekt för all form av integritet,
              utan det måste vara en balans däremellan.
            </seg>
            <seg n="cb69e5b3">
              Än så länge tycker jag att det har gått för kort tid. Hade vi
              hade haft en massa rättsfall där man fått nej på alla äskanden
              om att få ut information hade vi kunnat ha det att stå på för
              att säga: Nej, men det här verkar inte funka över huvud taget
              när det gäller att skydda. Och hade vi haft en massa rättsfall
              som vi hade tyckt varit alltför långtgående hade vi kunnat ha
              det att stå på. Men än så länge känns det som att det är för tidigt
              att luta sig åt något håll.
            </seg>
            <seg n="f7372634">
              Dessutom går tekniken när det gäller det Internetbaserade oerhört
              snabbt fram det gör den kanske inte när det gäller lastbilstransporter
              av piratkopierade stora fysiska saker. Skulle vi först tillsätta
              en svensk utredning och sedan försöka arbeta igenom det på EU-nivå
              en gång till tror jag att vi skulle vara frånsprungna med ganska
              många varv runt banan innan vi skulle vara framme med någon ny
              lagstiftning. Därför tycker jag i dagsläget att vi gör klokast
              i, när det gäller de här frågorna, att avvakta ett tag till.
            </seg>
            <seg n="2d465603">
              Däremot gäller det att bevaka vad som händer på EU-nivå, vilka
              ytterligare mått och steg man vill gå vidare med. Vi har även
              Hadopi-lagen och annat som pågår, men det är inte från svensk
              horisont.
            </seg>
            <seg n="cb7c745e">
              Oj, nu tog min repliktid slut. Jag får återkomma till leverantörsansvaret.
            </seg>
          </u>
          <note type="speaker" n="b385d06b">
            Anf. 146 LAGE RAHM (mp) replik:
          </note>
          <u who="Q6061330" xml:id="i-13cd813b06d38e19-2" n="8fdc76a1">
            <seg n="79359b2d">
              Herr talman! Jag ser fram emot att få höra om leverantörsansvaret.
            </seg>
            <seg n="2a440ece">
              Jag kan återknyta till det som Karin Pilsäter nämnde om Ipred.
              Jag kan hålla med om att det är svårt att utvärdera det helt och
              hållet som det nu ser ut.
            </seg>
            <seg n="5c38ff39">
              Jag menar att man inte ens ska ha en lagstiftning där det finns
              stora risker för att det går väldigt fel och där man hoppas att
              det inte gör det i domstolsprocessen. Det är inte ett bra sätt
              att stifta lagar. Men det är klart att det är mycket bättre om
              det inte går fel. Då kan man åtminstone vara halvnöjd.
            </seg>
            <seg n="0751b05f">
              Sedan vill jag bara påpeka att vår motion bara berör upphovsrättsdelen
              av Ipredlagen. Jag är fullt medveten om att det finns betydligt
              mer. Det har jag alltid sagt. Det tror jag också att Karin Pilsäter
              vet, så det var ingen anmärkning.
            </seg>
            <seg n="fa7e4ad6">
              Men det finns någonting som man bör vara medveten om. Den här
              lagen, som riksdagen stiftade, har inte gett så mycket effekt.
              Man kan diskutera varför det har blivit så. Men några effekter
              har den ändå gett. I stort sett samtliga, tror jag, Internetleverantörer
              har kortat ned den tid som de lagrar abonnentuppgifter och IP-adresser
              ihopkopplade. Den tiden har de kortat ned rejält för att de vill
              garantera sina kunders integritet. Det tycker jag är någonting
              som är positivt.
            </seg>
            <seg n="b2c99ceb">
              Men det här får också några negativa följder, som jag sade i
              mitt anförande, nämligen att det har blivit betydligt svårare
              att spåra och lagföra grövre brottslighet. Det här var någonting
              som också framfördes väldigt tydligt till näringsutskottet och
              andra av dem som just jobbar med att spåra grövre brottslighet.
            </seg>
            <seg n="153ab30b">
              Jag tycker att det här är ett stort problem, eftersom det finns
              grov brottslighet på Internet som behöver lagföras. Jag hade hoppats
              att vi skulle vara eniga om det och att regeringen eller riksdagsmajoriteten
              ändå skulle försöka se över och lösa det på något sätt.
            </seg>
          </u>
          <note type="speaker" n="f77714d7">
            Anf. 147 KARIN PILSÄTER (fp) replik:
          </note>
          <u who="Q4972961" xml:id="i-695c34baf3f9bccb-2" n="deced936">
            <seg n="caec23e1">
              Herr talman! När det gäller lagringstiden kom det i den här diskussionen
              fram exempel på hur företag har lagrat väldigt personlig information,
              vem man har ringt, vart man har rest och så vidare, under oerhört
              lång tid. Jag tycker bara att det är bra att man slutar med det.
            </seg>
            <seg n="d599b5c3">
              När det gäller att bekämpa den grova brottsligheten, där det
              är befogat att lämna ut den här typen av väldigt integritetskopplad
              information, ska det här datalagringsdirektivet komma på plats.
              Det handlar om att den informationen då ska finnas åtskild från
              annan information och att man inte får använda den för någonting
              annat än just för att bekämpa grov brottslighet. Man ska inte
              kunna använda den till annat. Men då behöver man ha båda delarna
              på plats.
            </seg>
            <seg n="2a53aa80">
              När det gäller ansvar kan man vända på steken. Det är ju inte
              så att en Internetleverantör i alla lägen ska vara oansvarig för
              vad som sker. De här domarna ska överprövas i nästa instans. Dessutom
              handlar det inte bara om att de i största allmänhet hålls ansvariga
              för något som har skett utanför deras kontroll, utan man har gjort
              bedömningen att de har varit betydligt mer aktiva.
            </seg>
            <seg n="2baedb16">
              Detta är någonting som jag tror att det är väldigt svårt att
              skriva en exakt lagstiftning om, på samma sätt som när det gäller
              väldigt mycket annat. Det måste ske en utveckling av rättspraxis,
              och det hoppas jag kommer fram.
            </seg>
            <seg n="b16d4b43">
              Som det är nu är det klart genomgånget att det i normalfallet
              inte föreligger något som helst ansvar, utan det krävs, som det
              heter, subjektiva rekvisit, att man på ett mer handfast sätt faktiskt
              har varit inblandad i att främja det här. Det kan säkert Johan
              Linander utveckla på ett betydligt bättre sätt. Men det har ju
              sina paralleller till när man kan hållas ansvarig för medhjälp
              i en hel rad andra typer av situationer.
            </seg>
          </u>
          <note type="speaker" n="edf1c0c6">
            Anf. 148 EVA-LENA JANSSON (s) replik:
          </note>
          <u who="Q3374622" xml:id="i-c21c7410ae6fd0fc-0" n="acd20b79">
            <seg n="c50f2d0f">
              Herr talman! Karin Pilsäter sade i sitt anförande att det är
              viktigt med den personliga integriteten. Vi har tidigare motionerat
              om en integritetsombudsman. Den frågan var uppe i samband med
              Ipreddebatten. Även nu pekar vi på behovet av en integritetsombudsman.
            </seg>
            <seg n="0bebc49a">
              Jag uppfattade att Karin Pilsäter tyckte att det skulle kunna
              vara viktigt men inte just i det här sammanhanget. Jag skulle
              vilja att Karin Pilsäter utvecklade varför man i det här läget
              är emot en integritetsombudsman, för jag tycker att vi har belyst
              väldigt bra varför det skulle vara på sin plats att inrätta en
              sådan.
            </seg>
            <seg n="58ba2436">
              Karin Pilsäter tog också upp den konferens som vi båda deltog
              i även Lage Rahm deltog. Det jag tyckte var tråkigt, utifrån att
              vi i utskottet har varit överens om att det är viktigt med öppenhet
              just när det gäller de immaterialrättsliga frågorna, var att det
              EU-mötet inte var öppet för allmänheten. Och det var en tydlig
              slagsida, kan man säga, åt dem som värnar och vill förstärka upphovsrättstider,
              patenthavare och så vidare.
            </seg>
            <seg n="901c8f0d">
              Jag tycker att det i alla fall kan vara på sin plats att vi från
              utskottets sida påpekar att det är viktigt med öppenhet det har
              vi sagt i betänkandet också.
            </seg>
            <seg n="647e4971">
              Men när det gäller integritetsombudsmannen skulle jag vilja höra
              Karin Pilsäter belysa varför man är emot det.
            </seg>
            <seg n="500111a9">
              När det gäller upphovsrättskommissionen skulle man också kunna
              titta på de frågor som är kopplade just till Internet och utvecklingen
              och kunna följa det. Det var det vi pekade på. Precis som Karin
              Pilsäter säger pågår utvecklingen, men ändå finns inte den frågan
              med i det utredningsdirektiv som regeringen har gett till utredaren
              Jan Rosén. Varför inte utreda frågan mer brett?
            </seg>
          </u>
          <note type="speaker" n="b492d06f">
            Anf. 149 KARIN PILSÄTER (fp) replik:
          </note>
          <u who="Q4972961" xml:id="i-695c34baf3f9bccb-3" n="deced936">
            <seg n="407aeea2">
              Herr talman! När det gäller konferensen var det inte jag som
              gjorde vare sig programmet eller inbjudningslistan. Men det är
              klart att man kunde önska att mycket mer kunde vara öppet för
              allmänheten. Det är en fråga om lokaler och annat också. Visst
              kunde det ha varit så. Det var sagt specifikt att den konferensen
              skulle vara inriktad på andra immaterialrättsliga frågor än just
              upphovsrätten, för den diskuteras mycket ändå. De andra frågorna
              syns inte så mycket.
            </seg>
            <seg n="e3265b45">
              Men vi fick många impulser och tankar. Även det som inte sägs
              har sitt värde för ens egen fortsatta process.
            </seg>
            <seg n="be6ff0b1">
              När det gäller en integritetsombudsman menar vi att det är en
              frågeställning som är betydligt bredare än att bevaka vad som
              händer vid eventuella Ipredutlämnanden. Det bör plockas fram i
              en bredare ordning. Det är orsaken. Vi tycker att det är en för
              smal fråga för att man ska tillsätta en särskild myndighet, särskilt
              som Datainspektionen redan har det uppdraget.
            </seg>
            <seg n="5c3a556e">
              Vi hade diskussionen för ett år sedan också om vad det är för
              skillnad mellan en kommission och en utredning. Det som är tillsatt
              nu är för att följa tillämpningen av den här lagstiftningen för
              att man snabbt ska kunna slå larm och se om vi behöver justera
              det utifrån den balans som ändå var syftet.
            </seg>
            <seg n="658857d9">
              Precis som framgick vid den tidigare diskussionen handlar det
              om en balans mellan upphovsrättsinnehavarnas möjligheter och rättigheterna
              hos dem som misstänks för att ha gjort intrång. Det måste vara
              en avvägning. Det måste vara tillräckligt omfattande för att man
              ska lämna ut och så vidare, och det måste ske på ett tillräckligt
              rättssäkert sätt när det väl bedöms att det får lämnas ut. Ännu
              så länge är det som sagt var alldeles för tidigt att säga något
              över huvud taget, eftersom det inte har varit några domar att
              tala om.
            </seg>
          </u>
          <note type="speaker" n="19cb403b">
            Anf. 150 EVA-LENA JANSSON (s) replik:
          </note>
          <u who="Q3374622" xml:id="i-c21c7410ae6fd0fc-1" n="acd20b79">
            <seg n="8c787b4e">
              Herr talman! Frågan om en integritetsombudsman lyftes i samband
              med Ipreddebatten, men vi hade också påpekat i motionen, som var
              en partimotion, att det inte bara handlade om Ipred. Det handlade
              om utvecklingen i samhället över huvud taget, om de förändringar
              som har gjorts lagstiftningsvägen när det gäller många andra frågor
              som tangerar integritetsfrågan.
            </seg>
            <seg n="76da1cc3">
              Vi tyckte när Ipred kom att en integritetsombudsman skulle kunna
              följa rättspraxis. Även om inte en enda adress hittills har lämnats
              ut är det viktigt att det finns någon som kan bevaka och säkerställa
              frågorna kring Ipred.
            </seg>
            <seg n="166a7827">
              När det gäller upphovsrättskommissionen handlar den framför allt
              om att se över upphovsrätten. Det var därför vi lyfte fram den.
              I det här betänkandet finns det en fråga som tar upp ersättning
              till upphovsrättspersonerna. Det är viktigt hur man ska utreda
              det. Det fanns ett förslag från regeringen om att man skulle utreda
              den frågan.
            </seg>
            <seg n="41ee8ad0">
              Vi menade att man borde utreda upphovsrätten mycket bredare.
              Det var det upphovsrättskommissionen skulle vara till. Den skulle
              då vara fristående. Därför lyfte jag fram den frågan också, herr
              talman. Vi socialdemokrater tycker fortfarande att det är viktigt
              med både en integritetsombudsman och en upphovsrättskommission
              för att de här frågorna också fortsättningsvis ska respekteras
              av medborgarna.
            </seg>
          </u>
          <note type="speaker" n="1b5dfd66">
            Anf. 151 KARIN PILSÄTER (fp) replik:
          </note>
          <u who="Q4972961" xml:id="i-695c34baf3f9bccb-4" n="deced936">
            <seg n="23318868">
              Herr talman! Jag är fullt medveten om att Socialdemokraternas
              förslag var mycket bredare än att bevaka Ipred, men nu får man
              vara lite tråkig formalist. Näringsutskottet har ingen möjlighet
              enligt riksdagsordningen att lägga fram ett förslag som är utanför
              näringsutskottets beredningsområde, i det här fallet Ipred.
            </seg>
            <seg n="e145f069">
              Jag tycker fortsatt att det är en bra idé, men att göra det inom
              vårt ansvarsområde när det gäller de här frågorna är att skjuta
              bredvid målet. Att göra det i det större formatet är inte på vårt
              bord.
            </seg>
          </u>
          <note type="speaker" n="40280fc6">
            Anf. 152 STAFFAN ANGER (m):
          </note>
          <note n="0a947b2e">
            Herr talman! Jag börjar med att yrka bifall till förslaget i
            näringsutskottets betänkande NU9.
          </note>
          <u who="Q5557125" xml:id="i-16a5206f4ded70b7-0" n="6512f60b">
            <seg n="6e597b29">
              Sveriges export uppgår till 54 procent av vår bruttonationalprodukt.
              Sverige är förmodligen världens mest exporterande land. Utan export
              har vi ingen möjlighet att klara vår välfärd, vår utbildning,
              vår sjukvård och vår omsorg om de äldre. Exporten bygger på de
              fina företag i Sverige som byggts upp under lång tid med olika
              uppfinningar.
            </seg>
            <seg n="39118edc">
              Vi har telesystem, tetraedern, olika komponenter till bilindustrin,
              exempelvis på säkerhetssidan, med mera. Jag kan stå här flera
              timmar och räkna upp alla de uppfinningar som har skapat den välfärd
              som vi har i Sverige.
            </seg>
            <seg n="09b5853c">
              Dessa produkter är unika och lyfter vår export worldwide. Det
              är alltså otroligt viktigt för Sverige som välfärdsland att immaterialrätten
              fungerar, inte bara i Europa utan också med rättssystem i USA
              och i Asien, i alla länder som vi har möjlighet att exportera
              till.
            </seg>
            <seg n="7755e1cc">
              Herr talman! I Europa har man arbetat med att få ett enhetligt
              patentsystem i många år. I höstas lyckades vår eminenta handelsminister
              Ewa Björling tillsammans med sina medarbetare att ena Europa kring
              ett enhetligt patentsystem med en domstol som ska ta hand om de
              olika tvistefrågorna utifrån en gemensam patentlag.
            </seg>
            <seg n="887d137a">
              Ett jättegrattis till handelsministern! Jag vill också ge en
              eloge till tidigare regeringar i Sverige som har jobbat med denna
              så viktiga fråga så att vi får det att fungera.
            </seg>
            <seg n="3afdfe1e">
              Nu får spanjorerna lösa nästa fråga som är språkfrågan. Vilket
              språk ska den nya lagen omfatta? För oss svenskar kan det tyckas
              självklart att det räcker med engelska. De stolta fransmännen
              höll dock inte med oss.
            </seg>
            <seg n="e13a7447">
              Med detta gemenskapspatent kommer en patentansökan till ett EU-land
              att gälla alla 27 medlemsländerna. Med säkerhet kommer det att
              bli en minskad kostnad om man tittar på alla länderna inkluderade.
            </seg>
            <seg n="0e5161a1">
              Det är otroligt viktigt för våra företag, inte minst våra småföretag
              i Sverige. Det finns en kraft bland små och medelstora företag
              när det gäller innovationer. Nu har man öppnat Europamarknaden
              med det gemensamma patentet.
            </seg>
            <seg n="2977bacb">
              Det finns också en konvention om patentsamarbete, Patent Cooperation
              Treaty, PCT, som möjliggör för en uppfinnare att ansöka om patent
              samtidigt i flera av de anslutna länderna genom att ge in en så
              kallad internationell patentansökan. Det syftar till att göra
              det enklare och billigare att söka patentskydd också internationellt.
            </seg>
            <seg n="96e14a96">
              Ett marknadsområde som växer mycket är bioteknik och miljöteknik.
              Där har det immaterialrättsliga skyddet väsentligt förbättrats
              och främjar innovation och kreativitet. Det är mycket viktigt
              för framtiden och speciellt för Sverige med våra företag inom
              den branschen.
            </seg>
            <seg n="de2e2504">
              Herr talman! Som vi alla vet pågår i de asiatiska länderna mycket
              kopiering, inte bara av produkter och varumärken utan av hela
              processkedjor där produktionen sker. Tidigare var det mest mindre
              viktiga produkter som väskor och skor, men nu kopieras i stort
              sett allt, även bilar och reservdelar till bilar och flygplan.
              Kina och Taiwan tycks vara de länder som kopierar mest, men alla
              länder i Asien kopierar inom olika områden.
            </seg>
            <seg n="0a3d94db">
              Jag var för några år sedan själv inkopplad på ett case i Kina,
              där ett konkurrerande bolag hade plagierat inte bara vår kopparrörsprodukt
              utan även den tillverkning av rören som vi hade patent på. Rättstvisten
              gick till domstol, där vi förlorade. Men vi blev erbjudna ekonomisk
              kompensation efter en politisk uppgörelse. Att vinna ett patentmål
              i Kina är inte enkelt. Vi måste få med Kina mer i det internationella
              samarbetet.
            </seg>
            <seg n="30237250">
              Det är av yttersta vikt att upphovs- och patenträtten skyddas.
              Annars får vi inga nya innovationer, och annars får Sverige problem.
            </seg>
            <seg n="63a73d16">
              Herr talman! Sedan i juni 2008 pågår förhandlingar om ACTA. Det
              är ett plurilateralt handelsavtal mot piratkopiering och varumärkesförfalskning.
              De förhandlande parterna är Australien, EU och dess medlemsländer,
              Förenta staterna, Japan, Kanada, Marocko, Nya Zeeland, Schweiz,
              Singapore och Sydkorea.
            </seg>
            <seg n="2a8cb4c9">
              Huvudsyftet med ACTA är att förbättra respekten för redan befintliga
              immateriella rättigheter. Tyvärr sker ACTA-förhandlingarna bakom
              lyckta dörrar, vilket är beklagligt. Vi har alla arbetat för att
              öppna de dörrarna och få det helt öppet.
            </seg>
            <seg n="e7c69189">
              Det är trots allt viktigt att förhandlingarna fortsätter. Vår
              utgångspunkt är att de rättsliga lösningarna i ACTA ska rymmas
              inom ramen för vad som vid aktuell förhandlingspunkt gäller här
              i Sverige det är vårt synsätt som gäller eller inom gemenskapen.
              Nu får vi väl säga gemenskapen.
            </seg>
            <seg n="f4c55089">
              Vi arbetar för balanserade regler, metoder och samarbeten. Regeringens
              utgångspunkt är att de rättsliga lösningar som nu förhandlas fram
              ska rymmas inom ramarna för vad som gäller i Sverige.
            </seg>
            <seg n="120512b3">
              Som exempel kan jag nämna att ACTA-avtalet inte ska innebära
              att tullen ges utökade möjligheter att genomsöka personligt bagage
              på våra flygplatser.
            </seg>
            <seg n="a3fe882c">
              Sverige agerar i enlighet med den linje som har starkt stöd av
              många andra stater och av EU.
            </seg>
            <seg n="a92bbe11">
              När det gäller tillgången till billiga läkemedel i fattiga länder
              kommer ACTA-avtalet att vara förenligt med WTO:s avtal om handelsrelaterade
              aspekter inom immaterialrätten. TRIPS-avtalet gäller bland annat
              tvångslicensiering, i huvudsak för landets egna behov. Det är
              också en mycket viktig fråga.
            </seg>
            <seg n="1eca4e04">
              En särskild utredare har nu tillsatts för att utvärdera de lagändringar
              som gäller skyddet av immateriella rättigheter på Internet. Vi
              väntar på det svaret.
            </seg>
            <seg n="04e979c9">
              När det gäller privatkopieringsersättningar avvaktar regeringen
              arbetet inom EU.
            </seg>
            <seg n="692c154e">
              Herr talman! De immateriella frågorna är oerhört viktiga för
              ett land som Sverige. Sverige har flera stora innovativa företag
              som framgångsrikt etablerat sig på världsmarknaden. Även bland
              medelstora och mindre företag i Sverige finns framgångsrika företag
              som nu säljer sina produkter worldwide. Det finns småföretag med
              mindre än 100 anställda som exporterar till 50 länder.
            </seg>
            <seg n="a97b3753">
              Vi måste följa utvecklingen och se till att de immateriella rättigheterna
              blir sådana att vi klarar svensk export och ekonomisk tillväxt
              och kan fortsätta att bygga föregångslandet Sverige.
            </seg>
          </u>
          <note type="speaker" n="263565a8">
            Anf. 153 EVA-LENA JANSSON (s) replik:
          </note>
          <u who="Q3374622" xml:id="i-c21c7410ae6fd0fc-2" n="acd20b79">
            <seg n="2916c485">
              Herr talman! Staffan Anger visar stor sympati för varumärken,
              patent och upphovsrätt. Frågan är om hans parti gör det.
            </seg>
            <seg n="2b6c9bec">
              Det finns ju varumärken som är inarbetade på olika sätt. Ett
              exempel är mitt parti som på valsedeln använder sig av beteckningen
              Arbetarepartiet Socialdemokraterna.
            </seg>
            <seg n="ec9141b7">
              Som jag har förstått finns det ett parti i riksdagen som väljer
              att kalla sig det nya arbetarpartiet.
            </seg>
            <seg n="5c3ba666">
              Min fråga till Staffan Anger är: Anser du att det är varumärkesintrång
              eller bara renommésnyltning? Tycker du att det är acceptabelt
              att man gör så?
            </seg>
          </u>
          <note type="speaker" n="1dc7f845">
            Anf. 154 STAFFAN ANGER (m) replik:
          </note>
          <u who="Q5557125" xml:id="i-5b06c29fb2915be4-0" n="6512f60b">
            <seg n="6d58fce1">
              Herr talman! Jag kan inte hålla med om att detta ligger stenhårt
              i varumärkesområdet. Det är ju mer ett sätt att sälja sin politik.
              Det är väldigt svårt att sälja sin politik utan att tala om det
              som vi båda vill, nämligen skapa jobb i Sverige och ha en arbetande
              befolkning. Hela vår ekonomi bygger på det.
            </seg>
            <seg n="c4618cdd">
              Jag är glad att du tar upp detta. Vi måste ha ett arbetande folk
              i Sverige.
            </seg>
          </u>
          <note type="speaker" n="b177738d">
            Anf. 155 EVA-LENA JANSSON (s) replik:
          </note>
          <u who="Q3374622" xml:id="i-c21c7410ae6fd0fc-3" n="acd20b79">
            <seg n="c6d739c5">
              Herr talman! Det är intressant att höra Staffan Angers svar.
              Svaret är egentligen att det är okej att göra varumärkesintrång
              och renommésnyltning om man tycker att man kan tjäna på det.
            </seg>
            <seg n="85ea59b4">
              För övrigt anser jag att det är viktigt med upphovsrätt. Jag
              tror att jag var tydlig med det tidigare också, så jag har ingenting
              att tillägga.
            </seg>
          </u>
          <note type="speaker" n="fb1ca557">
            Anf. 156 STAFFAN ANGER (m) replik:
          </note>
          <u who="Q5557125" xml:id="i-5b06c29fb2915be4-1" n="6512f60b">
            <seg n="a4c8a23f">
              Herr talman! Vi i Moderaterna tycker att det är viktigt att titta
              på individens integritet och frihet.
            </seg>
            <seg n="693fa583">
              Vi tittar nu genom den här utredningen på hur det kommer att
              bli med Internet och de immateriella tillgångarna i framtiden.
              Vi har inte släppt det. Men det måste vara balans mellan upphovsrätten
              och individen så att det fungerar.
            </seg>
            <seg n="07cee49e">
              Med mitt anförande ville jag förklara hur viktigt det är att
              vi har de reglerna i världen för att Sverige ska kunna utvecklas
              och för att vi ska kunna ha det bra.
            </seg>
          </u>
          <note type="speaker" n="11e1ad66">
            Anf. 157 KENT PERSSON (v) replik:
          </note>
          <u who="Q6043221" xml:id="i-01d57fafcc37b96c-1" n="f0f75aec">
            <seg n="567a03da">
              Herr talman! Det var intressant att lyssna på Staffan Anger.
              Jag och Vänsterpartiet håller med om att det är viktigt att även
              i lagstiftningen skydda och värna upphovsrättsinnehavarens rättigheter.
              Det gäller även patent.
            </seg>
            <seg n="565d3cd2">
              Jag blir lite förvånad när Staffan Anger säger att en fungerande
              patentlagstiftning är viktig för att vi ska ha en svensk export.
              Det är väl inte därför vi har patentlagstiftning utan för att
              vi ska ha någorlunda ordning på världsmarknaden med handel mellan
              länder och framför allt för att företag ska kunna få igen utvecklingskostnader
              och investeringar som de har gjort i nya uppfinningar. Vi har
              en patentlagstiftning för att man på det sättet ska få igen det.
            </seg>
            <seg n="667d88e3">
              Man kan diskutera hur länge ett patent ska gälla. Det är bland
              annat den frågan som jag har försökt beröra i mitt anförande när
              det gäller spridningen av grön teknologi till framför allt utvecklingsländerna.
              Det visar sig att de, för att kunna göra investeringar och bidra
              till att minska effekterna av klimatförändringarna, måste använda
              gårdagens teknik eftersom de inte har råd att köpa den nya tekniken
              eftersom spridningen av den är skyddad.
            </seg>
            <seg n="4441e703">
              Man skulle kunna göra en översyn av immaterialrätten för att
              göra det lättare för utvecklingsländerna att få tillgång till
              den nya tekniken och på det sättet bidra till en positiv utveckling
              inte bara i det egna landet utan i hela världen när det gäller
              klimatrelaterade frågor.
            </seg>
          </u>
          <note type="speaker" n="d2dfa1dd">
            Anf. 158 STAFFAN ANGER (m) replik:
          </note>
          <u who="Q5557125" xml:id="i-5b06c29fb2915be4-2" n="6512f60b">
            <seg n="a23006ee">
              Herr talman! Det är helt riktigt att världshandeln inte skulle
              fungera utan dessa immateriella regler. Det skulle inte fungera
              alls. Vi skulle inte ha någon tillväxt, och vi skulle producera
              på ställen där vi inte borde producera.
            </seg>
            <seg n="8a7b22b2">
              Det har en väldig betydelse för tillväxten och ekonomin i världen,
              framför allt i de fattiga länderna om det hanteras riktigt. Där
              är vi helt överens.
            </seg>
            <seg n="eef5ef9a">
              Detta är en förutsättning för handel och tillväxt i ekonomin
              och därmed för att få bort fattigdomen i många länder. Det håller
              jag helt med dig om.
            </seg>
            <seg n="c0510da3">
              Det är också ett skydd för den som utvecklar. Tekniken sprider
              sig snabbt i världen. Ett flertal studenter från hela världen
              studerar i Sverige och framför allt i Amerika. Det kommer att
              gå mycket snabbare än vi tror. Det gör att teknikinnehållet kommer
              att öka i de underutvecklade länderna. Det är självklart bra att
              de länderna kan söka patent och få sina produkter skyddade.
            </seg>
            <seg n="8c8262cb">
              Det kommer att se helt annorlunda ut inom en 20-årsperiod.
            </seg>
            <seg n="d2df505a">
              Sedan handlar det om hur man ska skydda vissa länder. På läkemedelssidan
              har vi vissa möjligheter. Jag håller helt med om att vissa länder
              måste få möjlighet att producera läkemedel, till exempel där aidssituationen
              är hemsk. Det är klart att det kommer att finnas sådana undantag
              för att undvika sjukdomar och världssvält.
            </seg>
            <seg n="ec5ab5e2">
              Vi är ganska nära varandra. Det gläder mig att även Vänsterpartiet
              förstår frågan om handel, innovation och företagande. Det går
              åt rätt håll.
            </seg>
          </u>
          <note type="speaker" n="ce2e8c7f">
            Anf. 159 KENT PERSSON (v) replik:
          </note>
          <u who="Q6043221" xml:id="i-01d57fafcc37b96c-2" n="f0f75aec">
            <seg n="267299f7">
              Herr talman! Det är intressant att Staffan Anger säger att utvecklingsländer
              ska kunna producera patentskyddade läkemedel under vissa villkor
              och i vissa fall. Gäller det också spridningen av grön teknologi
              i utvecklingsländer när de ska vara med och ta sin del av klimatansvaret?
              Är Staffan Anger och Moderaterna då också beredda att verka för
              undantag när det gäller patentlagstiftningen så att utvecklingsländerna
              har möjlighet att ta del av ny teknologi och på det sättet utveckla
              en ny industri och nå nya utvecklingsnivåer? Det skulle vara intressant
              att höra.
            </seg>
            <seg n="92c31a4c">
              I så fall välkomnar jag Moderaterna och Staffan Anger i Vänsterpartiet.
            </seg>
          </u>
          <note type="speaker" n="e2ff4a64">
            Anf. 160 STAFFAN ANGER (m) replik:
          </note>
          <u who="Q5557125" xml:id="i-5b06c29fb2915be4-3" n="6512f60b">
            <seg n="1d1c4478">
              Herr talman! Det första steget är naturligtvis att vi överför
              teknologin på det sätt vi gör. Vi har ett utbyte av studenter.
              Vi har också ett enormt stort utbyte mellan universiteten i de
              fattiga länderna och de rika länderna. Det är den naturliga situationen.
            </seg>
            <seg n="ce5e193c">
              Jag nämnde läkemedel av speciella orsaker. Det finns kritiska
              situationer med miljoner som dör på grund av sjukdom.
            </seg>
            <seg n="fe9a0e53">
              Det kommer att gå automatiskt. När det här rullar i gång det
              rullar redan kommer det att gå mycket snabbare.
            </seg>
            <seg n="1575216c">
              Indien, Kina med flera länder samt ett land med 250 miljoner
              invånare, nämligen Indonesien, utvecklar också sin teknik inom
              miljöområdet och andra områden. Det kommer att gå väldigt bra.
            </seg>
            <seg n="12e0b1d9">
              Vi är överens om att förutsättningarna är de immateriella rättigheterna.
              På något sätt måste vi få in Kina i samarbetet på ett bättre sätt,
              annars kommer det inte att gå bra.
            </seg>
          </u>
          <note type="speaker" n="e178ba7d">
            Anf. 161 LAGE RAHM (mp) replik:
          </note>
          <u who="Q6061330" xml:id="i-13cd813b06d38e19-3" n="8fdc76a1">
            <seg n="ed35c774">
              Herr talman! Jag skulle vilja ställa en fråga som är ganska kort
              till Staffan Anger, och jag hoppas att jag kan få ett kort svar.
              Frågan gäller ACTA. Det lät på Staffan Anger som om det ändå var
              bra att vi höll på med denna process. Jag undrar om det är värt
              att processen är vad jag kallade odemokratisk i mitt anförande
              eftersom vi i processen jobbar för oförändrade regler. Är det
              därför som det är värt det?
            </seg>
          </u>
          <note type="speaker" n="70030d90">
            Anf. 162 STAFFAN ANGER (m) replik:
          </note>
          <u who="Q5557125" xml:id="i-5b06c29fb2915be4-4" n="6512f60b">
            <seg n="b5daea5a">
              Herr talman! Ju fler som är med i ACTA, desto bättre är det,
              och ju öppnare ACTA är, desto bättre är det. ACTA bygger på de
              regler som numera finns i Europa, i Amerika och i vissa länder
              i Asien också. För att få med dessa länder i fråga om dessa produkter
              i en vid uppgörelse måste ACTA arbeta vidare och se till att det
              är öppet och sjyst, så att folk sedan förstår detta och är med
              på det. Jag hoppas att det var svar på frågan.
            </seg>
          </u>
          <note type="speaker" n="16850c13">
            Anf. 163 LAGE RAHM (mp) replik:
          </note>
          <u who="Q6061330" xml:id="i-13cd813b06d38e19-4" n="8fdc76a1">
            <seg n="557ba6cd">
              Herr talman! Jag tyckte inte att jag riktigt fick något svar
              från Staffan Anger, även om jag förstår hur Staffan Anger helst
              skulle vilja att det var. Det är förstås inte en helt osmaklig
              vision. Det är positivt. Däremot ser verkligheten inte ut riktigt
              så. Vi har förhandlingar som är väldigt slutna och som jag skulle
              vilja kalla odemokratiska. Är det inte rimligt att man tar konsekvenserna
              av det och ser över detta och funderar på om man verkligen ska
              sluta den typen av avtal?
            </seg>
          </u>
          <note type="speaker" n="a50c8100">
            Anf. 164 STAFFAN ANGER (m) replik:
          </note>
          <u who="Q5557125" xml:id="i-5b06c29fb2915be4-5" n="6512f60b">
            <seg n="484beed7">
              Herr talman! Nej, man kan inte göra det. Det är för mycket som
              står på spel för alla länder i detta sammanhang. Men man ska naturligtvis
              sätta en enorm press från EU och från andra länder så att det
              blir en öppen förhandling. Om man inte har haft öppna förhandlingar
              och för tillbaka information kommer det inte att bli legitimitet
              för världens befolkning. Det är en naturlig sak. Men ACTA-förhandlingarna
              i sig är oerhört viktiga för att det ska bli tillväxt i världsekonomin,
              inte bara för Sverige som är en liten spelare i detta sammanhang.
            </seg>
          </u>
          <note type="speaker" n="afc67ab8">
            Anf. 165 JOHAN LINANDER (c):
          </note>
          <u who="Q5952656" xml:id="i-338be54e0869de7b-0" n="155e0435">
            <seg n="06395d76">
              Herr talman! Jag ska börja med att be om ursäkt för att jag inte
              har lyssnat på alla inlägg. Jag var tvungen att hämta ett sjukt
              barn på dagis, fixa barnpassning och annat. Men jag kom åtminstone
              i tid för att hålla mitt eget anförande, och det känns bra. Jag
              vet dock inte vad många av er andra som är med i denna debatt
              har sagt tidigare, och det kan därför bli lite upprepningar. I
              så fall ber jag om ursäkt för detta.
            </seg>
            <seg n="cda4114e">
              Dagens debatt handlar om en lång rad olika immaterialrättsliga
              frågor. Det är viktigt att påminna om, precis som Staffan Anger
              gjorde, behovet av immaterialrätten och vad den egentligen innebär.
            </seg>
            <seg n="5423ac96">
              Man brukar dela upp immaterialrätten i fyra områden: patent,
              designskydd, varumärkesskydd och upphovsrätt. Grundtanken med
              det immaterialrättsliga skyddet är att den som skapar något nytt
              ska ha rätt att under en viss tid bestämma över sin skapelse och
              också tjäna pengar på den. Det immaterialrättsliga skyddet är
              viktigt för samhällets utveckling. Det gäller allt från teknisk
              utveckling till nya mediciner. Det ska vi inte glömma bort när
              vi debatterar immaterialrätten.
            </seg>
            <seg n="413886d0">
              Men är nuvarande lagstiftning bra i alla delar? Mitt och Centerpartiets
              svar är nej. Immaterialrätten, och då tänker jag särskilt på upphovsrätten,
              bygger på gamla principer och har inte förnyats i takt med teknikutvecklingen.
              Det finns också andra behov, till exempel när det gäller hur patentsystemet
              fungerar.
            </seg>
            <seg n="e1c68878">
              Redan under den förra mandatperioden, när den socialdemokratiska
              regeringen med dåvarande justitieminister Thomas Bodström i spetsen
              drev igenom den så kallade fildelningslagen, krävde Centerpartiet
              en bred översyn och en modernisering av upphovsrätten. Vi fick
              inte gehör för vårt förslag då. Men nu ser jag att till och med
              Socialdemokraterna ställer sig bakom en upphovsrättskommission.
              Det är alltid glädjande när andra partier kopierar Centerpartiets
              förslag.
            </seg>
            <seg n="122ca359">
              Just för att göra det lättare att kopiera Centerpartiets förslag
              och för att markera behovet av en ny upphovsrätt har Centerpartiet
              som första parti lagt sin hemsida under en så kallad Creative
              Commons-licens. Vem som helst får numera fritt använda texter,
              bilder, filmer och annat som vi i Centerpartiet har upphovsrätt
              till. Det enda kravet är att man hänvisar till varifrån materialet
              kommer. Detta är för oss att leva som vi lär, på samma sätt som
              Centerpartiet blev det första miljöcertifierade partiet.
            </seg>
            <seg n="48f775c5">
              Herr talman! På tal om att leva som man lär och hålla sig till
              en linje tycks det ibland vara svårare inom socialdemokratin.
              I valrörelsen inför Europaparlamentsvalet i juni var Socialdemokraternas
              första namn, före detta kulturministern Marita Ulvskog, tydlig
              med att Ipred skulle bort. Sedan gick sommaren, och redan i september
              meddelade Ulvskogs efterträdare som kulturminister, Leif Pagrotsky,
              som är Socialdemokraternas nuvarande kulturpolitiske talesperson,
              att Ipred behövs och inte ska tas bort. I reservation 4 är Socialdemokraterna
              mycket tydliga med att de förändringar av upphovsrättslagen som
              beslutades av riksdagen i februari 2009 inte ska upphävas.
            </seg>
            <seg n="ba2f2f69">
              Vi i Centerpartiet vill inte på något sätt vara så kategoriska.
              Vi ser problem med Ipred. Därför har regeringen tillsatt en särskild
              utredare, kammarrättslagman Helena Jäderblom, som ska utvärdera
              lagändringarna som gäller skyddet av immateriella rättigheter
              på Internet.
            </seg>
            <seg n="6a803e61">
              Vi avvaktar nu denna utredning. Visar den att Ipred inte har
              gett några effekter eller kanske till och med har gett negativa
              effekter är vi i Centerpartiet inte på något sätt motståndare
              till att förändra lagstiftningen.
            </seg>
            <seg n="a4b4adfc">
              Ipred är bara ett exempel på hur oenig den rödgröna vänsterkartellen
              är även i de immaterialrättsliga frågorna. För eventuella tittare
              och lyssnare som inte har det aktuella betänkandet framför sig
              kan jag berätta att det i detta betänkande inte finns en enda
              reservation som samtliga tre vänsterpartier står bakom.
            </seg>
            <seg n="f14e54ba">
              En fråga som däremot alla de sju partierna är överens om, men
              som Vänsterpartiet och Miljöpartiet ändå av någon anledning har
              en reservation om, är öppenheten i ACTA-förhandlingarna. Från
              första början har Centerpartiet lyft fram behovet av öppenhet
              just av det skäl som Staffan Anger var inne på, nämligen att vi
              inte får legitimitet i resultatet av förhandlingarna om människor
              inte känner att de har varit delaktiga i processen. Dessutom finns
              det ett enormt behov av att lyfta på locket för att få bort de
              missförstånd och den ryktesspridning som sker i och med att förhandlingarna
              är bakom lyckta dörrar. Det är också regeringens och EU:s linje
              att öppna upp förhandlingarna.
            </seg>
            <seg n="8193bd1f">
              I själva sakfrågan är det betydligt svårare att debattera ACTA
              eftersom vi har tystnadsplikt när det gäller de dokument som vi
              får ta del av. Men en sak kan man utan större problem konstatera,
              och det är att mycket av det som debatteras i fråga om ACTA tyvärr
              inte stämmer med verkligheten. Framför allt är det enstaka länders
              förslag som lyfts fram i bloggosfären med mera som om det vore
              resultatet av ACTA-förhandlingarna, vilket det inte är.
            </seg>
            <seg n="257deeed">
              Jag kan inte heller låta bli att kommentera Eva-Lena Janssons
              nästan komiska replik tidigare om hur man ska få använda ordet
              arbetarpar-tiet. Jag blev lite bekymrad över om Socialdemokraterna
              menar att man skulle kunna skydda ett ord och att andra partier
              inte skulle få använda ett visst ord även om de är arbetarpartier.
              Arbetarpartiet kommunisterna skulle kunna ta något slags varumärkesskydd,
              och då får inte Socialdemokraterna använda ordet arbetarpartiet
              heller. Det kanske till och med är så att Kristdemokraterna inte
              skulle få heta det eftersom Socialdemokraterna redan har använt
              ordet demokraterna. Så kan man naturligtvis inte ha det, och något
              sådant skydd ska inte finnas. Vem som än vill använda dessa ord
              ska självklart få göra det. Jag tror egentligen inte att Socialdemokraterna
              menar någonting annat heller.
            </seg>
          </u>
          <note n="52f8e574">
            Jag yrkar bifall till förslaget i betänkandet och avslag på samtliga
            reservationer.
          </note>
          <note type="speaker" n="99d9362c">
            Anf. 166 EVA-LENA JANSSON (s) replik:
          </note>
          <u who="Q3374622" xml:id="i-c21c7410ae6fd0fc-4" n="acd20b79">
            <seg n="ddafee2a">
              Herr talman! Jag ska ge ett svar beträffande det sista som Johan
              Linander sade så att det med en gång görs klart. Självklart kan
              man inte bestämma över ett enskilt ord, förutsatt att det inte
              används i ett visst sammanhang där risken finns att det används
              som renommésnyltning. Det är vad det handlar om. Jag har frågat
              personer som jobbar med de här frågorna hur de ord hanteras som
              skulle kunna vara förknippade med någonting särskilt. Det är ganska
              uppenbart att anledningen till att Moderaterna använde ordet arbetarpartiet
              var att man försökte renommésnylta på Socialdemokraternas ord.
            </seg>
            <seg n="accd4ad0">
              När det gäller frågor om Ipred och den personliga integriteten
              har vi tyckt det vara viktigt med en upphovsrättskommission. Det
              stämmer att vi tyckte att Centerpartiet hade ett väldigt bra förslag.
              Vi yrkade bifall till Annie Johanssons motion i samband med att
              vi hanterade Ipredlagen. Det är mycket viktigt att tala om att
              vi stod bakom den motionen, som vi alltså tyckte var bra.
            </seg>
            <seg n="8555ec9c">
              Därför blir det konstigt att nu höra att Centerpartiet tycker
              som vi men att man inte yrkar bifall till förslaget om en upphovsrättskommission.
              Man tycker att det är viktigt med personlig integritet men vill
              inte ha en integritetsombudsman. Johan Linander säger här att
              vi på den rödgröna sidan är splittrade. Då blir min fråga: Betyder
              det Johan Linander nu sagt att de fyra borgerliga partierna är
              för att Ipredlagen ska rivas upp? Är det så jag ska tolka ditt
              inlägg här, Johan Linander?
            </seg>
          </u>
          <note type="speaker" n="a3543bdb">
            Anf. 167 JOHAN LINANDER (c) replik:
          </note>
          <u who="Q5952656" xml:id="i-338be54e0869de7b-1" n="155e0435">
            <seg n="58f18d40">
              Herr talman! Ja, det stämmer att det var vi i Centerpartiet som
              först kom med förslagen om en upphovsrättskommission och om en
              integritetsombudsman. Vårt förslag om en integritetsombudsman
              skiljer sig dock en del från Socialdemokraternas. Vår tanke var,
              åtminstone från början, att Datainspektionen skulle ges ett bredare
              mandat och därmed skulle bli en integritetsombudsman. Men hur
              det ska se ut tycker jag att man får titta på betydligt närmare.
              Givetvis fortsätter vi att jobba med frågan.
            </seg>
            <seg n="88002a56">
              Det är inget problem att de tre partierna på den rödgröna sidan
              tycker lite olika. Det gör också vi inom alliansen. Det viktiga
              är att man inför väljarna kan redovisa vad som är det gemensamma
              alternativet så att man i förväg inför väljarna kan spela med
              öppna kort och säga: Det här blir den kompromiss som vi ska jobba
              med. Jag hoppas att de rödgröna redovisar det bättre än som gjordes
              i den senaste försvarsöverenskommelsen mellan de rödgröna partierna
              en överenskommelse som väl innebär att en utredning kan göras.
            </seg>
          </u>
          <note type="speaker" n="26883265">
            Anf. 168 EVA-LENA JANSSON (s) replik:
          </note>
          <u who="Q3374622" xml:id="i-c21c7410ae6fd0fc-5" n="acd20b79">
            <seg n="f690b828">
              Herr talman! Det är intressanta svar man får.
            </seg>
            <seg n="59f69fe1">
              Jag frågade: Betyder Johan Linanders inlägg här att de fyra borgerliga
              partierna i riksdagen står bakom att Ipredlagen ska rivas upp?
              Det vore intressant att få reda på hur det är eftersom man så
              kraftfullt har stöttat i det avseendet. Man ville inte gå med
              på de ändringar som vi föreslog när vi pekade på detta med en
              integritetsombudsman och på ett antal frågor som vi tyckte borde
              lösas inom ramen för Ipredlagen.
            </seg>
            <seg n="ef2bcf46">
              Om det visar sig att Ipredlagen har fått de konsekvenser som
              vi befarat att den skulle få är jag alls inte främmande för att
              riva upp lagen och för att göra de förändringar som behöver göras.
              Men vi har också pekat på att det finns saker i Ipredlagen som
              till exempel handlar om varumärkesförfalskning, intrång på patent
              och förfalskade läkemedel. I de delarna är det mycket viktigt
              att säkerställa att konsumenterna inte skadas. De delarna måste
              finnas kvar.
            </seg>
            <seg n="820cad65">
              När det gäller integritetsombudsmannen har vi tyckt att det är
              viktigt att en sådan myndighet inrättas. Därför har vi vidhållit
              det förslaget.
            </seg>
            <seg n="078cd81b">
              Jag skulle alltså vilja veta om det är fråga om Johan Linanders
              eget förslag eller om det är de fyra borgerliga partierna som
              nu för fram att man tänker riva upp Ipredlagen.
            </seg>
          </u>
          <note type="speaker" n="f402e99f">
            Anf. 169 JOHAN LINANDER (c) replik:
          </note>
          <u who="Q5952656" xml:id="i-338be54e0869de7b-2" n="155e0435">
            <seg n="0fdce5ac">
              Herr talman! Den frågan skulle jag tidigare ha svarat på, men
              jag tappade bort mig lite grann där. Jag ber om ursäkt för det.
            </seg>
            <seg n="a4f6cc2d">
              En särskild utredare är tillsatt, kammarrättslagman Helena Jäderblom,
              som nu utvärderar de lagändringar som gjorts. Det vore mycket
              märkligt att tillsätta en särskild utredare som ska göra en översyn
              och att samtidigt säga: Oavsett vad utredaren kommer fram till
              tycker vi på ett visst sätt.
            </seg>
            <seg n="b671a975">
              Vad jag sade vilket står för Centerpartiet eftersom jag debatterar
              för Centerpartiet är att om utredaren vid utvärderingen kommer
              fram till att Ipredlagen haft negativa effekter eller inte haft
              de effekter som förväntas av lagstiftningen är vi öppna för att
              göra de förändringar som krävs.
            </seg>
            <seg n="240e8282">
              Vad Socialdemokraterna står för känns däremot betydligt osäkrare.
              Nu säger ju Eva-Lena Jansson att hon mycket väl kan se förändringar
              i den så kallade Ipredlagstiftningen när det gäller de förändringar
              av upphovsrättslagen som gjordes i februari 2009.
            </seg>
            <seg n="4715180e">
              Jag kan återigen citera ur reservation 4 i betänkandet. Där står
              det att Socialdemokraterna anser att de förändringar av upphovsrättslagen
              som beslutades av riksdagen i februari 2009 inte ska upphävas.
              Ni har verkligen satt ned foten. I och för sig är det bra att
              säga vad man tycker. Det kan inte oavsett vad den särskilda utredaren
              kommer fram till uppfattas på annat sätt än att ni säger: Vi tycker
              så här nu, men utredaren tycker kanske någonting annat.
            </seg>
            <seg n="877f6082">
              Det känns alltså lite osäkert vad Socialdemokraterna står för.
              Å andra sidan är det inte första gången det är så. I Europaparlamentsvalrörelsen
              sade Marita Ulvskog mycket tydligt att Ipredlagen skulle upphävas,
              att alltihop skulle bort detta möjligtvis för att vinna en och
              annan väljare. Men sedan efter ett par månader sade Leif Pagrotsky
              raka motsatsen. Så kan det tyvärr vara i politiken.
            </seg>
          </u>
          <note type="speaker" n="c241a5a2">
            Anf. 170 LAGE RAHM (mp) replik:
          </note>
          <u who="Q6061330" xml:id="i-13cd813b06d38e19-5" n="8fdc76a1">
            <seg n="d55ed67d">
              Herr talman! Jag uppskattar att Johan Linander debatterar för
              Centerpartiet eftersom han nu representerar Centerpartiet det
              är ju inte alltid som alla debatterar för sitt parti, så det känns
              bra.
            </seg>
            <seg n="8d8670f3">
              Däremot är det lite konstigt att höra Johan Linander säga att
              det inte är bra som det är i dag med upphovsrättslagstiftningen,
              att det inte utvecklats ett alternativ när det gäller teknikutvecklingen
              och så vidare samt att det krävs en bred översyn och en modernisering.
            </seg>
            <seg n="8be10f0c">
              Vi i Miljöpartiet håller verkligen med om detta. Men det är väldigt
              mycket prat samtidigt som mycket lite händer. När det gäller den
              översyn som gjorts på de här områdena har det snarare gått åt
              andra hållet. Centerpartiet har röstat för. Just därför tycker
              jag att det, som Johan Linander sade, är relevant att i förväg
              inför väljarna spela med öppna kort. Han uppmanade också oss i
              de rödgröna partierna att tala om hur vi kommer att göra inför
              nästa val. Ja, det är klart. Jag tycker att vi spelar med öppna
              kort eftersom vi säger vad våra respektive partier vill. Dessutom
              har vi en del överenskommelser. Men det är klart att vi inte är
              helt eniga om allt.
            </seg>
            <seg n="21b9ecef">
              Inför förra valet, 2006, kan man inte säga att Centerpartiet
              på de här områdena inför väljarna spelade med öppna kort, särskilt
              som man nu säger att det inte är i takt med tiden och man talar
              om en integritetsombudsman, om en upphovsrättskommission och så
              vidare. Inget sådant har genomförts för att inte tala om exempelvis
              signalspaningen och Försvarets radioanstalt! Där är det helt uppenbart
              att Centerpartiet snarast bedrog väljarna. Åtminstone är det så
              de flesta väljare uppfattat situationen. Därför tycker jag att
              det är lite av överord här. I stället borde vi prata om vad Centerpartiet
              kan göra i den nuvarande regeringen för att förbättra när det
              gäller den ohållbara situationen i dag.
            </seg>
          </u>
          <note type="speaker" n="77b71059">
            Anf. 171 JOHAN LINANDER (c) replik:
          </note>
          <u who="Q5952656" xml:id="i-338be54e0869de7b-3" n="155e0435">
            <seg n="e4bffdf9">
              Herr talman! Det var kanske inte så mycket frågor i den senaste
              repliken. Några kommentarer kan jag ändå göra.
            </seg>
            <seg n="a09e7af2">
              När fildelningsdiskussionen var som hetast och när vi ändrade
              lagstiftningen och den så kallade fildelningslagen kom till var
              det mycket riktigt så som Lage Rahm är inne på, nämligen att Miljöpartiet
              ställde sig bakom Centerpartiets reservationer i det dåvarande
              lagutskottet som hanterade frågorna. Det var mycket positivt att
              vi stod på samma sida. Egentligen är nog mycket av våra partiers
              politik på de här områdena fortfarande ganska lika. Att vi sedan
              över tid i en och annan fråga står på var sin sida om blockgränsen
              är en annan sak.
            </seg>
            <seg n="18aa6adc">
              Centerpartiet har självklart inte alls bedragit några väljare.
              Givetvis finns det några som vill framställa det som att vi gjorde
              det, men så är inte fallet. Det framgår om man tar del av vad
              vi tidigare sagt och av de beslut som vi varit med på.
            </seg>
            <seg n="858988d2">
              Man ska vara helt uppriktig gentemot alla väljare oavsett om
              det är valrörelse eller om det är en debatt här i kammaren. När
              man samarbetar tvingas man till kompromisser. Allt tycker man
              inte är väldigt bra.
            </seg>
            <seg n="dcdff48e">
              I samband med kompromissen om Ipred skrev jag på min blogg att
              det inte var en av de bästa dagarna i mitt liv. Jag var inte alls
              speciellt glad över den kompromiss som gjordes. Det kan jag helt
              ärligt säga, men man tvingas till sådant.
            </seg>
            <seg n="4f1ec544">
              I den kompromissen fick vi med och det tycker jag är väldigt
              bra att vi inte ska ha någon avstängning från Internet. När vi
              fick igenom det beslutet var det inget hett ämne, men sedan dess
              har det blivit en betydligt intressantare fråga både på EU-nivå
              och i ACTA-förhandlingar, där det har kommit upp som förslag.
              Det är alltså viktigt att ha med sig att man måste kompromissa.
              Tror man något annat ska man inte gå in i samarbete med andra
              partier över huvud taget.
            </seg>
          </u>
          <note type="speaker" n="0aa6a2a8">
            Anf. 172 LAGE RAHM (mp) replik:
          </note>
          <u who="Q6061330" xml:id="i-13cd813b06d38e19-6" n="8fdc76a1">
            <seg n="0504b9e7">
              Herr talman! Jag ställde trots allt en fråga, men den undvek
              Johan Linander att besvara. Det kanske är för att han inte uppfattade
              den; den ställdes precis i slutet. Det handlade om vad Centern
              kunde göra i regeringen för att förbättra situationen. Det vore
              intressant att veta om Centerpartiet över huvud taget kan göra
              någonting i denna regering för att förbättra situationen på området.
            </seg>
            <seg n="4487771f">
              Jag delar annars uppfattningen att man tvingas till kompromisser.
              Man inte bara tvingas, utan det är så det fungerar och ska fungera.
              Sedan kan det förstås ifrågasättas på vilket sätt en kompromiss
              går till. Det är klart att det är bra att vi inte tvingas stänga
              av från Internet, men man kan ju fabulera ihop en mängd olika
              förslag som man sedan kan kompromissa om att inte genomföra. Då
              kan man komma långt och ha fått igenom mycket, eftersom man har
              fått igenom att mycket dåligt inte genomförs. Varje dag är det
              dock extremt många dåliga förslag som inte genomförs i riksdagen.
              Det är vi förstås tacksamma för, men det finns alltså någon sorts
              gräns för hur mycket man kan ta åt sig äran för när det gäller
              den typen av faktorer.
            </seg>
            <seg n="3c85c97e">
              Jag vill ändå säga att jag tycker att det har hänt alldeles för
              lite på detta område. Jag uppskattar att Centerpartiet ursprungligen,
              som jag tyckte, hade en hel del bra förslag på detta område, men
              jag är rätt besviken på hur det har gått till hittills. Det är
              trots allt resultaten som räknas, inte vad man säger. Jag tycker
              att det vore på sin plats att vi får höra vilka positiva och framtidsinriktade
              resultat vi faktiskt kan få på detta område.
            </seg>
          </u>
          <note type="speaker" n="24e262ee">
            Anf. 173 JOHAN LINANDER (c) replik:
          </note>
          <u who="Q5952656" xml:id="i-338be54e0869de7b-4" n="155e0435">
            <seg n="90ed1444">
              Herr talman! När det gäller att hitta på förslag vet Lage Rahm
              lika väl som jag att det var ett mycket tydligt förslag från Cecilia
              Renfors utredning att man skulle kunna införa avstängning från
              Internet för dem som hade ägnat sig åt omfattande kopiering och
              spridning av upphovsrättsskyddat material. Det var alltså ett
              förslag som var mycket tydligt och framlagt i en utredning som
              skulle behandlas.
            </seg>
            <seg n="59d153f7">
              Vad som komma skall kan jag inte stå och säga här. Vi har tillsatt
              en lång rad alliansarbetsgrupper som jobbar fram politiken för
              nästa mandatperiod. Jag sitter själv i den rättspolitiska men
              har inte hand om just de här frågorna; de tas upp i en annan grupp.
              Vad dessa grupper kommer fram till kommer den rödgröna vänsterkartellen
              och svenska folket att få se under våren och längre fram mot valet.
              Vi kan lova att det kommer väldigt många bra förslag, men exakt
              vad får ni se senare.
            </seg>
            <seg n="60a0bd66">
              Vi ser också fram emot att se vilka förslag ni kommer med som
              är tydliga och som ger väljarna en möjlighet att ställa två tydliga
              regeringsalternativ mot varandra. Blir det en fortsatt alliansregering
              eller en rödgrön röra som tar över det här landet? Det får vi
              se.
            </seg>
          </u>
          <note type="speaker" n="e742f36c">
            Anf. 174 KENT PERSSON (v) replik:
          </note>
          <u who="Q6043221" xml:id="i-01d57fafcc37b96c-3" n="f0f75aec">
            <seg n="32a2194d">
              Herr talman! Det är inte utan att jag känner mig ganska road
              när jag lyssnar på Johan Linander. Jag kan säga att hela livet
              faktiskt är en kompromiss. Johan har själv kompromissat i dag
              och valt barnet före att vara här och lyssna på debatten. Jag
              tycker att det var en rimlig och bra kompromiss, men den innebar
              att Johan Linander missade en del anföranden, bland annat det
              jag höll.
            </seg>
            <seg n="4daa9557">
              Johan sade att det inte finns någon gemensam linje när de rödgröna
              går upp i talarstolen i dessa frågor. Johan Linander har även
              påtalat att alliansen kommer att ge besked så småningom, när de
              har kompromissat färdigt i de olika arbetsgrupperna. Ja, det kommer
              vi också att göra, tillsammans med Miljöpartiet och Socialdemokraterna.
              Det är självklart. Skillnaden är att alliansen begär att vi ska
              lämna besked i dag medan Johan Linander förnöjt står och säger
              att de kommer att lämna klara och tydliga besked så småningom,
              när de är färdiga.
            </seg>
            <seg n="f11d45c5">
              Jag kan konstatera att Centerpartiet har kompromissat bort en
              upphovsrättskommission och en integritetsombudsman. Frågan är
              vad man kommer man att kompromissa bort härnäst, när utredningen
              som är tillsatt och som ska se över Ipredlagstiftningen och konsekvenserna
              därav är färdig. Vad är alliansens linje där? Johan Linander säger
              här klart och tydligt att lagen ska ändras och förbättras om det
              finns negativa effekter. Det är bra. Frågan är dock vad alliansens
              linje är. Det skulle vara intressant att få besked om, för det
              representerar inte bara Centerpartiet utan utskottets majoritet
              och det betänkande som ni står bakom.
            </seg>
          </u>
          <note type="speaker" n="ca59c78b">
            Anf. 175 JOHAN LINANDER (c) replik:
          </note>
          <u who="Q5952656" xml:id="i-338be54e0869de7b-5" n="155e0435">
            <seg n="b28f9bf7">
              Herr talman! Det skulle vara intressant att höra vilken av de
              rödgröna arbetsgrupperna, åtminstone de som är offentliga, som
              ska ta hand om den här typen av frågor. Jag jobbar normalt i justitieutskottet
              med de rättspolitiska frågorna, och där finns inte ens någon rödgrön
              arbetsgrupp tillsatt som i förväg ska förklara hur svensk brottsbekämpning
              polis, domstolar och annat såsom kriminalvård fungerar. Det vore
              intressant att höra från Kent Persson vilken tillsatt grupp som
              ska ge dessa svar före valet.
            </seg>
            <seg n="57a644f1">
              När det gäller vad alliansen kan tänkas göra är det självklart
              så att vi inte hade begärt en utvärdering av hur lagstiftningen
              fungerar om vi, Centerpartiet och alliansen, inte hade varit beredda
              att göra förändringar efter att vi har fått svaret från den utvärderingen.
              Vi är dock inte beredda att innan den är färdig säga vilka förändringar
              som ska göras. Det kan inte vara så svårt att förstå att vi avvaktar
              utvärderingen men kommer att lyssna på vad den kommer fram till
              och därefter återkomma med förslag utifrån det.
            </seg>
          </u>
          <note type="speaker" n="3285caff">
            Anf. 176 KENT PERSSON (v) replik:
          </note>
          <u who="Q6043221" xml:id="i-01d57fafcc37b96c-4" n="f0f75aec">
            <seg n="7594caa7">
              Herr talman! Jag är givetvis medveten om att du jobbar i justitieutskottet,
              Johan Linander. Det är inte mina frågor, och jag tänker inte diskutera
              dem. Jag vet dock också att de rödgröna i justitieutskottet har
              en gemensam politik inom en rad områden, och det finns i reservationstexten.
            </seg>
            <seg n="da790b5b">
              Det känns lite grann som att det var under galgen som alliansen
              lade fram förslaget om att en oberoende utredare ska se över effekterna.
              Jag kan inte känna att det är på något annat sätt. Nu tycker jag
              att det är bra att det finns, givetvis. Det är bra att man följer
              upp detta noga och också redovisar till riksdag och utskott vad
              man kommer fram till. Vi har inte fått någon sådan utredning presenterad
              för vår del, även om man från regeringens sida var väldigt tydlig
              med att detta skulle ske skyndsamt och att det man kom fram till
              snabbt skulle redovisas för riksdagen.
            </seg>
            <seg n="4a858534">
              Frågan är i alla fall vad det är vi representerar här. Jag representerar
              Vänsterpartiet och Vänsterpartiets linje, och hade Johan Linander
              läst motiveringen i den text som finns i betänkandet hade han
              sett att det klart och tydligt står att vi inte har ändrat uppfattning
              när det gäller Ipred och Ipredlagstiftningen. Vi står fast vid
              den. Vi har diskuterat detta och också yrkat bifall till den motion
              som Miljöpartiet har. Det säger jag bara som information. Motiveringstexten
              är dock klar och tydlig när det gäller vad vi tycker och tänker
              i denna del, och för att ytterligare tydliggöra det för eventuell
              allmänhet har jag också yrkat bifall till den.
            </seg>
          </u>
          <note type="speaker" n="f4372fe2">
            Anf. 177 JOHAN LINANDER (c) replik:
          </note>
          <u who="Q5952656" xml:id="i-338be54e0869de7b-6" n="155e0435">
            <seg n="6e9cf810">
              Herr talman! Det är väl ingen tvekan om att splittringen inte
              finns mellan Vänsterpartiet och Miljöpartiet i första hand utan
              mellan Socialdemokraterna å ena sidan och Vänsterpartiet och Miljöpartiet
              å den andra. Det är i många frågor vi ser den tendensen, och så
              är det även inom det rättspolitiska området.
            </seg>
            <seg n="c15f1528">
              Det finns inte så mycket mer att tillägga. Det är viktigt att
              vi får en utvärdering av Ipred. När den har kommit kommer vi att
              följa upp den och lägga fram de förslag som behövs för att få
              en bättre lagstiftning och förändra om det behövs.
            </seg>
            <seg n="9a6eefcc">
              Hela paketet och hela upphovsrättslagstiftningen är så mycket
              mer än bara Ipred. Där kommer Centerpartiet att fortsätta att
              jobba för att vi ska få till en stor utredning eller upphovsrättskommission,
              om vi väljer det ordet, så att vi kan få en modern upphovsrätt
              som fungerar i det samhälle som vi lever i. Då pratar vi om både
              det digitala samhället och det samhälle som gäller fysiska produkter.
              Så är det tyvärr inte i dag.
            </seg>
            <seg n="9b75a805">
              Det här är ett arbete som behöver göras internationellt. Vi är
              bundna av många överenskommelser både inom EU och internationellt.
              Sverige kan inte ensidigt förändra, utan vi måste jobba på det
              internationella planet. Då är det extra viktigt att vi tar en
              aktiv del inom till exempel EU, som Vänsterpartiet å andra sidan
              vill lämna.
            </seg>
          </u>
          <note n="391f8235">
            Överläggningen var härmed avslutad.
          </note>
          <note n="9d4d1ab6">
            13 § Anmälan om interpellationer
          </note>
          <note n="353a4441">
            Anmäldes att följande interpellationer framställts
          </note>
          <note n="64be10ef">
            den 20 januari
          </note>
          <note n="c0d23a15">
            Peter Pedersen
          </note>
          <note n="a15c2512">
            Monica Green
          </note>
          <note n="5e1b831c">
            Peter Hultqvist
          </note>
          <note n="5e1b831c">
            Peter Hultqvist
          </note>
          <note n="c836518a">
            Lennart Axelsson
          </note>
          <note n="533c9f47">
            Interpellationerna redovisas i bilaga som fogats till riksdagens
            snabbprotokoll tisdagen den 26 januari.
          </note>
          <note n="47475324">
            14 § Anmälan om frågor för skriftliga svar
          </note>
          <note n="a317636a">
            Anmäldes att följande frågor för skriftliga svar framställts
          </note>
          <note n="64be10ef">
            den 20 januari
          </note>
          <note n="fb6d5d4c">
            Fredrik Lundh
          </note>
          <note n="968fdb47">
            Britta Rådström
          </note>
          <note n="cceb31d5">
            Raimo Pärssinen
          </note>
          <note n="968fdb47">
            Britta Rådström
          </note>
          <note n="090cc4d0">
            Marie Nordén
          </note>
          <note n="21afa015">
            Thomas Bodström
          </note>
          <note n="21afa015">
            Thomas Bodström
          </note>
          <note n="fac2262e">
            Marina Pettersson
          </note>
          <note n="14c38afd">
            Frågorna redovisas i bilaga som fogats till riksdagens snabbprotokoll
            tisdagen den 26 januari.
          </note>
          <note n="9cf88e6c">
            15 § Anmälan om skriftliga svar på frågor
          </note>
          <note n="836b1d45">
            Anmäldes att skriftliga svar på följande frågor inkommit
          </note>
          <note n="64be10ef">
            den 20 januari
          </note>
          <note n="4f9e57f4">
            Hans Backman
          </note>
          <note n="f300da7b">
            Marie Engström
          </note>
          <note n="f018502b">
            Birgitta Eriksson
          </note>
          <note n="38496c36">
            Hans Hoff
          </note>
          <note n="4b6990d6">
            Svaren redovisas i bilaga som fogats till riksdagens snabbprotokoll
            tisdagen den 26 januari.
          </note>
          <note n="882a4a8a">
            16 § Kammaren åtskildes kl. 17.50.
          </note>
          <note n="2fae6def">
            Förhandlingarna leddes
          </note>
          <note n="f5b7c454">
            / Eva-Lena Ekman
          </note>
        </div>
      </body>
    </text>
  </TEI>
</teiCorpus>
