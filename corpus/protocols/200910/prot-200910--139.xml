<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 200910</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 200910</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200910--139</head>
          <docDate when="2010-06-17">2010-06-17</docDate>
        </div>
      </front>
      <body>
        <div>
          <note xml:id="i-7s8DrM8mUS9j8xR2Jq92wk">
            Riksdagens protokoll
          </note>
          <note xml:id="i-14BDisSZumbG15tETrioJA">
            2009/10:139
          </note>
          <note xml:id="i-1oKeAnZVCGjAtbHvUgweQ">
            Torsdagen den 17 juni
          </note>
          <note xml:id="i-96KNPcDfpSowY4nYCS1HZJ">
            Kl. 10:00 - 23:08
          </note>
          <note xml:id="i-2917RtfUxT6pcmtbwvQ83a">
            1 § Ny riksdagsledamot
          </note>
          <note xml:id="i-37iiiHsX8wUKusbk6HULE6">
            Upplästes och lades till handlingarna följande från Valprövningsnämnden
            inkomna
          </note>
          <note xml:id="i-Gg3TuAZWj3Me7xyEfoyELV">
            Berättelse om granskning av bevis för riksdagsledamot
          </note>
          <note xml:id="i-CRCAr1xKVKHvHnrRVPdmsB">
            Till Valprövningsnämnden har från Valmyndigheten inkommit bevis
            om att Christer Eriksson (c) utsetts till ny ledamot av riksdagen
            fr.o.m. den 14 juni 2010 sedan Jörgen Johansson (c) avlidit.
          </note>
          <note xml:id="i-J7qrYQJUasZMFyE3izWovo">
            Valprövningsnämnden har denna dag granskat beviset för den nye
            ledamoten och därvid funnit att det blivit utfärdat i enlighet
            med 14 kap. 28 § vallagen (SFS 2005:837).
          </note>
          <note xml:id="i-LbLD8dejSSFH9EmaN5jp5o">
            Nina Pripp
          </note>
          <note xml:id="i-KgPkhbafEYqsTAocRuKKgr">
            /Katarina Delin
          </note>
          <note xml:id="i-WWVxwUo69fiJSTDQuYc63H">
            2 § Beslut om ärenden som slutdebatterats den 16 juni
          </note>
          <note xml:id="i-BG3BXMkDwtb6W3wAWSsezv">
            Punkt 1
          </note>
          <note xml:id="i-Rz1KDYxHmYruKaBwTBWo25">
            Punkt 3
          </note>
          <note xml:id="i-CrNApUaFzQqvBLjqGa1KiS">
            Punkt 4
          </note>
          <note xml:id="i-59kVXi5wbDDdw46jANGCkC">
            Punkt 5
          </note>
          <note xml:id="i-743PCMP8K9zPXGBVwd4Lmr">
            Övriga punkter
          </note>
          <note xml:id="i-ATbFMmB4MSxLZXKhBUfshK">
            Punkt 3
          </note>
          <note xml:id="i-QhtCpekUa37YPMKcFB7yuc">
            Punkt 4
          </note>
          <note xml:id="i-XD6Le4o952aixA2qFGogFY">
            Punkt 14
          </note>
          <note xml:id="i-UgjrZSoqbMZ36XFidw53x1">
            Övriga punkter
          </note>
          <note xml:id="i-5LTxHk11cQpYRxVqJWdaU3">
            Punkt 1
          </note>
          <note xml:id="i-Xz1Hw9NpgotbyXb6sqGFE3">
            Punkterna 2 och 3
          </note>
          <note xml:id="i-3UwPmFPva3hBybTgDd8UYE">
            Punkt 1
          </note>
          <note xml:id="i-XaWwceaZgQvEVkBqCUxJoe">
            Punkt 4
          </note>
          <note xml:id="i-73Goyh6Aq2NFNhtxGE8rCf">
            Punkt 6
          </note>
          <note xml:id="i-XSMj26gJVJnCd8bvJjH1Ta">
            Övriga punkter
          </note>
          <note xml:id="i-NqWw4sjXQwrZLenM1RVgAQ">
            Punkt 1
          </note>
          <note xml:id="i-XokkVRSPqKcP4ZWSDCffRg">
            Punkt 2
          </note>
          <note xml:id="i-C4KgWJQU6JvK87YhyjMs5p">
            Punkt 1
          </note>
          <note xml:id="i-UnaDCULMBbAC6uboen5Z7h">
            Övriga punkter
          </note>
          <note xml:id="i-68jM5C2XMEYfG5adXrVTfH">
            Punkt 3
          </note>
          <note xml:id="i-4EBvPmjDUgGqWQPmxeBDGD">
            Övriga punkter
          </note>
          <note xml:id="i-Vz62XtfYhHSSsCubSvzXht">
            3 § Kärnkraften förutsättningar för generationsskifte
          </note>
          <note xml:id="i-PmorXgwQJe7RcmnYw2xi81">
            Föredrogs
          </note>
          <note type="speaker" xml:id="i-HssPaNrjeQ1LrgkcB78u7q">
            Anf. 1 TOMAS ENEROTH (s):
          </note>
          <u xml:id="i-c8f40ee0254f1340-1" next="i-c8f40ee0254f1340-33" who="Q5711551">
            <seg xml:id="i-Kqn7xcDaXZTBYcM8qdiZzE">
              Fru talman! Ärade ledamöter av denna kammare! Det är nu dags
              för riksdagen att ta ställning till regeringens förslag om att
              det ska kunna byggas tio nya kärnkraftverk i Sverige. Därmed ökar
              man kraftigt Sveriges beroende av kärnkraft. Det är nämligen konsekvenserna
              av den energiuppgörelse som bland annat centerledaren och energiministern
              Maud Olofsson medverkat till.
            </seg>
          </u>
          <u xml:id="i-c8f40ee0254f1340-2" prev="i-c8f40ee0254f1340-1" who="Q5711551">
            <seg xml:id="i-DzA21WaiZ25BYYRiSWKbS8">
              Före valet 2006 lovade de borgerliga partierna att en borgerlig
              regering inte skulle upphäva förbudet mot att uppföra nya reaktorer.
              Samma löfte gavs också i Fredrik Reinfeldts första regeringsförklaring.
            </seg>
          </u>
          <u xml:id="i-c8f40ee0254f1340-3" prev="i-c8f40ee0254f1340-1" who="Q5711551">
            <seg xml:id="i-JrR3EQjm7tGSgWYd3PmsxK">
              Nu lägger man förslag på riksdagens bord som bryter mot vallöftet
              och som bryter mot regeringsförklaringen. Regeringen och Maud
              Olofsson sviker väljarna och inte minst alla dem som engagerat
              sig mot uranbrytning och mot kärnkraftsutbyggnad och som sett
              möjligheter för Sverige att i stället öka investeringar i förnybar
              energi. Jag förstår att många av dem är upprörda.
            </seg>
          </u>
          <u xml:id="i-c8f40ee0254f1340-4" prev="i-c8f40ee0254f1340-1" who="Q5711551">
            <seg xml:id="i-Qadt8omPyZdNoKbs7nVRdn">
              Men regeringen lägger bara förslag. Det är vi ledamöter av Sveriges
              riksdag, vi som är folkvalda, som fattar beslut. Och det är i
              denna kammare som vi i dag om ett antal timmar ska ta beslut om
              regeringens förslag. Vi socialdemokrater vill att riksdagen ska
              avslå förslaget, och jag yrkar härmed, fru talman, bifall till
              den reservation som vi står bakom tillsammans med Vänsterpartiet
              och Miljöpartiet.
            </seg>
          </u>
          <u xml:id="i-c8f40ee0254f1340-5" prev="i-c8f40ee0254f1340-1" who="Q5711551">
            <seg xml:id="i-GPvZnYVwjTonaQPppKinnH">
              Det är ett viktigt vägval som riksdagens ledamöter ska göra.
              Antingen fortsätter vi att vara ett föregångsland med fortsatt
              offensiva satsningar på gröna jobb, på energiomställning och på
              att ha fortsatt konkurrenskraftiga elpriser och trygg energiförsörjning
              till svenska hushåll och till svensk basindustri. Det är satsningar
              som gjort Sverige världsledande i miljöteknik och som sett till
              att vi har den kraftigaste ökningen av biobränslen i hela EU och
              därmed innebär att vi moraliskt och politiskt tar ansvar för den
              värld vi lämnar efter oss till kommande generationer.
            </seg>
          </u>
          <u xml:id="i-c8f40ee0254f1340-6" prev="i-c8f40ee0254f1340-1" who="Q5711551">
            <seg xml:id="i-RrArSSjPyBkp931G5xUQ4M">
              Det andra alternativet är att vi väljer den väg som regeringen
              nu vill att Sverige ska ta med tio nya kärnkraftverk, anpassning
              till Europas höga elpriser och med långvarig osäkerhet om vår
              energiförsörjning. Det är nämligen effekterna av att ensidigt
              låta marknaden och energibolagen ta ansvar för vårt framtida energisystem.
            </seg>
          </u>
          <u xml:id="i-c8f40ee0254f1340-7" prev="i-c8f40ee0254f1340-1" who="Q5711551">
            <seg xml:id="i-TSewEkWNdWBr2GP3Tbk28g">
              Vägvalet är i stora delar både politiskt och moraliskt, för framför
              oss finns möjligheten att satsa på det som är modernt och det
              som är hållbart. Framför oss finns möjligheten att fortsätta gå
              före andra länder och visa hur ny teknik, smarta energilösningar
              och investeringar i energisektorn kan ge nya gröna jobb här hemma
              och på världens exportmarknader.
            </seg>
          </u>
          <u xml:id="i-c8f40ee0254f1340-8" prev="i-c8f40ee0254f1340-1" who="Q5711551">
            <seg xml:id="i-BXvXkVythm9NYUem15dQsM">
              Sverige har inom räckhåll att bli möjligheternas land i skarp
              kontrast till de länder som fortsatt satsar på gammal teknik,
              på kolkraft och på kärnkraft. Men det förutsätter att vi tar politiskt
              ansvar. Det förutsätter att vi vågar använda politiska styrmedel
              och drar nytta av de erfarenheter som vi har gjort i Sverige med
              investeringsstöd, klimatinvesteringsprogram och hög ambitionsnivå
              när det gäller energiforskning.
            </seg>
          </u>
          <u xml:id="i-c8f40ee0254f1340-9" prev="i-c8f40ee0254f1340-1" who="Q5711551">
            <seg xml:id="i-9PXxgqxSt9yenwgu29aLFW">
              Inom de borgerliga partierna är man oense om detta. Därför försöker
              man göra det enkelt för sig genom att nu hävda att det är marknaden,
              inte politiken, som ska ta ansvar för energiomställningen. Det
              är därför vi kan höra Maud Olofsson hävda att det inte blir någon
              ny kärnkraft med regeringens förslag samtidigt som Jan Björklund
              kan hävda att det blir det visst och att det blir både 10, 11,
              12 och 13 reaktorer. Båda kan dessutom på sina interna partimöten
              hävda att man precis lurat skjortan av sin allianskamrat Jan Björklund
              inte minst genom att hävda att en marginell ökning av investeringarna
              i förnybar energi har fått Centern att acceptera tio nya kärnkraftverk
              och Maud Olofsson genom att hävda att beslutet att tillåta tio
              nya reaktorer gör det omöjligt att bygga ny kärnkraft.
            </seg>
          </u>
          <u xml:id="i-c8f40ee0254f1340-10" prev="i-c8f40ee0254f1340-1" who="Q5711551">
            <seg xml:id="i-MDwwZFdmXizRUsGtKE7tQ5">
              Verkar det krångligt? Ja. Verkar det obegripligt? Ja. Det är
              ungefär lika tokigt som att hävda att man räddar valarna genom
              att acceptera valjakt.
            </seg>
          </u>
          <u xml:id="i-c8f40ee0254f1340-11" prev="i-c8f40ee0254f1340-1" who="Q5711551">
            <seg xml:id="i-7MaZCLfoUNAEDjzoFteT3r">
              Det allvarliga är naturligtvis att man abdikerar från ansvaret
              för energi- och klimatpolitiken genom att hävda att det är marknaden
              själv som ska ta det ansvaret. Men marknaden kommer inte själv
              att ta beslut som leder till klimatomställning eller energieffektivisering.
              Det visar historien, och det visar utvecklingen i många av världens
              länder där frånvaron av politiskt ansvarstagande leder till investeringar
              i gasledningar, kärnkraftverk och kolkraftverk. Det är först när
              man tar politiskt ansvar som man kan vända utvecklingen.
            </seg>
          </u>
          <u xml:id="i-c8f40ee0254f1340-12" prev="i-c8f40ee0254f1340-1" who="Q5711551">
            <seg xml:id="i-Wf19qSyzzzuG9VcJDJ4Xwt">
              Vi socialdemokrater har i regeringsställning kunnat visa hur
              energiomställning kan ge nya jobb, hur det har varit möjligt att
              både avveckla två kärnkraftverk i Barsebäck och samtidigt trygga
              energiförsörjningen genom effektiviseringar och investeringar
              i förnybar energi. Det är satsningar som skapat tusentals nya
              jobb och en starkt växande miljöteknikbransch med goda exportmöjligheter.
            </seg>
          </u>
          <u xml:id="i-c8f40ee0254f1340-13" prev="i-c8f40ee0254f1340-1" who="Q5711551">
            <seg xml:id="i-EvF8kqnwNRsZ78Hwk6oJUK">
              Därmed blir energipolitiken inte bara någonting som handlar om
              vår egen hushållning, utan den blir också ett viktigt näringspolitiskt
              verktyg. Men även där ser vi hur den borgerliga regeringen överlåter
              åt marknaden att agera. Det var kanske tydligast under finanskrisen
              när man svek svensk industri med massuppsägningar, nedläggningar
              och försämrad konkurrenskraft som följd. Det här var en tydlig
              kontrast till de länder som investerade i forskning och utveckling
              under finanskrisen för att säkra konkurrenskraften och som agerade
              aktivt för att stärka exportindustrin. De länderna har till följd
              av det nu lägre arbetslöshet än vad vi har i massarbetslöshetens
              Sverige.
            </seg>
          </u>
          <u xml:id="i-c8f40ee0254f1340-14" prev="i-c8f40ee0254f1340-1" who="Q5711551">
            <seg xml:id="i-SYPi9V3EChjHZxXEW6xGCS">
              Det behövs med andra ord en aktiv energi- och näringspolitik
              för jobbens skull och för miljöns skull. Därför föreslår vi kraftfulla
              satsningar på förnybar elproduktion i form av bioenergi, vindkraft
              och andra förnybara energikällor.
            </seg>
          </u>
          <u xml:id="i-c8f40ee0254f1340-15" prev="i-c8f40ee0254f1340-1" who="Q5711551">
            <seg xml:id="i-REQAP3hETjyVPKxX76xzt2">
              Med elcertifikat och med andra kompletterande stödsystem vill
              vi bygga ut minst 30 terawatt till 2020. Med klimatinvesteringsprogram
              vill vi skapa nya gröna jobb och samtidigt bidra till energiomställningen.
              Med en riskkapitalfond på 5 miljarder vill vi se till att tillföra
              ännu mer resurser till att utveckla den starkt växande miljötekniksektorn.
              I stället för att sälja Vattenfall som de borgerliga partierna
              nu är inne på vill vi använda bolaget som en stark aktör för att
              vi ska få fler investeringar i förnybar energi och säkerställa
              långsiktiga och trygga energilösningar, inte minst för svensk
              basindustri.
            </seg>
          </u>
          <u xml:id="i-c8f40ee0254f1340-16" prev="i-c8f40ee0254f1340-1" who="Q5711551">
            <seg xml:id="i-NcVbAkgri9gRNUm3joqVgB">
              Sverige är ett litet, exportberoende land. Vi har en stark basindustri,
              och vi behöver en trygg energiförsörjning med konkurrenskraftiga
              elpriser. Vi är nämligen övertygade om att vår energipolitik leder
              till detta. Vi sätter inte elbolagens intresse av att exportera
              kärnkraftsel före de svenska hushållen eller svensk basindustris
              behov av konkurrenskraftiga priser.
            </seg>
          </u>
          <u xml:id="i-c8f40ee0254f1340-17" prev="i-c8f40ee0254f1340-1" who="Q5711551">
            <seg xml:id="i-BSgJNzCzmzB3NwxTC44M4L">
              Vi ser det inte som nödvändigt att Sverige kraftigt höjer sina
              elpriser till den nivå som finns ute på Europamarknaden, och vi
              ser att det faktiskt finns en historisk möjlighet kommande år
              att både öka andelen förnybar energi i Sverige och samtidigt få
              en effektivare energianvändning.
            </seg>
          </u>
          <u xml:id="i-c8f40ee0254f1340-18" prev="i-c8f40ee0254f1340-1" who="Q5711551">
            <seg xml:id="i-52ijGYDevr8kRLKsL3FDjQ">
              Trots vår övertygelse om att den här rödgröna energipolitiken
              är alldeles utmärkt ser vi också nödvändigheten av att nå en bredare,
              blocköverskridande överenskommelse om energipolitiken. Svensk
              industri, energibranschen och hushållen behöver långsiktiga spelregler
              som inte ändras vart fjärde år. Därför kan vi redan nu lova att
              om det blir en rödgrön seger i valet i höst kommer vi att bjuda
              in till energiöverläggningar, och vi kommer inte att göra det
              med tre veckors tidspress utan med gott om tid så att vi kan få
              i grunden goda förutsättningar och långsiktiga beslut. Jag tycker
              att dagens debatt och dagens avgörande är en utmärkt illustration
              av varför det behövs.
            </seg>
          </u>
          <u xml:id="i-c8f40ee0254f1340-19" prev="i-c8f40ee0254f1340-1" who="Q5711551">
            <seg xml:id="i-FSxS23zYC43tP7in9J4ce8">
              Om några timmar hänger inriktningen på regeringens framtida energipolitik
              på några få röster. En feltryckning eller ett ändrat ställningstagande
              hos någon ledamot gör att hela omröstningen är väldigt svårförutsägbar.
              Det är säkert spännande och intressant för medierna, men det är
              olustigt för dem som står i begrepp att besluta om stora investeringar,
              väl medvetna om att spelreglerna sedan ännu en gång kan komma
              att ändras vid ett maktskifte. Sverige behöver en bred överenskommelse
              om energipolitiken, och jag vet att det är en uppfattning som
              har brett stöd såväl hos svenska folket som hos svensk industri.
            </seg>
          </u>
          <u xml:id="i-c8f40ee0254f1340-20" prev="i-c8f40ee0254f1340-1" who="Q5711551">
            <seg xml:id="i-PYm7FWyfJsWTt8yDhXZmim">
              Det kan därför vara värt att notera att motsvarande utveckling
              nu sker i Finland. När finska riksdagens miljöutskott i går röstade
              om den finska regeringens förslag att bygga ny kärnkraft föll
              regeringens förslag efter att två centerpartister i Finland gick
              emot sin egen regering. Det var den kraftiga förseningen och den
              extrema fördyringen av kärnkraftsbygget i Olkiluoto som ledde
              till att man ändrade uppfattning. I stället för nya, dyra kärnkraftverk
              valde majoriteten i miljöutskottet att stödja en satsning på förnybar
              energi och effektiviseringsprogram. Känner någon igen scenariot?
            </seg>
          </u>
          <u xml:id="i-c8f40ee0254f1340-21" prev="i-c8f40ee0254f1340-1" who="Q5711551">
            <seg xml:id="i-YX6bVzseSwR1sQNMBfN9xz">
              Den så kallat historiska överenskommelsen mellan de borgerliga
              allianspartierna har dessutom redan i realiteten spruckit. Det
              tog bara någon vecka efter överenskommelsen till dess att Folkpartiet
              deklarerade att det skulle byggas fler än tio reaktorer. Frågar
              man i dag företrädare för de borgerliga partierna får man helt
              olika besked när det gäller om det blir ny kärnkraft och hur mycket
              det blir.
            </seg>
          </u>
          <u xml:id="i-c8f40ee0254f1340-22" prev="i-c8f40ee0254f1340-1" who="Q5711551">
            <seg xml:id="i-9QNf2DDgBsSbXK3EAPBd3G">
              En del företrädare för Centerpartiet har hävdat att det inte
              blir någon ny kärnkraft eftersom den är för dyr utan statliga
              subventioner. Branschen och energibolagen gör en annan bedömning.
              Såväl företrädare för Eon som för Basel har tydligt deklarerat
              att de tänker bygga ny kärnkraft även utan statliga subventioner.
            </seg>
          </u>
          <u xml:id="i-c8f40ee0254f1340-23" prev="i-c8f40ee0254f1340-1" who="Q5711551">
            <seg xml:id="i-BSpg7kaCS57fvXGuEDUn8g">
              Den professor i energipolitik, Stephen Thomas, som centerledningen
              använt som ledstjärna för att få stöd för en kärnkraftsutbyggnad
              har så sent som i måndags deklarerat att den politiska linjen
              är ohållbar. Visst är kärnkraft orimligt dyr och olönsam på enbart
              marknadsmässiga villkor, säger han, men när väl projekten påbörjas
              kommer kommande regeringar att tvingas medverka till att man fullföljer
              de stora investeringarna.
            </seg>
          </u>
          <u xml:id="i-c8f40ee0254f1340-24" prev="i-c8f40ee0254f1340-1" who="Q5711551">
            <seg xml:id="i-WDdBzBmd5uggRohEtEQQB3">
              Så föll den försvarslinje som Centerns partiledning försökt använda
              för att få stöd för sin kärnkraftssatsning. Vi kan redan nu se
              hur investeringarna i förnybar energi förhindras och trängs tillbaka
              till följd av de nya signalerna vare sig vi pratar Kriegers flak
              eller andelsägd vindkraft. Vem vågar investera i förnybart när
              regeringen så tydligt pekar ut kärnkraften som framtidens energislag?
            </seg>
          </u>
          <u xml:id="i-c8f40ee0254f1340-25" prev="i-c8f40ee0254f1340-1" who="Q5711551">
            <seg xml:id="i-7uBoiVK8B3jLBKpeshGoiY">
              Detta sker trots att några beslut om kärnkraftsutbyggnad verkligen
              inte är brådskande. Finansminister Anders Borg har själv i en
              lördagsintervju i Ekot talat om att det är först om tio år som
              man egentligen behöver fatta beslut om ny kärnkraft. Besked i
              motsvarande riktning gavs också under energiförhandlingarna av
              Andreas Carlgren och Maud Olofsson, det vill säga att det är inget
              som brådskar men partitaktiska överväganden har lett till att
              man stressar fram en proposition på riksdagens bord med förslag
              på ikraftträdande redan nu i augusti.
            </seg>
          </u>
          <u xml:id="i-c8f40ee0254f1340-26" prev="i-c8f40ee0254f1340-1" who="Q5711551">
            <seg xml:id="i-8Yp9kVPaXbq6iobn2ivrHy">
              Det är en slarvig hantering som dessutom har fått skarp kritik
              av Lagrådet eftersom man inte har haft tid att gå igenom de rent
              lagtekniska detaljerna. I det här sammanhanget kan det också vara
              värt att kommentera Maud Olofssons upprepade påståenden att energiöverenskommelsen
              skulle innebära en historisk satsning på förnybar energi. Det
              är inte fallet. Även utan Alliansens energiöverenskommelse hade
              regeringen genom EU:s klimatmål bundit sig för att målsättningen
              skulle vara 49 procent förnybar energi. Centerns pris för att
              acceptera tio nya kärnkraftverk blev en ambitionsökning på 1 procent.
            </seg>
          </u>
          <u xml:id="i-c8f40ee0254f1340-27" prev="i-c8f40ee0254f1340-1" who="Q5711551">
            <seg xml:id="i-Bm1G7uuKTYCMQzu3sdpBSS">
              En historisk överenskommelse är det onekligen, men bara i den
              meningen att den illustrerar vilket litet motstånd Maud Olofsson
              gav i Alliansens energiförhandlingar.
            </seg>
          </u>
          <u xml:id="i-c8f40ee0254f1340-28" prev="i-c8f40ee0254f1340-1" who="Q5711551">
            <seg xml:id="i-KS3TtmcTJBQ3iiygmxb24o">
              Under de senaste veckorna har vi kunnat följa den enorma katastrof
              som har inträffat i den amerikanska golfen genom läckan på havsbotten
              i BP:s oljeanläggningar. De långsiktiga konsekvenserna för havs-
              och kustområdena är fruktansvärda. Att ens försöka kompensera
              för fiskerinäring, turistnäring och de boende i regionerna kommer
              att innebära gigantiska kostnader. USA:s regering har fått gå
              in och ta ansvar för hela räddningsarbetet, och kritiken mot British
              Petroleum har varit mycket hård. Medborgarna kritiserar nu, med
              rätta, hur politiken i USA har accepterat bristande säkerhetssystem
              och stort risktagande med det som är hela regionens värdefullaste
              tillgång, nämligen havet och kustmiljön.
            </seg>
          </u>
          <u xml:id="i-c8f40ee0254f1340-29" prev="i-c8f40ee0254f1340-1" who="Q5711551">
            <seg xml:id="i-7373TANyNmKQ7C6vPZDPVf">
              Jag tror att fler än jag kan se att motsvarande scenario mycket
              väl skulle kunna utspela sig om det Gud förbjude skedde en olycka
              vid något kärnkraftverk. Det skulle bli ödesdigra konsekvenser
              för människor och miljö i regionen. En olycka skulle föra med
              sig oöverstigliga kostnader.
            </seg>
          </u>
          <u xml:id="i-c8f40ee0254f1340-30" prev="i-c8f40ee0254f1340-1" who="Q5711551">
            <seg xml:id="i-8Vz9k4D9wLSajAxCFzjH26">
              Regeringen vill låta påskina att man lägger ett obegränsat, näst
              intill fullständigt, ekonomiskt ansvar på energibolagen vid en
              kärnkraftsolycka. Så är det naturligtvis inte. Vid en olycka har
              bolaget ansvar upp till ett visst belopp, men därutöver är det
              likväl staten och skattebetalarna som får gå in och ta de ekonomiska
              konsekvenserna för saneringskostnaderna. Det här kallar regeringen
              naturligtvis inte för direkt eller indirekt subvention. Nej, det
              skulle strida mot energiöverenskommelsen. Man konstaterar bara
              att det likväl är staten och skattebetalarna som till sist får
              stå för kostnaderna.
            </seg>
          </u>
          <u xml:id="i-c8f40ee0254f1340-31" prev="i-c8f40ee0254f1340-1" who="Q5711551">
            <seg xml:id="i-XKN3HmAEnFRmKkNAHhg3pD">
              Debatt om ekonomisk kompensation i all ära. Vid en kärnkraftsolycka
              äventyras så oändligt mycket mer. Även när kärnkraften fungerar
              som den ska innebär den oerhört stora risker för hälsa och miljö
              från uranbrytning till slutförvaret av det utbrända kärnbränslet.
              Det kommer att vara ett förvar av ett material som dessutom kommer
              att vara radioaktivt i tusentals år. Det är risker som vi vältrar
              över på kommande generationer.
            </seg>
          </u>
          <u xml:id="i-c8f40ee0254f1340-32" prev="i-c8f40ee0254f1340-1" who="Q5711551">
            <seg xml:id="i-L1zRxb7B8W1Vh2ZWunpZvr">
              Det var när riskerna blev uppenbara efter Harrisburg och Tjernobyl
              som vi i Sverige tog det moraliska ställningstagandet att successivt
              avveckla kärnkraften. Vi ser att det är möjligt trots att vi är
              ett av världens mest kärnkraftsberoende länder. Vi säger att kärnkraften
              successivt ska fasas ut med hänsyn till sysselsättning och välfärd
              i den takt kärnkraftselen kan ersättas med el från förnybara källor
              och genom energieffektivisering.
            </seg>
          </u>
          <u xml:id="i-c8f40ee0254f1340-33" prev="i-c8f40ee0254f1340-1" who="Q5711551">
            <seg xml:id="i-JXwVeAC4zFEGRTMsFWqGzc">
              För att det ska vara möjligt krävs politiskt mod att fatta beslut
              som kraftigt ökar investeringarna i förnybar energi. För att det
              ska vara möjligt krävs en beslutsamhet som hela svenska samhället
              ställer upp på om att ta ansvar för energiomställningen. För att
              det ska vara möjligt krävs det en annan politik än den omoderna
              blågrå politik som Alliansen lägger på riksdagens bord. Sverige
              kan vara möjligheternas land med modern, spännande och klimatsmart
              närings- och energipolitik. Det är det som Sverige behöver.
            </seg>
          </u>
          <note xml:id="i-SEtx1KHJmc9ws9poeaeD2i">
            I detta anförande instämde Christer Adelsbo, Carina Adolfsson
            Elgestam, Patrik Björck, Susanne Eberstein, Kenneth G Forslund,
            Aleksander Gabelic, Agneta Gille, Michael Hagberg, Lena Hallengren,
            Hans Hoff, Eva-Lena Jansson, Inger Jarl Beck, Renée Jeryd, Lars
            Johansson, Morgan Johansson, Anders Karlsson, Sonia Karlsson,
            Désirée Liljevall, Åsa Lindestam, Sylvia Lindgren, Agneta Lundberg,
            Johan Löfstrand, Louise Malmström, Carina Moberg, Jennie Nilsson,
            Marie Nordén, Carina Ohlsson, Jasenko Omanovic, Christina Oskarsson,
            Göran Persson i Simrishamn, Margareta Persson, Maria Stenberg,
            Börje Vestlund, Lars Wegendal, Maryam Yazdanfar, Kristina Zakrisson,
            Christina Zedell, Karin Åström och Thomas Östros (alla s) samt
            Per Bolund, Esabelle Dingizian, Jan Lindholm och Maria Wetterstrand
            (alla mp).
          </note>
          <note type="speaker" xml:id="i-5HzDsvPDCoiKiii6PC5wft">
            Anf. 2 KENT PERSSON (v):
          </note>
          <u xml:id="i-c8f40ee0254f1340-34" next="i-c8f40ee0254f1340-60" who="Q6043221">
            <seg xml:id="i-Mam2UXyhp6T1GAVgNPw4jT">
              Fru talman! Jag noterar att vår miljöminister är här. Det är
              trevligt. Jag var rädd för att ingen regeringsrepresentant eller
              något statsråd skulle delta i debatten. Jag ser verkligen fram
              emot den.
            </seg>
          </u>
          <u xml:id="i-c8f40ee0254f1340-35" prev="i-c8f40ee0254f1340-34" who="Q6043221">
            <seg xml:id="i-LGWtqDEUdNWpHVm6Q2KZxy">
              Inför debatten såg jag en bild framför mig. Det var en bild som
              jag såg i en tidning för ett visst antal år sedan. Det var två
              bekymrade tekniker som stod och tittade på en reaktorbyggnad med
              en spricka i fundamentet. Den ena säger bekymrat till den andra:
              Bara nu inget läcker ut till pressen.
            </seg>
          </u>
          <u xml:id="i-c8f40ee0254f1340-36" prev="i-c8f40ee0254f1340-34" who="Q6043221">
            <seg xml:id="i-BC6rjakWpmizSqZ3dFX57D">
              Det här var för 30 år sedan i samband med folkomröstningen om
              kärnkraft. Det var en folkomröstning som genomfördes i tumultet
              efter den olycka som inträffade i Harrisburg 1979. Ni som var
              med då känner till att den inte kunde inträffa men det osannolika
              inträffade.
            </seg>
          </u>
          <u xml:id="i-c8f40ee0254f1340-37" prev="i-c8f40ee0254f1340-34" who="Q6043221">
            <seg xml:id="i-GsmCQyZAeQpkXdpRacFcrL">
              Det här var 30 år sedan. Centerpartiet var det ledande partiet
              inför folkomröstningen. Centerpartiet drev hårt linjen att kärnkraften
              skulle avvecklas. Resultatet av folkomröstningen, fru talman,
              var entydigt. Kärnkraften skulle avvecklas senast 2010.
            </seg>
          </u>
          <u xml:id="i-c8f40ee0254f1340-38" prev="i-c8f40ee0254f1340-34" who="Q6043221">
            <seg xml:id="i-35GHv8bQLfaXDzQU6c6q5U">
              Så har svenska folket en gång sagt och beslutat.
            </seg>
          </u>
          <u xml:id="i-c8f40ee0254f1340-39" prev="i-c8f40ee0254f1340-34" who="Q6043221">
            <seg xml:id="i-Kek4e1gvQN13UKXeai5t44">
              Den 26 april 1986 förvandlades Tjernobyl till en spökstad. Härdsmältan
              i reaktor 4 var ett faktum. Det som inte kunde inträffa inträffade.
              Katastrofen var ett faktum. Trots att vi skulle avveckla kärnkraften
              fortsatte utbyggnaden av kärnkraften i Sverige. Kärnkraftsförespråkarna
              i Sverige hävdade med bestämdhet att det här gällde inte den svenska
              kärnkraften, att den skulle vara säker. Det här kan inte hända
              i Sverige.
            </seg>
          </u>
          <u xml:id="i-c8f40ee0254f1340-40" prev="i-c8f40ee0254f1340-34" who="Q6043221">
            <seg xml:id="i-AQBR7f1SLDbg9UgnpbKwpa">
              Som tur är har vi journalister och miljöorganisationer som har
              avslöjat myten om den säkra svenska kärnkraften. De senaste fyra
              åren har brister i säkerheten framkommit och incidenter inträffat
              allt oftare. Det visar att kärnkraften aldrig kan bli säker. Att
              de svenska kärnreaktorerna börjar få åldersproblem är uppenbart.
              Men det här handlar inte bara om det. Det här handlar även om
              bristande säkerhet runt våra reaktorer. När kraftbolagen förlorar
              miljoner dagligen vid ett stopp behöver man inte förvånas över
              bristande säkerhetskultur. Hur ska vi annars förstå vad som hände
              för ett par dagar sedan när aktivister från Greenpeace tog sig
              in på Forsmark? Det offentliga kommer att förlora beslutanderätten
              i och med dagens omröstning om kärnkraften, och vi kommer också
              att förlora kontrollen över säkerheten.
            </seg>
          </u>
          <u xml:id="i-c8f40ee0254f1340-41" prev="i-c8f40ee0254f1340-34" who="Q6043221">
            <seg xml:id="i-R2aV1hEjrvJXs8Dw4YTjJ4">
              Ett tredje datum jag kommer att minnas är från början av 2009
              när näringsminister Maud Olofsson kallar till en presskonferens.
              Strålande av lycka och fylld av energi presenterar Maud Olofsson
              Alliansens energiöverenskommelse. Nya kärnkraftverk kan byggas.
              Med vänster hand bjöds oppositionspartierna in till nya energiöverläggningar.
              Om vad, kan jag fråga mig. Jag var med vid de överläggningarna.
              Det stod snabbt klart vad det egentligen handlade om, nämligen
              att inte diskutera energipolitikens helhet. Kärnkraften skulle
              byggas ut. Det har man slagit fast i Alliansens energiöverenskommelse.
            </seg>
          </u>
          <u xml:id="i-c8f40ee0254f1340-42" prev="i-c8f40ee0254f1340-34" who="Q6043221">
            <seg xml:id="i-BuiAL3N3F2dZmw4urxv1c1">
              I regeringsförklaringen 2006 kan man läsa följande: Under mandatperioden
              20062010 kommer inte några politiska beslut om avveckling av kärnreaktorer
              att tas. Inte heller kommer några förnyade driftstillstånd ges
              till de två reaktorer som redan stängts. Förbudet att uppföra
              nya reaktorer kommer att bestå. Regeringen kommer att pröva begäran
              om effekthöjningar enligt gällande lagar.
            </seg>
          </u>
          <u xml:id="i-c8f40ee0254f1340-43" prev="i-c8f40ee0254f1340-34" who="Q6043221">
            <seg xml:id="i-J69Ce2UTV2eSM3vkQMZPwr">
              Jag upprepar: Förbudet mot att uppföra nya reaktorer kommer att
              bestå. Vad är det vi ska fatta beslut om i dag? Jo, om att upphäva
              det förbudet. Det är ett löftesbrott. Jag vill gärna få en kommentar
              till det senare.
            </seg>
          </u>
          <u xml:id="i-c8f40ee0254f1340-44" prev="i-c8f40ee0254f1340-34" who="Q6043221">
            <seg xml:id="i-DMAMTKnXFi4n5mt66fkNno">
              I dag, 30 år efter kärnkraftsomröstningen, står Sverige inför
              ett viktigt vägval. Ska vår energipolitik styras av kortsiktighet
              och partitaktiserande eller av ett långsiktigt ansvarstagande?
              Svaret på frågan kommer när riksdagen i dag röstar om att öppna
              för att i framtiden eventuellt bygga tio nya kärnkraftsreaktorer
              i Sverige, trots det uttalade löftet i regeringsförklaringen.
            </seg>
          </u>
          <u xml:id="i-c8f40ee0254f1340-45" prev="i-c8f40ee0254f1340-34" who="Q6043221">
            <seg xml:id="i-2QEjaAWLc9WL52sm7dLBXN">
              Det har länge funnits en bred och blocköverskridande uppslutning
              i riksdagen kring vikten av stabila villkor och behovet av omställning
              av energisystemet från ett kärnkraftsberoende. Centerpartiet var
              med på denna blocköverskridande politik, som har varit drivande
              och har legat fast ända fram till och med 2008. Ni drev den i
              alliansregeringen under två års tid innan ni kom fram till den
              olycksaliga energiöverenskommelsen någon natt under vårvintern
              2009.
            </seg>
          </u>
          <u xml:id="i-c8f40ee0254f1340-46" prev="i-c8f40ee0254f1340-34" who="Q6043221">
            <seg xml:id="i-Y4U9AuBBeoB85F2eym7mx7">
              Regeringen vill inte bara tillåta nybyggnation av kärnkraft,
              utan även ta bort den så kallade avvecklingslagen, som gör det
              möjligt för riksdagen och regeringen att exempelvis fatta beslut
              om att ersätta kärnreaktorer med miljövänliga alternativ.
            </seg>
          </u>
          <u xml:id="i-c8f40ee0254f1340-47" prev="i-c8f40ee0254f1340-34" who="Q6043221">
            <seg xml:id="i-HZWZE5vK5HQ7RrzwU4dvZq">
              I betänkandet står följande: Med tanke på de befintliga reaktorernas
              förväntade återstående livslängd och den långa projekteringstiden
              för nya kärnkraftsanläggningar är det angeläget att redan i dag
              ge tydliga besked om förutsättningarna för planering av nya anläggningar
              på kommersiella grunder. Att genomföra en generationsväxling i
              det svenska kärnkraftsbeståndet innebär att kärnkraften kommer
              att vara en viktig energikälla under överskådlig tid. Det är väl
              ändå ett understatement. Den kommer inte bara att vara dominerande.
              Den kommer för alltid att vara den mest betydelsefulla energikällan
              i svensk energipolitik. Den kommer att slå undan grunden för satsningar
              på förnybar energi.
            </seg>
          </u>
          <u xml:id="i-c8f40ee0254f1340-48" prev="i-c8f40ee0254f1340-34" who="Q6043221">
            <seg xml:id="i-J2dRepS1TRW2JFhmQN7W8">
              Miljömässigt är kärnkraften lika farlig i dag som för 30 år sedan.
              Tillsammans med uranbrytningens miljöfaror är avfallsfrågan och
              den icke försumbara risken för härdsmälta oacceptabla konsekvenser
              av kärnkraften. De tusentals ton radioaktivt avfall vi årligen
              producerar kommer vi att få bära med oss i hundratusentals år.
              Till detta ska läggas avfallet från de nya reaktorerna och kostnaderna
              för det avfall som ska hanteras framöver. Det är ett ansvar som
              kommande generationer kommer att få ta. Vi fattar ett beslut som
              kommande generationer kommer att få bära med sig under överskådlig
              tid. Det är resultatet.
            </seg>
          </u>
          <u xml:id="i-c8f40ee0254f1340-49" prev="i-c8f40ee0254f1340-34" who="Q6043221">
            <seg xml:id="i-7sXfSNV8UkDgQ8YgFPau5o">
              Hur är det då med uranbrytning? I början av maj sade Fredrik
              Reinfeldt, vår statsminister: Jag har inte uteslutit uranbrytning
              i Sverige. Jag tycker det är logiskt, givet att man förlänger
              kärnkraftsparentesen, att man inte utesluter det.
            </seg>
          </u>
          <u xml:id="i-c8f40ee0254f1340-50" prev="i-c8f40ee0254f1340-34" who="Q6043221">
            <seg xml:id="i-LZtqJzySEUaxNyPqFjWDLo">
              Ola Alterå sade följande om uranbrytning: Uranbrytningen har
              inte med kärnkraftverken att göra.
            </seg>
          </u>
          <u xml:id="i-c8f40ee0254f1340-51" prev="i-c8f40ee0254f1340-34" who="Q6043221">
            <seg xml:id="i-5MNgHNhi4eBM33s2ppmntd">
              Jag behöver inte kommentera det. Det kan stå som det är. Jag
              tror att det blir väldigt uppenbart hur galet det här egentligen
              är.
            </seg>
          </u>
          <u xml:id="i-c8f40ee0254f1340-52" prev="i-c8f40ee0254f1340-34" who="Q6043221">
            <seg xml:id="i-Fgp9xZoZ8UZ4uvMkqMWv7a">
              Regeringen anför också i propositionen att lagen om kärnkraftens
              avveckling inte längre behövs. Det finns enligt regeringens bedömning
              inget behov av en lag som ger regeringen möjlighet att i förväg
              besluta om avstängning av en reaktor. Nej, precis ni vill ju bygga
              nya!
            </seg>
          </u>
          <u xml:id="i-c8f40ee0254f1340-53" prev="i-c8f40ee0254f1340-34" who="Q6043221">
            <seg xml:id="i-PqsBstzwaaNphBAYnkhVBz">
              Som det påpekas i Kärnkraft nya reaktorer och ökat skadeståndsansvar
              , SOU 2009:88, innebär förslaget att det inte längre kommer att
              finnas några verktyg för att av energipolitiska skäl successivt
              avveckla kärnkraften. Marknaden ska styra även en så viktig fråga
              som vilka energislag som ska ingå i den svenska energimixen. Ni
              abdikerar och frånsäger er allt ansvar för vilken inriktning svensk
              energipolitik ska ha i framtiden om förslaget går igenom under
              eftermiddagen.
            </seg>
          </u>
          <u xml:id="i-c8f40ee0254f1340-54" prev="i-c8f40ee0254f1340-34" who="Q6043221">
            <seg xml:id="i-7WnBDdMZPYSQU8MRSHgwhF">
              Vänsterpartiet menar att ett avskaffande av lagen är ett allvarligt
              ingrepp i de demokratiska möjligheterna att påverka vilket energisystem
              Sverige ska ha i framtiden. Genom att avskaffa avvecklingslagen
              och samtidigt möjliggöra att tio nya reaktorer uppförs i Sverige
              bygger regeringen fast Sverige i ett kärnkraftsberoende för flera
              decennier framöver. Dessutom lägger ni över ansvaret på kommande
              generationer att ta hand om avfall och de besvärligheter som kan
              uppstå. De rödgröna partierna kommer i regeringsställning att
              återinföra avvecklingslagen i händelse av att riksdagen fattar
              ett beslut om att upphäva den.
            </seg>
          </u>
          <u xml:id="i-c8f40ee0254f1340-55" prev="i-c8f40ee0254f1340-34" who="Q6043221">
            <seg xml:id="i-WGXDSzJz1ZAkSbyw7aKU2k">
              Den borgerliga regeringen har valt väg: en ökenvandring. I stället
              för att kraftfullt satsa på förnybar energi som solkraft, vindkraft,
              bioenergi och energieffektivisering fokuserar regeringen på att
              kraftigt bygga ut kärnkraften genom att öppna för tio nya kärnkraftsreaktorer,
              som dessutom kan komma att ha väsentligt större kapacitet än de
              som ska ersättas. Redan i dag är Sverige världens mest kärnkraftsintensiva
              land om vi räknar per person. Sverige kommer i årtionden att vara
              beroende av el från kärnkraften. Vi kommer att bli ett av världens
              mest kärnkraftsberoende länder räknat per person. Egen härd är
              guld värd, tycks vara regeringens motto.
            </seg>
          </u>
          <u xml:id="i-c8f40ee0254f1340-56" prev="i-c8f40ee0254f1340-34" who="Q6043221">
            <seg xml:id="i-465ZjTcLoat4BK7PrEXc2h">
              Alldeles nyligen kunde man läsa i Dagens Nyheter att Johannes
              Åman noterar att Sven Bergström och andra centerpartister tror
              att de fattar ett beslut som hindrar ny kärnkraft medan Carl B
              Hamilton och hans likasinnade tror att de fattar ett beslut som
              tillåter ny kärnkraft. Men om parterna gör motstridiga tolkningar
              av innebörden av beslutet, vad är det då som gäller? Man måste
              ställa sig frågan.
            </seg>
          </u>
          <u xml:id="i-c8f40ee0254f1340-57" prev="i-c8f40ee0254f1340-34" who="Q6043221">
            <seg xml:id="i-8AkQwE5rB8rqBM8f812BdK">
              Sydsvenskan har kommit fram till svaret: Kärnkraften lämnas åt
              marknaden. Det är precis det som det handlar om. Ni har lämnat
              över ansvaret för kommande energipolitik till marknaden, som ska
              avgöra vad man ska satsa på.
            </seg>
          </u>
          <u xml:id="i-c8f40ee0254f1340-58" prev="i-c8f40ee0254f1340-34" who="Q6043221">
            <seg xml:id="i-WZtKydXXyDHWA3Wi6sFm6m">
              Regeringens kärnkraftspolitik är allvarlig för den framtida svenska
              energiförsörjningen, då viktiga och långsiktiga investeringar
              i energisystemet riskerar att utebli i väntan på besked om huruvida
              det kommer att finnas intresse för att bygga nya reaktorer i Sverige
              eller inte. Fokus kommer att flyttas från investeringar i förnybar
              energi till satsningar på kärnkraft.
            </seg>
          </u>
          <u xml:id="i-c8f40ee0254f1340-59" prev="i-c8f40ee0254f1340-34" who="Q6043221">
            <seg xml:id="i-8jw46ihSficFTEHuU14bm2">
              Nej, fru talman, kärnkraften är en återvändsgränd. Vi måste i
              stället öka ambitionerna när det gäller investeringar i förnybar
              el och energieffektivisering. Vad vi behöver ha är en nationell
              plan för att ersätta de svenska kärnreaktorerna med förnybar energi
              och effektiviseringar. Ett sådant beslut skulle också skapa förutsättningar
              för en ny livskraftig svensk grön industri. Vi rödgröna föreslår
              därför kraftfulla investeringar i förnybar elproduktion i form
              av bioenergi, vindkraft och solkraft samt andra förnybara energikällor.
              Regeringens favorisering av kärnkraften gör att långsiktiga investeringar
              i energisystemet till gagn för förnybara alternativ uteblir.
            </seg>
          </u>
          <u xml:id="i-c8f40ee0254f1340-60" prev="i-c8f40ee0254f1340-34" who="Q6043221">
            <seg xml:id="i-THHYTCcrrFi8agr5wgnqCw">
              Fru talman! Vad vi behöver är mindre kärnkraft, inte mer. Med
              de orden yrkar jag bifall till reservation 1.
            </seg>
          </u>
          <note xml:id="i-L7T9EBHztXAk56BoUDeS1L">
            (Applåder)
          </note>
          <note xml:id="i-PxbcT9FpukHduZA411sz9X">
            I detta anförande instämde Egon Frid, Siv Holma, Wiwi-Anne Johansson
            och Eva Olofsson (alla v) samt Per Bolund, Esabelle Dingizian,
            Tina Ehn, Jan Lindholm, Lage Rahm och Maria Wetterstrand (alla
            mp).
          </note>
          <note type="speaker" xml:id="i-BMUijm3hA2f4RTi4wmPLd4">
            Anf. 3 MARIA WETTERSTRAND (mp):
          </note>
          <u xml:id="i-c8f40ee0254f1340-61" next="i-c8f40ee0254f1340-97" who="Q444747">
            <seg xml:id="i-UR3XvCqFuSYEfeJ9P5qGzz">
              Fru talman! Det beslut som ska fattas i dag är antagligen det
              största energipolitiska beslut som har tagits i Sverige över huvud
              taget. Det innebär att vi kan göras beroende av kärnkraft i åtminstone
              100 år till.
            </seg>
          </u>
          <u xml:id="i-c8f40ee0254f1340-62" prev="i-c8f40ee0254f1340-61" who="Q444747">
            <seg xml:id="i-UrFJZXGTTEKMz9xmojjsbX">
              Hur fattas det här beslutet? När man tittar på partiernas ståndpunkter
              i början av den här riksdagsperioden ser man att det finns en
              majoritet i riksdagen emot att bygga nya kärnkraftsreaktorer.
              Det är ingen tvekan om detta. Den regering som vi har i dag gick
              till val på ett valmanifest där man skriver att man inte under
              mandatperioden kommer att upphäva förbudet och bygga nya kärnkraftsreaktorer.
            </seg>
          </u>
          <u xml:id="i-c8f40ee0254f1340-63" prev="i-c8f40ee0254f1340-61" who="Q444747">
            <seg xml:id="i-4eKozQXAUjeYyijZQnYm7E">
              Det är helt klart att de allra flesta väljare som är engagerade
              i frågan och bryr sig om den trodde att det var det som gällde
              för Alliansens politik, inte minst de centerpartister som valde
              att rösta på Centerpartiet i förra valet.
            </seg>
          </u>
          <u xml:id="i-c8f40ee0254f1340-64" prev="i-c8f40ee0254f1340-61" who="Q444747">
            <seg xml:id="i-NnhuJgQoUEzqXkqKDxoWQx">
              Centerpartiet är ansvarigt för alla de politiska områden som
              rör miljö i regeringen. Man är huvudansvarig från Centerpartiet
              med minister. Man har en ministerpost med ansvar för energifrågor.
            </seg>
          </u>
          <u xml:id="i-c8f40ee0254f1340-65" prev="i-c8f40ee0254f1340-61" who="Q444747">
            <seg xml:id="i-ANAwYkmAJ9KTbpqEbCcqdE">
              Det beslut som vi ska fatta i dag gäller 100 år framåt av energipolitiken
              om de tio nya reaktorerna byggs. Det innebär 100 000 år av konsekvenser
              för kommande generationer när det gäller att ta hand om det avfall
              som dessa kärnkraftsreaktorer ger upphov till.
            </seg>
          </u>
          <u xml:id="i-c8f40ee0254f1340-66" prev="i-c8f40ee0254f1340-61" who="Q444747">
            <seg xml:id="i-VQ7MT8bPZtK2a1rQodASjS">
              Siffran 100 000 år kan vara lite svår att greppa. Men låt oss
              titta tillbaka i tiden 100 000 år då fanns inte den Homo sapiens
              som finns i dag. Det har varit två istider sedan för 100 000 år
              sedan. Siffran 100 000 år är ingenting som jag har hittat på;
              det är den siffra som Svensk Kärnbränslehantering använder när
              de jobbar för att hitta metoder för att förvara det svenska kärnavfallet.
            </seg>
          </u>
          <u xml:id="i-c8f40ee0254f1340-67" prev="i-c8f40ee0254f1340-61" who="Q444747">
            <seg xml:id="i-EJe3EEcxTgeZjTivE9qwkN">
              Riksdagen har alltså ett beslut framför sig som har 100 år av
              konsekvenser för energipolitiken och 100 000 år av konsekvenser
              för kommande generationer. Det beslutet fattas på ett sådant sätt
              att ingen väljare i förra valet förstod att det var detta det
              skulle innebära när man röstade på Alliansen och på Centerpartiet.
              Centern har ansvar i dessa frågor.
            </seg>
          </u>
          <u xml:id="i-c8f40ee0254f1340-68" prev="i-c8f40ee0254f1340-61" who="Q444747">
            <seg xml:id="i-DQdMHb65vjhUZFbyCtX1m4">
              Bara det här enda faktumet borde göra att varje vän av ordning
              och demokrati väljer att rösta nej i dag och låta frågan bli en
              fråga för väljarna i valet där man går ut tydligt och talar om
              att man vill att Sverige ska bygga tio nya kärnkraftsreaktorer
              och låta centerpartistiska väljare ta ställning till det i valet.
              Men Centerpartiet har, trots att de har den ansvariga ministern
              på det här området och har fått igenom en formulering i valmanifestet
              som innebär att man inte skulle göra precis just det här, ändå
              låtit sig pressas av Folkpartiet till att gå med att öppna upp
              för att bygga tio nya kärnkraftsreaktorer.
            </seg>
          </u>
          <u xml:id="i-c8f40ee0254f1340-69" prev="i-c8f40ee0254f1340-61" who="Q444747">
            <seg xml:id="i-VTssgF3WwvQimWPXnfRG9n">
              Varför har de gjort det? Är det bråttom? Har det uppstått ett
              akut behov av ny kärnkraft? Nej, det har det inte gjort, tvärtom.
              Vi har ett bättre läge än någonsin när det gäller svensk energipolitik
              att faktiskt gå vidare med att stänga kärnkraftsreaktorer. Vi
              står inför en tid med stora elöverskott. Vi har också en fantastisk
              utveckling på marknaden när det gäller förnybar energi. Tittar
              vi runt om i världen ser vi att tekniken har utvecklats, priserna
              går ned på vindkraft och det finns en stor lönsamhet i att satsa
              på biokraftsvärme. Nu börjar priserna sjunka också för solenergi
              och andra energikällor. Industrin har börjat ta ett mycket större
              ansvar när det gäller effektivisering. Elanvändningen ökar inte
              längre i Sverige.
            </seg>
          </u>
          <u xml:id="i-c8f40ee0254f1340-70" prev="i-c8f40ee0254f1340-61" who="Q444747">
            <seg xml:id="i-2SCgVw3sP1jzW8i8cWKDdV">
              Det är alltså ett bättre läge än vad vi någonsin har haft förut.
              Med en aktiv politik skulle vi dessutom kunna komma ännu längre
              större effektiviseringar och ännu mer introduktion av förnybar
              energi.
            </seg>
          </u>
          <u xml:id="i-c8f40ee0254f1340-71" prev="i-c8f40ee0254f1340-61" who="Q444747">
            <seg xml:id="i-JmUrmyVpmyLNdtL8KYdnPj">
              Vad är det då? Har kärnkraften plötsligt blivit bättre så att
              läget är annorlunda? Nej, den har blivit dyrare. De pågående projekt,
              till exempel i Finland, som vi ser drabbas av stora fördyringar
              och ofta av stora förseningar. Man brukar skämtsamt säga att det
              enda vi vet om det finska kärnkraftsbygget är att det alltid är
              45 månader kvar tills det ska bli klart.
            </seg>
          </u>
          <u xml:id="i-c8f40ee0254f1340-72" prev="i-c8f40ee0254f1340-61" who="Q444747">
            <seg xml:id="i-7Q1aJAFK2YqXughaNS9G2F">
              Vad är det då som gjort att Centerpartiet har gått med på detta?
              De säger olika saker, som att den gamla politiken har misslyckats.
              Det har Maud Olofsson sagt många gånger. Det kan vara värt att
              påpeka att den delvis har misslyckats. Jag kan hålla med om det,
              och jag har haft en del synpunkter på den genom åren. Men Centern
              har varit ansvariga för svensk energipolitik sedan 1991. Då satt
              Centerpartiet i regeringen. Därefter har de haft ett samarbete
              med Vänsterpartiet och Socialdemokraterna om energipolitiken,
              och nu sitter de i regeringen igen och har dessutom för första
              gången ansvariga ministrar i just kärnkraftsfrågor och energipolitik.
              I det läget bestämmer de sig för att man plötsligt ska öppna upp
              för att bygga tio nya.
            </seg>
          </u>
          <u xml:id="i-c8f40ee0254f1340-73" prev="i-c8f40ee0254f1340-61" who="Q444747">
            <seg xml:id="i-AGYJyutmUEjjkhLUgwndBJ">
              Centerpartisterna säger att de har fått igenom så mycket annat
              när det gäller förnybar energi att det har varit värt det. EU
              kräver av Sverige att vi ska utveckla vår förnybara energi så
              att den når upp till 49 procent av vår produktion. Centern har
              fått upp det till 50 procent i förhandlingarna. En procentenhet
              har de fått upp det, och det var det tydligen värt för att gå
              med på att bygga tio nya kärnkraftsreaktorer.
            </seg>
          </u>
          <u xml:id="i-c8f40ee0254f1340-74" prev="i-c8f40ee0254f1340-61" who="Q444747">
            <seg xml:id="i-5GHyRXZKsuujwvJBsij6JD">
              Sist har man det argument som vi oftast hör, och det är att det
              ändå inte kommer att bli någon ny kärnkraft därför att det kommer
              att sättas ett stopp för statliga subventioner och införas ett
              obegränsat skadeståndsansvar. Hur ser det stopp för statliga subventioner
              ut som man pratar om? Det är fortfarande ganska oklart. Trots
              det tänker man upphäva förbudet innan det ens är klart vad det
              är man menar med ett stopp för statliga subventioner. Det finns
              ingen tydlighet, till exempel att statliga Vattenfall ska avhålla
              sig från att bygga nya kärnkraftverk. Det innebär i praktiken
              att ett statligt ägt bolag kan bygga nya kärnkraftverk, och då
              blir det vi alla gemensamt som får ta riskerna, både de ekonomiska
              och säkerhetsmässiga.
            </seg>
          </u>
          <u xml:id="i-c8f40ee0254f1340-75" prev="i-c8f40ee0254f1340-61" who="Q444747">
            <seg xml:id="i-5zJQKi6UbiiJZt41pLD5fS">
              Vi har inte heller fått något tydligt svar på frågan: Är det
              okej om andra stater subventionerar bygget av kärnverkverk i Sverige?
              Bakom det finska kärnkraftsbygge som pågår i dag ligger den franska
              staten. Är det okej?
            </seg>
          </u>
          <u xml:id="i-c8f40ee0254f1340-76" prev="i-c8f40ee0254f1340-61" who="Q444747">
            <seg xml:id="i-J5DuM3fKsX9VS8pUYH9Fj">
              Och vad innebär det obegränsade skadeståndsansvar som man ska
              införa? Jo, det innebär att man gör dem som äger reaktorerna ansvariga
              upp till 12 miljarder. Sedan finns det ett internationellt samarbete
              som innebär ett gemensamt internationellt ansvar, 12 upp till
              15 miljarder. Därutöver finns det ingen reglering. Har man det
              ägt i ett dotterbolag i stället för i moderbolaget står moderbolaget
              helt fritt från ansvar.
            </seg>
          </u>
          <u xml:id="i-c8f40ee0254f1340-77" prev="i-c8f40ee0254f1340-61" who="Q444747">
            <seg xml:id="i-Jh4yqj9GnTYv4DwMe1myet">
              Det är inte så fruktansvärt svårt att komma undan detta.
            </seg>
          </u>
          <u xml:id="i-c8f40ee0254f1340-78" prev="i-c8f40ee0254f1340-61" who="Q444747">
            <seg xml:id="i-3pW3QocuZ4izU1keVp2hbL">
              Hur ser det ut med den pågående olyckan i Mexikanska golfen?
              BP har blivit tvunget att inrätta en fond med 20 miljarder dollar,
              det är ungefär 157 miljarder kronor, till skillnad från de 12
              som man gör bolagen ansvariga till i det här fallet.
            </seg>
          </u>
          <u xml:id="i-c8f40ee0254f1340-79" prev="i-c8f40ee0254f1340-61" who="Q444747">
            <seg xml:id="i-Q5VNnnmHvrNN422GM29aaF">
              Jag kan påminna om att olyckan i Mexikanska golfen inte heller
              kunde inträffa. Just det argument som brukar framföras är att
              det ändå inte finns några risker. Om det inte finns några risker
              med de svenska kärnkraftverken, varför kan man då inte ha ett
              obegränsat skadeståndsansvar? Varför är det inte någon som vill
              gå med på det?
            </seg>
          </u>
          <u xml:id="i-c8f40ee0254f1340-80" prev="i-c8f40ee0254f1340-61" who="Q444747">
            <seg xml:id="i-D1M6F9uJEU1mG4g2xEuhzS">
              Frågan återstår: Blir det med de här förutsättningarna några
              nya kärnkraftsreaktorer? Ja, säger Folkpartiet. Det bygger de
              på att det finns ett stort samarbete i dag i Sverige som heter
              Industrikraft som har många tunga aktörer, många tunga investerare
              inblandade, bland annat Vattenfall, och som har till syfte att
              bygga ny elproduktion. De flesta bedömare anser att det där i
              huvudsak handlar om, även om det inte är utpekat, att bygga nya
              kärnkraftsreaktorer, för det finns inte så många andra stora skäl
              till att så många olika bolag skulle gå ihop för att få en sådan
              tyngd i investeringarna om det vore så att man skulle bygga en
              vindkraftspark någonstans.
            </seg>
          </u>
          <u xml:id="i-c8f40ee0254f1340-81" prev="i-c8f40ee0254f1340-61" who="Q444747">
            <seg xml:id="i-CEmHxGJBJcF6fMCxreNXP8">
              Centerpartiet, däremot, säger: Nej, det blir inte några nya kärnkraftsreaktorer.
              Och jag önskar verkligen att jag kunde tro på er. Men för mindre
              än ett år sedan, när den här överenskommelsen alltså var klar,
              var jag på en konferens och deltog i en paneldiskussion med företrädare
              för energibranschen, stora tunga investerare i energisektorn och
              ansvariga för väldigt mycket av det som görs inom svensk energipolitik.
              Moderatorn som ledde diskussionen ställde frågan till publiken:
              Vilka av er är beredda att investera pengar i ny svensk kärnkraft?
              Nästan alla räckte upp handen.
            </seg>
          </u>
          <u xml:id="i-c8f40ee0254f1340-82" prev="i-c8f40ee0254f1340-61" who="Q444747">
            <seg xml:id="i-Ct75GhwZVWYgrAzaykEHpR">
              I Centerpartiet är de alltså beredda. De har väntat på det här
              i decennier. Jag kan tyvärr inte tro på dem när de säger att det
              inte kommer att bli någonting, därför att de har gått och väntat
              i decennier på att få bygga dessa nya kärnkraftverk. De har längtat
              efter det här beslutet och är beredda att lägga sina pengar på
              det, trots att de ser vad som händer i andra länder. Det är till
              och med så att flera bolag i Finland är beredda att bygga ytterligare
              kärnkraftverk i Finland, trots misslyckandet med det projekt som
              pågår i dag, därför att de varenda gång gör nya glädjekalkyler.
              De räknar på ett sätt som gör att de sedan står där varje gång
              och är förvånade över att det blev så himla mycket dyrare.
            </seg>
          </u>
          <u xml:id="i-c8f40ee0254f1340-83" prev="i-c8f40ee0254f1340-61" who="Q444747">
            <seg xml:id="i-7L4KqBAXj8Tb2xfry258rD">
              Jag önskar verkligen att jag kunde tro på er, men jag kan inte
              det.
            </seg>
          </u>
          <u xml:id="i-c8f40ee0254f1340-84" prev="i-c8f40ee0254f1340-61" who="Q444747">
            <seg xml:id="i-Df91Wfd5L9WAC4Z5DMTxnn">
              En linje man naturligtvis kan ha är: Ja, ja, det får bli som
              det blir med detta. Blir det nya kärnkraftsreaktorer så blir det
              och blir det inte några så blir det inte det. Vi struntar i vilket,
              vi avskaffar den här lagen och så får marknaden bestämma.
            </seg>
          </u>
          <u xml:id="i-c8f40ee0254f1340-85" prev="i-c8f40ee0254f1340-61" who="Q444747">
            <seg xml:id="i-C9ZDUnayCzAKnArekpyak1">
              Men det är otroligt svårt att veta hur man ska bedriva resten
              av energipolitiken om man inte vet ifall man får tio nya kärnkraftsreaktorer
              eller inga alls. Det handlar om 100 terawattimmar eller ännu mer
              i differens mellan den produktion man får i tio nya kärnkraftverk
              eller om man inte får några alls. Det är rätt bra att veta, åtminstone
              ungefär, hur utvecklingen kommer att se ut.
            </seg>
          </u>
          <u xml:id="i-c8f40ee0254f1340-86" prev="i-c8f40ee0254f1340-61" who="Q444747">
            <seg xml:id="i-Cei6Nq2UaRTq1EH15y2eW9">
              Man säger att det här ska skapa trygghet för industrin. Vilken
              trygghet är det för industrin om man säger att man struntar i
              om vi får el i Sverige eller inte? Det får bli som det blir med
              det. Får vi ingen el får vi väl importera, och får vi mycket el
              får vi väl exportera det spelar ingen roll. Jag undrar om de är
              så himla nöjda med detta egentligen från svensk basindustri.
            </seg>
          </u>
          <u xml:id="i-c8f40ee0254f1340-87" prev="i-c8f40ee0254f1340-61" who="Q444747">
            <seg xml:id="i-GvnxPdQMa14vePXhnNeTSs">
              Det vi rödgröna väldigt tydligt säger är att Sverige ska ha en
              elproduktion som täcker våra behov. Det är en rimlig framtidsinriktning
              att vi ska vara en exportör av el, av förnybar el till andra länder.
              Och vi är beredda att se till att det kommer in ytterligare elproduktion.
              Vi är beredda att satsa stort på effektiviseringar och att i den
              takt som det kommer in ny elproduktion och det finns ett utrymme
              i elsystemet avveckla de gamla kärnkraftsreaktorerna. Vi garanterar
              att det kommer att finnas el. Vi säger inte att det är upp till
              marknaden att bedöma huruvida vi ska ha kärnkraft eller inte.
            </seg>
          </u>
          <u xml:id="i-c8f40ee0254f1340-88" prev="i-c8f40ee0254f1340-61" who="Q444747">
            <seg xml:id="i-Y65KDDnviVXBBKWyXCT4Nf">
              Varför är då jag så mycket emot kärnkraft? Det finns väldigt
              många skäl för att vara emot kärnkraft. Jag skulle nog säga att
              alla de gamla argumenten gäller fortfarande i dag, och det har
              tillkommit några till. Det är dyrt att bygga ny kärnkraft, dyrare
              än att bygga ny vindkraft. Det går långsamt att bygga nya kärnkraftverk.
              Det tar väldigt lång tid innan de blir klara. Då kan man säga
              att det är ett motiv för att vi måste fatta beslutet nu, för då
              har vi lång tid på oss. Men det innebär ju att vi inte kommer
              att få någon el från dem på väldigt lång tid. Vill man ha en snabbare
              påverkan på energipolitiken ska man satsa på andra energislag.
            </seg>
          </u>
          <u xml:id="i-c8f40ee0254f1340-89" prev="i-c8f40ee0254f1340-61" who="Q444747">
            <seg xml:id="i-KHP1JtYnx8o9dMvygAuScD">
              Det finns en risk att en satsning på kärnkraft gör att vi halkar
              efter internationellt, därför att de allra flesta andra länder
              väljer att investera i förnybart. Vi kommer att behöva göra det
              i Sverige också, men vi ligger redan rätt så långt framme när
              det gäller förnybart, när det gäller vattenkraft och när det gäller
              bioenergi. Den nya utvecklingen av teknik som krävs för att vi
              verkligen ska ligga i spetsen internationellt riskerar att inte
              få de investeringar som behövs ifall våra stora investerare på
              energiområdet lägger pengarna på att i stället bygga nya kärnkraftverk.
            </seg>
          </u>
          <u xml:id="i-c8f40ee0254f1340-90" prev="i-c8f40ee0254f1340-61" who="Q444747">
            <seg xml:id="i-T4ZwLwTQQ6Y9k2faSqzvrM">
              Det är dåligt för miljön med kärnkraft. Jag har redan pratat
              om att det tar hundra tusen år innan kärnavfallet är fritt från
              strålning. Det måste hållas skilt från allt liv i hundra tusen
              år. Hur fruktansvärt oansvarig kan man vara?
            </seg>
          </u>
          <u xml:id="i-c8f40ee0254f1340-91" prev="i-c8f40ee0254f1340-61" who="Q444747">
            <seg xml:id="i-5m8d2teAor72UXSztEaZ39">
              Dessutom finns det risker med att driva kärnkraftverk, precis
              på samma sätt som det finns risker med att borra efter olja i
              haven. Där fanns det också krav på flera säkerhetsanordningar,
              och det skulle inte finnas någon risk för att en sådan olycka
              som den i Mexikanska golfen skulle inträffa. Men det gjorde det,
              trots att det inte skulle kunna gå. Precis på samma sätt finns
              det risker med de svenska kärnkraftverken.
            </seg>
          </u>
          <u xml:id="i-c8f40ee0254f1340-92" prev="i-c8f40ee0254f1340-61" who="Q444747">
            <seg xml:id="i-PzLs63nLtFKo1ok6NAWL6R">
              I Sverige har vi bland de bästa förutsättningarna i världen att
              bygga vårt energisystem på förnybar energi. Vi har redan utbyggd
              vattenkraft som ger oss mer el per person än genomsnittet i EU.
              Vi har fantastiska möjligheter när det gäller bioenergi. Vi har
              fantastiska möjligheter när det gäller vindkraft. Utvecklar man
              vågenergi framöver har vi fantastiska möjligheter. Vi är ett stort
              glesbefolkat land med massor av biomassa och redan utbyggd vattenkraft.
              Vi har bland de bästa förutsättningarna i världen att bygga förnybart.
              Om vi då säger att vi ska bygga tio nya kärnkraftverk, hur sjutton
              ska vi då kunna ha några synpunkter på om andra länder med sämre
              säkerhetskrav bestämmer sig för att de också behöver bygga kärnkraftverk?
              Tänk om alla länder i världen byggde lika många kärnkraftverk
              som vi har i Sverige! Och tänk på allt det kärnavfall och allt
              det radioaktiva material som skulle finnas i omlopp runt omkring
              i världen! Det är en stor risk att välja kärnkraft som energikälla.
            </seg>
          </u>
          <u xml:id="i-c8f40ee0254f1340-93" prev="i-c8f40ee0254f1340-61" who="Q444747">
            <seg xml:id="i-P52xkA5Cc56WVcaaoK5WeV">
              Dessutom, och det är det allra starkaste argumentet, behövs inte
              kärnkraftverken i framtiden i Sverige. Vi har, som jag sade, enormt
              bra förutsättningar att bygga förnybart. Vi står inför en tid
              av stort elöverskott. Jag har stått i den här kammaren och pratat
              med Fredrik Reinfeldt och frågat honom om just det här. Och han
              säger att vi ska bygga de tio nya reaktionerna därför att vi behöver
              få exportinkomster, att vi kan exportera elen till andra länder.
              Jag tycker att det är ärligt och rakt av honom att säga detta.
              Vi ska bygga de tio nya kärnkraftsreaktorerna för att vi ska kunna
              sälja el till Tyskland, så slipper de ha kraftverk där.
            </seg>
          </u>
          <u xml:id="i-c8f40ee0254f1340-94" prev="i-c8f40ee0254f1340-61" who="Q444747">
            <seg xml:id="i-YVrfL8KHmEWXuXXSqbqhXz">
              Är svenska folket berett att låta Sverige bli en kärnkraftspark
              för resten av Europa? Det vet vi inte därför att de inte har fått
              någon chans att ta ställning till det i ett val, och ni sade inte
              till dem före förra valet att det var det här ni skulle göra.
              Jag tvivlar på att svenska folket är berett på att vi i Sverige
              ska ta riskerna för att vi ska sälja elen till andra som då slipper
              ta riskerna själva. För mig är det helt okej att Sverige ska exportera
              el, men då ska den baseras på förnybar produktion.
            </seg>
          </u>
          <u xml:id="i-c8f40ee0254f1340-95" prev="i-c8f40ee0254f1340-61" who="Q444747">
            <seg xml:id="i-Ansf5WNuaLNbXaHJPJnnev">
              Frågar vi då vad svenska folket vill ha för el framöver, om man
              ska välja mellan olika energislag, är det väldigt tydligt att
              de allra flesta vill att vi ska satsa på förnybar energi. Kärnkraften
              har ett enormt mycket svagare stöd än alla former av förnybar
              energi som man kan tänka sig, både de som redan är utvecklade
              och de som inte är färdigutvecklade.
            </seg>
          </u>
          <u xml:id="i-c8f40ee0254f1340-96" prev="i-c8f40ee0254f1340-61" who="Q444747">
            <seg xml:id="i-Eq7qxrnuuB2coHFUrgiWTw">
              Nu sitter den här regeringen och har något slags drömöverenskommelse
              som varje enskilt parti kan tolka precis som det vill, och ingen
              vet egentligen vad den ska leda till. Och de har inte låtit väljarna
              ta ställning i ett val. Jag tror att väldigt många människor inte
              känner till mycket av det som ligger bakom överenskommelsen och
              de fakta som gäller i de här frågorna.
            </seg>
          </u>
          <u xml:id="i-c8f40ee0254f1340-97" prev="i-c8f40ee0254f1340-61" who="Q444747">
            <seg xml:id="i-21CgkhYHDDQiurtWK92EFo">
              Jag vill avsluta med att yrka bifall till reservationen i betänkandet.
              Rösta nej till att upphäva förbudet mot att bygga nya kärnkraftverk!
            </seg>
          </u>
          <note xml:id="i-XyA4wEjE5zYzaDjx5HsnpB">
            I detta anförande instämde Per Bolund, Esabelle Dingizian, Tina
            Ehn, Jan Lindholm, Lage Rahm och Peter Rådberg (alla mp), Agneta
            Gille, Börje Vestlund, Lars Wegendal, Maryam Yazdanfar och Christina
            Zedell (alla s) samt Siv Holma, Wiwi-Anne Johansson och Kent Persson
            (alla v).
          </note>
          <note type="speaker" xml:id="i-79rbkJwfVyUtdMbS4mm89K">
            Anf. 4 Miljöminister ANDREAS CARLGREN (c):
          </note>
          <u xml:id="i-c8f40ee0254f1340-98" next="i-c8f40ee0254f1340-133" who="Q496604">
            <seg xml:id="i-Vq6rPGmEcznRwBAGDG7UMS">
              Fru talman! Kammaren har i dag möjlighet att fatta ett historiskt
              beslut och ta en unik chans att äntligen se till att vi kliver
              upp ur gamla skyttegravar och lämnar årtionden av strid bakom
              oss och i stället samlar Sverige för en stabil energiförsörjning,
              en storsatsning på förnybar energi och ett klimatvänligt energisystem.
            </seg>
          </u>
          <u xml:id="i-c8f40ee0254f1340-99" prev="i-c8f40ee0254f1340-98" who="Q496604">
            <seg xml:id="i-EbdLYkjWqmUbAMG1WVM6hU">
              För några månader sedan dominerade klimathotet miljödebatten.
              Nu är det oljekatastrofen i Mexikanska golfen som fångar världens
              intresse och skräck. Bägge dessa speglar två sidor av samma mynt,
              nämligen att vi måste bort från beroendet av olja och fossil energi
              och bygga framtiden på hållbara och gröna resurser. Framtidens
              vinnare blir de som kommer först i kapplöpningen in i den gröna
              ekonomin. Sverige kan inte vara störst, men vi kan vara först
              och höra till dem som är i den absoluta frontlinjen. Det är därför
              alliansregeringen lägger grunden för stabil energi- och elförsörjning.
            </seg>
          </u>
          <u xml:id="i-c8f40ee0254f1340-100" prev="i-c8f40ee0254f1340-98" who="Q496604">
            <seg xml:id="i-VwfCNN4oH8bFjniKFDnqs1">
              När vi tog över ansvaret för fyra år sedan diskuterades på allvar
              risken för ökat beroende av kolkraft från Danmark och kontinenten.
              Nu går vi i stället mot en utveckling där vi ser stora överskott
              framöver, motsvarande hälften av kärnkraftsproduktionen, som vi
              kan använda för att hjälpa omvärlden att minska klimatutsläppen
              och säkra basindustrins el- och energiförsörjning.
            </seg>
          </u>
          <u xml:id="i-c8f40ee0254f1340-101" prev="i-c8f40ee0254f1340-98" who="Q496604">
            <seg xml:id="i-JwbLdPJreWiq37ANgh1crD">
              Alliansregeringen skapar dessutom förutsättningar för tydliga
              stabila spelregler, investeringar i nya jobb och utveckling. Titta
              på vad denna politik ledde till under finanskrisen! Energisektorn
              var den del av samhället och industrin som höll investeringarna
              uppe.
            </seg>
          </u>
          <u xml:id="i-c8f40ee0254f1340-102" prev="i-c8f40ee0254f1340-98" who="Q496604">
            <seg xml:id="i-ThXtqHEuvU6Rbfgh1rLgS3">
              Under tio år framöver ser vi sammanlagt 300 miljarder i investeringar.
              Var läggs den största delen? Det berättade inte Maria Wetterstrand
              eller någon av de andra oppositionsföreträdarna. Jo, det är i
              vindkraften. Investeringarna har hållits uppe under finanskrisen
              och har i första hand gått till vindkraften. Det är likadant om
              man tittar på hur det ger investeringar spridda över hela landet.
              Det är klart att detta skapar enorma möjligheter också för framtiden.
            </seg>
          </u>
          <u xml:id="i-c8f40ee0254f1340-103" prev="i-c8f40ee0254f1340-98" who="Q496604">
            <seg xml:id="i-LgUB9Cza2UiK49CK3cNrhW">
              Dessutom styr vi mer än någonsin mot minskade klimatutsläpp.
              År 2009 var det år då oljan passerades av bioenergi, som numera
              är den största energikällan i Sveriges energiförsörjning. Det
              var ett historiskt år och en historiskt annan situation än den
              vi befann oss i på 70-talet när Socialdemokraterna drev igenom
              den stora kärnkraftsutbyggnaden.
            </seg>
          </u>
          <u xml:id="i-c8f40ee0254f1340-104" prev="i-c8f40ee0254f1340-98" who="Q496604">
            <seg xml:id="i-QMpu7xDn6vsGLVYjDKBRPS">
              Vindkraftsproduktionen ökade under samma år med hela 26 procent.
              Med alliansregeringen är vi på väg att tredubbla vindkraftsproduktionen
              i Sverige, och vi ser framför oss en tiodubbling de kommande tio
              åren.
            </seg>
          </u>
          <u xml:id="i-c8f40ee0254f1340-105" prev="i-c8f40ee0254f1340-98" who="Q496604">
            <seg xml:id="i-8rybVKwbfZr78X1BwhiQ1Z">
              Vi gör en stor satsning på energieffektivisering eftersom det
              är det billigaste och mest effektiva sättet att minska klimatutsläppen.
              Denna satsning har mer än fördubblats sedan alliansregeringen
              tillträdde. Miljöpartiet talar ofta om energieffektivisering och
              hade haft en chans att göra en insats, men det är nu fördubblingen
              sker.
            </seg>
          </u>
          <u xml:id="i-c8f40ee0254f1340-106" prev="i-c8f40ee0254f1340-98" who="Q496604">
            <seg xml:id="i-56JCKji1K32DzMB4AbTNcD">
              När det gäller energiforskningen är det ännu tydligare. Du missade
              chansen, Maria. Nu har vi steg för steg höjt anslagen till energiforskningen
              så att de i år är på 1,3 miljarder. Tillsammans med klimat- och
              energisatsningarna i 2009 års forskningsproposition är det en
              tredubbling jämfört med bottenåret 2005, som var det enda år då
              Miljöpartiet på allvar påverkade forskningsanslagen när det gäller
              energin. Så mycket för storsatsningen på förnybar energi under
              Miljöpartiets tid!
            </seg>
          </u>
          <u xml:id="i-c8f40ee0254f1340-107" prev="i-c8f40ee0254f1340-98" who="Q496604">
            <seg xml:id="i-LL5suGHoty7BMSG3bgh3rs">
              Kärnkraften har dominerat i inläggen, vilket är naturligt eftersom
              det av historiska skäl varit en sådan stor strid i Sverige. Men
              är det en ny kärnkraftsstrid Sverige behöver eller öppna möjligheter
              och fokus på det gröna som ska leda oss in i framtiden?
            </seg>
          </u>
          <u xml:id="i-c8f40ee0254f1340-108" prev="i-c8f40ee0254f1340-98" who="Q496604">
            <seg xml:id="i-GwdoKCwcbnPDiS5Mxs8PH6">
              Det som dagens beslut innebär, när kammaren så småningom har
              möjlighet att ta det, är att kärnkraftsbolagen inte kommer att
              kunna driva kärnkraftverk och sedan skicka notan till skattebetalarna.
              Den som driver kärnkraftverk ska visa upp säkerheter som ska finnas
              till hands om det värsta och mest otänkbara sker, det vill säga
              en olycka.
            </seg>
          </u>
          <u xml:id="i-c8f40ee0254f1340-109" prev="i-c8f40ee0254f1340-98" who="Q496604">
            <seg xml:id="i-4oseKvBxVozimVjfA4u1sP">
              Oppositionen har helt felaktigt beskrivit förslaget. Kärnkraftsbolagen
              får obegränsat ansvar. Den som är tillståndshavare kan tvingas
              lämna ifrån sig alla sina tillgångar utan begränsning, Maria Wetterstrand.
              Dessutom får pengarna inte skyddas i moderbolaget. Inte heller
              här hade ni rätt.
            </seg>
          </u>
          <u xml:id="i-c8f40ee0254f1340-110" prev="i-c8f40ee0254f1340-98" who="Q496604">
            <seg xml:id="i-2Wup64wxyUetY9oY899Mjg">
              Vi kommer att höra till de länder i Europa som ställer de absolut
              tuffaste villkoren, jämsides med Tyskland.
            </seg>
          </u>
          <u xml:id="i-c8f40ee0254f1340-111" prev="i-c8f40ee0254f1340-98" who="Q496604">
            <seg xml:id="i-WQWsSczft9scNQbHXAR9Zf">
              Det kommer inte längre i något läge att vara möjligt för kärnkraftsindustrin
              att krypa långt upp i statens knä och begära skattebetalarnas
              pengar.
            </seg>
          </u>
          <u xml:id="i-c8f40ee0254f1340-112" prev="i-c8f40ee0254f1340-98" who="Q496604">
            <seg xml:id="i-9heQyfzrbr4rUhoetLh2N4">
              På dessa tuffa villkor blir det en förlängning av kärnkraftsparentesen
              där det görs möjligt att pröva att byta gamla reaktorer mot nya.
              Men inte ens i detta nöjer ni er med att beskriva vad förslaget
              faktiskt innebär. Ni säger i stället att riksdagen ska ta beslut
              om att tillåta tio nya reaktorer. Det är fel; sådana beslut tas
              i en helt annan ordning. Ni påstår att det ska byggas tio nya
              reaktorer. Maria Wetterstrand påstod till och med att det ska
              bli tio nya kärnkraftsreaktorer i Sverige. Det är fullständigt
              fel.
            </seg>
          </u>
          <u xml:id="i-c8f40ee0254f1340-113" prev="i-c8f40ee0254f1340-98" who="Q496604">
            <seg xml:id="i-Ld8itCpzVyi4J6qmAsPvTE">
              Du började den här oppositionsperioden, Maria, med att frankt
              påstå inför Miljöpartiets kongress att klimatutsläppen skulle
              öka under alliansregeringen. Sedan kom statistiken som visade
              att vi denna fyraårsperiod har haft den största minskningen av
              klimatutsläppen någonsin.
            </seg>
          </u>
          <u xml:id="i-c8f40ee0254f1340-114" prev="i-c8f40ee0254f1340-98" who="Q496604">
            <seg xml:id="i-D4V5CkbycJgXTHk4L7Zc6Z">
              Peter Eriksson sade här i kammaren att Sverige fallit till 17:e
              plats i det internationella klimatindexet under alliansregeringen.
              När vi kollade visade det sig att Sverige är på första plats av
              alla i-länder när det gäller klimatpolitik. Dessutom visade det
              sig att vi har stigit i tabellen sedan den tid då Miljöpartiet
              var med och styrde.
            </seg>
          </u>
          <u xml:id="i-c8f40ee0254f1340-115" prev="i-c8f40ee0254f1340-98" who="Q496604">
            <seg xml:id="i-Y8HFqphVM7RqqzfYUNwirt">
              I går påstods i förbifarten, säkert med avsikt, att Sverige skulle
              driva på för kommersiell valjakt. Det är fullständigt fel. Jag
              brukar undra varför det inte duger med fakta. Du står här, Maria,
              fullsprängd av Sifosiffror, och ändå klarar du dig inte utan att
              tillgripa den allra värsta demagogi. Hur ska det då inte låta
              om Sifosiffrorna framöver inte gör dig fullt lika fullsprängd?
            </seg>
          </u>
          <u xml:id="i-c8f40ee0254f1340-116" prev="i-c8f40ee0254f1340-98" who="Q496604">
            <seg xml:id="i-GkR31sPKw12J5NzkUF28cd">
              De nya reglerna träder inte i kraft förrän i januari 2011. Det
              betyder att väljarna kommer att ha möjlighet att ta ställning
              till detta i valet. Jag säger gärna att jag tycker att det är
              en viktig förändring som Sven Bergström har varit med och åstadkommit.
            </seg>
          </u>
          <u xml:id="i-c8f40ee0254f1340-117" prev="i-c8f40ee0254f1340-98" who="Q496604">
            <seg xml:id="i-9UGrL3tFWSwctbXpkYoLLT">
              Tomas Eneroth tycker att riskerna är stora. Jag tycker att du
              beskrev det bra och effektivt här i talarstolen. Men du glömde
              att berätta att det är just ditt parti, Socialdemokraterna, som
              har drivit igenom den stora kärnkraftsutbyggnaden. De står ju
              där tack vare ditt parti, inte mitt. Du sade att orsaken var Harrisburg
              och Tjernobyl. Ni har ju haft över ett kvarts sekel på er att
              göra något åt det utan att lyckas. Tänk igenom din egen historia
              i detta, Tomas. Jag vill gärna diskutera det med dina väljare
              också. Sex av tio LO-medlemmar går längre än jag. De säger att
              kärnkraften är bra eller mycket bra. Så långt går inte jag. Det
              blir konstigt när du tar till så hårda ord mot det som vi nu skapar,
              det vill säga tuffa villkor för kärnkraftverken, när ni inte ens
              klarade det under ett kvarts sekel. Nu gråter du krokodiltårar
              över det som jag gör och är med om i dag.
            </seg>
          </u>
          <u xml:id="i-c8f40ee0254f1340-118" prev="i-c8f40ee0254f1340-98" who="Q496604">
            <seg xml:id="i-AQrLfqumNKnfb1gTBLHtvB">
              Det var miljöfrågorna som förde mig in i politiken på 70-talet.
              Jag, liksom många andra centerpartister, deltog i demonstrationståg,
              delade ut flygblad och gick i Barsebäcksmarschen. Sedan dess har
              jag fått vara med i riksdagen och fatta beslut om att stänga två
              reaktorer i Barsebäck, de som var allra värst placerade. Jag har
              nu varit med i alliansregeringen när bioenergin har gått om oljan,
              och vindkraften växer mer än någonsin. Jag var med och skanderade
              på 70-talet: Vad ska väck? Barsebäck. Vad ska in? Sol och vind.
            </seg>
          </u>
          <u xml:id="i-c8f40ee0254f1340-119" prev="i-c8f40ee0254f1340-98" who="Q496604">
            <seg xml:id="i-XJvfuFuSbNN5BWzzeRSnfB">
              Jag har, liksom hela Centerpartiet, också varit med och sett
              till att vi fått väck Barsebäck. Nu, under alliansregeringen,
              kommer på allvar in sol och vind. Det är väl inte så illa?
            </seg>
          </u>
          <u xml:id="i-c8f40ee0254f1340-120" prev="i-c8f40ee0254f1340-98" who="Q496604">
            <seg xml:id="i-829dYjiRUjSXgxsJxVAxtb">
              Jag ska erkänna att jag har utvecklat min inställning under åren.
              Verkligheten har förändrats. Vi ser nu att 40 procent av energin
              kommer från förnybart, och om tio år får vi hälften av vår energi
              från förnybart. Kärnkraften står för drygt en tiondel av energin.
              Ska jag då bara bygga på den gamla kartan, eller ska jag bygga
              på att verkligheten har förändrats? Jag har tagit ännu större
              intryck av klimathotet. Det är också ett hot mot framtida generationer.
              Det ger avfall i atmosfären. Jag har övertygats om hur bråttom
              det också är. Jag vill att vi ska använda all den klimatrena energi
              vi kan för att minska klimathotet. Jag är kärnkraftskritiker och
              kärnkraftsskeptiker, men jag ser fördelarna med att kunna använda
              kärnkraftens klimatrena energi något längre för att på allvar
              bidra till att minska utsläppen i vår omvärld och stänga kolkraftverk
              i Polen och Tyskland. Vi förlänger kärnkraftsparentesen, som det
              sägs i Alliansens klimat- och energiuppgörelse, men det är fortfarande
              en parentes. Jag har aldrig förstått dem som menar att vi inte
              ska ta in några nya fakta, inte påverkas av vad vi ser i verkligheten
              omkring oss utan idealisera och säga: Jag har inte rubbats en
              millimeter sedan 70- och 80-talet.
            </seg>
          </u>
          <u xml:id="i-c8f40ee0254f1340-121" prev="i-c8f40ee0254f1340-98" who="Q496604">
            <seg xml:id="i-2TNVNQp7AtkEtb9pvYXNQT">
              Jag tycker att vi ska lära av nya fakta. Vi ska ta intryck när
              verkligheten förändras. Jag tycker att det är rätt att utveckla
              hållningar och perspektiv under livets gång. Det är det som är
              problemet, om vi ska vara ärliga med Miljöpartiet. Ni höll på
              med det på vänstersidan alldeles för länge när det gällde EU-frågan
              till exempel. Det var väl det ni till sist insåg. Det var väl
              också därför ni till sist tog in fakta om vad som skedde i verkligheten.
              Upprepa inte era misstag från tidigare när det gäller kärnkraften.
            </seg>
          </u>
          <u xml:id="i-c8f40ee0254f1340-122" prev="i-c8f40ee0254f1340-98" who="Q496604">
            <seg xml:id="i-6JxXSnnNzutQqQa9rtR5wi">
              Den förnybara energin har gjort segertåg över världen och står
              i Sverige för 40 procent av energin, på väg mot 50. Kärnkraften
              står för en dryg tiondel. Det är en ren myt att kärnkraften tränger
              ut den förnybara energin. Ser ni inte att den förnybara energin
              redan har vunnit matchen? Varför ska jag då behöva utvisa kärnkraften
              från planen?
            </seg>
          </u>
          <u xml:id="i-c8f40ee0254f1340-123" prev="i-c8f40ee0254f1340-98" who="Q496604">
            <seg xml:id="i-TwspHofpZDnWXTEjwLDg5K">
              Det är bra att använda den klimatrena energin för att minska
              klimatutsläppen. När du, Maria, tar till så oerhört hårda ord
              finns det skäl att granska vad Miljöpartiet egentligen har gjort
              när det gäller att bidra till den förnybara energin. Jag vet hur
              Centern var med och drev fram forskning om den förnybara energin
              på 70- och 80-talet. Ni kan inte beskyllas för att ni inte fanns
              då. Men i slutet av 90-talet valde ni att inte vara med när vi
              gjorde en storsatsning. Nu får vi återställa och tredubbla det
              ni under tiden hade sänkt. Ni hade också möjlighet att vara med,
              inte bara om koldioxidskatten i början av 90-talet som Centern
              länge hade drivit, utan också om investeringsstödet till bioenergin
              i slutet av 90-talet. Var fanns ni när bioenergins genombrott
              verkligen åstadkoms? I slutet av 90-talet när vi var med och fattade
              beslutet att stänga Barsebäck valde Miljöpartiet att ställa sig
              utanför eftersom ni krävde snabbavveckling av alla kärnkraftverk.
              Kom ihåg det när ni lyssnar på den hårda retoriken i dag.
            </seg>
          </u>
          <u xml:id="i-c8f40ee0254f1340-124" prev="i-c8f40ee0254f1340-98" who="Q496604">
            <seg xml:id="i-MhzcWF9R4njrHpSGsQMwWY">
              Vi var med och drev igenom investeringsstöd till den förnybara
              energin, framför allt vindkraften. År 2003 var vi med och drev
              fram beslutet om de gröna elcertifikaten. Då valde Miljöpartiet
              att gå emot. Vi har nu övertygat Alliansen och har i dag en samlad
              allians med mer långsiktiga mål och högre målsättning. Då går
              Peter Eriksson, som just nu sitter bredvid dig, ut och fördömer
              elcertifikaten. Han är mer mot dem än någonsin. Så försvann den
              grunden för vindkraftsinvesteringar.
            </seg>
          </u>
          <u xml:id="i-c8f40ee0254f1340-125" prev="i-c8f40ee0254f1340-98" who="Q496604">
            <seg xml:id="i-HKfyEZWiRbzyzMwEgDNAF5">
              Ni har krävt, men inte lyckats göra. Ni har protesterat, men
              inte bidragit. Jag tycker att du är oslagbar, Maria. Även i det
              läge där du skördar de största Sifoframgångarna står du så fullständigt
              barskrapad och tomhänt på verkliga gröna resultat. Visa upp något.
              Säg något bestående som Miljöpartiet har gjort för den förnybara
              energin i Sverige.
            </seg>
          </u>
          <u xml:id="i-c8f40ee0254f1340-126" prev="i-c8f40ee0254f1340-98" who="Q496604">
            <seg xml:id="i-9mMWiCnZ1ibKguXBC3R6xs">
              Jag ska sammanfatta. Med Alliansen får vi en energipolitik som
              leder till mindre klimatutsläpp. Vi tar vara på all energi som
              minskar klimatutsläpp och oljeberoende.
            </seg>
          </u>
          <u xml:id="i-c8f40ee0254f1340-127" prev="i-c8f40ee0254f1340-98" who="Q496604">
            <seg xml:id="i-aU4bVDfCGxpLQFJpgv6YA">
              För er är det mycket viktigare vilken energi som ni ska ta bort.
              Det hjälper inte om ni tar bort en tredjedel av elkraften som
              är klimatren och samtidigt inte i verkligheten presterar någon
              mer förnybar energi än vi gör. Ni kan i era mål lägga på 3 procentenheter
              ytterligare. Något mer är det inte, och några verkliga styrmedel
              eller nya förutsättningar för att ens få fram dessa 3 nya procentenheter
              har ni inte.
            </seg>
          </u>
          <u xml:id="i-c8f40ee0254f1340-128" prev="i-c8f40ee0254f1340-98" who="Q496604">
            <seg xml:id="i-3nCwJcNX5D3HuCR2zmWRzP">
              Låtsas inte att det ersätter en tredjedel av elkraften! Sanningen
              är att ni har mindre energi för att försörja basindustrin och
              mindre energi för att se till att minska klimatutsläppen.
            </seg>
          </u>
          <u xml:id="i-c8f40ee0254f1340-129" prev="i-c8f40ee0254f1340-98" who="Q496604">
            <seg xml:id="i-SF1VyfjnErFATEtCBA1UuB">
              Miljöpartiets logik är att eftersom det har skett en oljeolycka
              i Mexikanska golfen ska Sverige avstå från att exportera fossilfri
              el till just dem som är beroende av fossil el. Den logiken förstår
              jag inte.
            </seg>
          </u>
          <u xml:id="i-c8f40ee0254f1340-130" prev="i-c8f40ee0254f1340-98" who="Q496604">
            <seg xml:id="i-Tr1wi5d9GJpu44MuZoYMzk">
              Alliansens politik innebär att vi ger basindustrin större trygghet.
              Basindustrin sysselsätter 400 000 människor runt om i landet,
              ofta på landsbygden. Skogsindustrin är själva ryggraden i vad
              landsbygds- och småortsekonomi står för. Pappersindustrin är Sveriges
              största elförbrukare. I pappersmaskinen slukas lika mycket el
              som motsvarar all vindkraft i Sverige. Stål-, skogs- och pappersindustrin
              hör redan till de mest energieffektiva i världen. Om inte säker
              energiförsörjning och elförsörjning kan ges slår det direkt mot
              jobben. Dölj inte det. Vänstersidans politik är också ett hot
              mot basindustrins utveckling.
            </seg>
          </u>
          <u xml:id="i-c8f40ee0254f1340-131" prev="i-c8f40ee0254f1340-98" who="Q496604">
            <seg xml:id="i-FEFSgEpZipXNqRYyzrzb2b">
              Alliansen står för att vi ska kunna göra en insats för minskade
              klimatutsläpp i omvärlden. Mot oss står i stället en energipolitik
              som skär av Sverige från omvärlden, när vi borde vara med och
              minska utsläppen i omvärlden.
            </seg>
          </u>
          <u xml:id="i-c8f40ee0254f1340-132" prev="i-c8f40ee0254f1340-98" who="Q496604">
            <seg xml:id="i-LM2pnJ3wnhixAc4vJayYJR">
              Inför klimatkris och oljekatastrof är det viktigare för er att
              stänga av kärnkraft än att se till att bidra till mindre kolkraft
              i Polen och Tyskland. Och ni säger nej till de kablar som skulle
              göra det möjligt att exportera denna elkraft.
            </seg>
          </u>
          <u xml:id="i-c8f40ee0254f1340-133" prev="i-c8f40ee0254f1340-98" who="Q496604">
            <seg xml:id="i-PU9og8bNMYbS9HvPADoZMV">
              Vad har hänt med De rödgröna som i dag blir klimatnationalismens
              företrädare? För er är det viktigare att säga nej. För oss är
              det viktigare att säga vad vi är för. För oss är det viktigare
              att samla näringsliv, forskning, orter och människor för säker
              elförsörjning. Alternativet är fortsatt oklarhet, bråk och instabilitet.
              Vi vill använda koldioxidfri el för att minska klimatutsläppen
              och driva oss bort från oljeberoende. För er är det fortfarande
              viktigare att tvinga fram en stängning av klimatren energi. Vi
              satsar på elöverskott som ska minska utsläppen och stänga av kolkraft
              i Polen och Tyskland. Ni säger nej till att Sverige ska vara med
              och medverka till denna klimatinsats för sin omvärld. Det är helheten.
              Vägvalet finns där. Jag ser fram emot att också svenska folket
              har möjlighet att ta ställning till detta i årets val.
            </seg>
          </u>
          <note xml:id="i-NwFBh9SoaT7MyjmAoQ9Fee">
            I detta anförande instämde Jan Andersson, Sven Bergström, Staffan
            Danielsson, Christer Eriksson, Fredrick Federley, Annika Qarlsson,
            Roger Tiefensee och Claes Västerteg (alla c), Staffan Anger, Lena
            Asplund, Björn Hamilton, Anna Kinberg Batra, Maria Plass, Hans
            Rothenberg, Cecilie Tenfjord-Toftby och Marie Weibull Kornias
            (alla m), Helena Bargholtz (fp) samt Mikael Oscarsson och Irene
            Oskarsson (båda kd).
          </note>
          <note type="speaker" xml:id="i-FrdaJtYiZxVa81bgzcqgxM">
            Anf. 5 TOMAS ENEROTH (s) replik:
          </note>
          <u xml:id="i-c8f40ee0254f1340-134" next="i-c8f40ee0254f1340-138" who="Q5711551">
            <seg xml:id="i-JUzbjoKMJGywQ6eDgjXLj5">
              Fru talman! Jag är inte säker på att miljöministerns eller centerledningens
              svek blir mindre bara för att du talar väldigt länge. Om det nu
              hävdas att man har gått upp ur skyttegravarna vill jag påminna
              om att om man ska gå upp ur en skyttegrav ska man visa vit flagg,
              annars faller man ganska platt. Det är ungefär det som Centern
              har gjort i energipolitiken. Man har inte förhandlat och inte
              flyttat fram positionerna utan har ganska ensidigt accepterat
              det som är en kraftig utbyggnad av kärnkraften, hur länge man
              än talar i talarstolen om någonting annat.
            </seg>
          </u>
          <u xml:id="i-c8f40ee0254f1340-135" prev="i-c8f40ee0254f1340-134" who="Q5711551">
            <seg xml:id="i-4w8Re69tSP4MEtoDJn6jUR">
              Jag hörde Andreas Carlgren hänvisa till LO, och jag hörde häromveckan
              Maud Olofsson hänvisa till IF Metall och hävda att man nu håller
              med fackföreningsrörelsen. Jag är själv medlem i IF Metall. Jag
              har arbetat i fordonsindustrin och träffar medlemmar varje vecka
              på konferenser och arbetsplatsbesök. Och är det någonting som
              jag kan garantera så är det att den som de definitivt inte har
              förtroende för är Centern och Maud Olofsson.
            </seg>
          </u>
          <u xml:id="i-c8f40ee0254f1340-136" prev="i-c8f40ee0254f1340-134" who="Q5711551">
            <seg xml:id="i-2zBowXpy75M5vVAoMqtkr2">
              Det beror på hennes förakt för fackföreningsrörelsen, hennes
              förslag om borttagande av anställningstrygghet, hennes glädje
              över försämringar i a-kassan och hennes svek mot svensk fordonsindustri.
            </seg>
          </u>
          <u xml:id="i-c8f40ee0254f1340-137" prev="i-c8f40ee0254f1340-134" who="Q5711551">
            <seg xml:id="i-6EngUZ2A5ycULQEad55j9i">
              Det var många metallare som stod bland de 4 000 på torget i Trollhättan
              och skanderade: Hellre en Saab på parkeringen än Maud i regeringen!
            </seg>
          </u>
          <u xml:id="i-c8f40ee0254f1340-138" prev="i-c8f40ee0254f1340-134" who="Q5711551">
            <seg xml:id="i-5dCkDkCnhJgUbWbFjg2Nv2">
              IF Metalls medlemmar liksom svensk industri känner en stark oro
              för hur slarvigt regeringen har hanterat energipolitiken. De kräver,
              precis som jag, en blocköverskridande överenskommelse eftersom
              den partitaktik och det spel som regeringen har bedrivit riskerar
              att slå ut jobben. De är lika frustrerade som jag över att ni
              sätter elbolagens intresse av exportinkomster före svensk basindustris
              behov av trygg energiförsörjning till konkurrenskraftiga priser.
              De ser framför allt hur medlemmar förlorar sina jobb och får jobb
              i de branscher som växer fram tack vare satsningar på energiomställning.
              Förändring och utveckling skrämmer alltså inte svensk fackföreningsrörelse.
              Det farligaste för jobben är en passiv närings- och energipolitik,
              det vill säga en borgerlig regering.
            </seg>
          </u>
          <note type="speaker" xml:id="i-VDXDYfPLKXg3uxRW6YfMT9">
            Anf. 6 Miljöminister ANDREAS CARLGREN (c) replik:
          </note>
          <u xml:id="i-c8f40ee0254f1340-139" next="i-c8f40ee0254f1340-142" who="Q496604">
            <seg xml:id="i-KwqAmLtUP14ETvCrrWwryQ">
              Fru talman! Jag blir lite förvånad när jag hör att huvudargumentet
              skulle vara att jag talade länge. Den rödgröna sidan använde 50
              minuter, och jag använde 20 minuter. Rätt ska vara rätt.
            </seg>
          </u>
          <u xml:id="i-c8f40ee0254f1340-140" prev="i-c8f40ee0254f1340-139" who="Q496604">
            <seg xml:id="i-7HHBTTW8N8fyd5HcYL5K5x">
              Tomas, du svarar inte på allvar på frågorna som ställs genom
              att bara köra på här som en attack- och argumentmaskin. Svara
              på frågorna i stället!
            </seg>
          </u>
          <u xml:id="i-c8f40ee0254f1340-141" prev="i-c8f40ee0254f1340-139" who="Q496604">
            <seg xml:id="i-W5MMFsBYFLRY3gaY7aptg4">
              Sanningen är att det viktigaste för er nu är att stänga av en
              tredjedel av Sveriges klimatrena el utan att ni får fram mer förnybar
              energi i stället. Vi har tagit rader av beslut, allt från de gröna
              elcertifikaten till de nya reglerna, till det som gäller för solenergin
              med nytt stöd och det som har gett bioenergin förutsättningar
              att gå om oljan som den största energikällan. Alla dessa saker
              rullar nu fram. Det är inte så att ni förmår mer. Ni förmår mindre
              därför att ni tar bort energi utan att kunna ersätta den med något
              annat. Det betyder både mer klimatutsläpp och sämre förutsättningar
              för basindustrin. Det är därför som jag säger detta, inte för
              att det bara är att harva på med de gamla argumenten eller kasta
              slagord på varandra.
            </seg>
          </u>
          <u xml:id="i-c8f40ee0254f1340-142" prev="i-c8f40ee0254f1340-139" who="Q496604">
            <seg xml:id="i-V2NyFWP9j7Y8PwqBCiznPJ">
              Men vad säger du på allvar till människorna som bor kring Rönnskärsverken,
              Domnarvet, Oxelösund eller för den delen Kvarnsveden i Borlänge?
              Då duger det inte att bara snurra på med argumentsnurran. Då måste
              du ge dem svar på hur du ersätter den energi som du tar bort och
              som du hittills inte har visat hur du tänker ersätta.
            </seg>
          </u>
          <note type="speaker" xml:id="i-JgswTAXpN2i6QzMUftTwA">
            Anf. 7 TOMAS ENEROTH (s) replik:
          </note>
          <u xml:id="i-c8f40ee0254f1340-143" next="i-c8f40ee0254f1340-147" who="Q5711551">
            <seg xml:id="i-7qrniFnYZx2xJLfj6WD2dM">
              Fru talman! Miljöministern verkar vara helt okunnig om de stora
              elöverskott som vi har. Dessutom blir jag bekymrad när han konstaterar,
              om jag tolkade det rätt, att kärnkraften är klimatren. Är det
              så man numera ska tolka Centerns position? Att kärnkraften är
              klimatren, är det detta besked som du ska ge till dem som är oroliga
              för uranbrytning i Kumla, i Jämtland, i Skaraborg, i andra delar
              av landet eller i andra delar av världen där man också bedriver
              uranbrytning? Innebär långtidsförvaring av radioaktivt avfall
              att kärnkraften är klimatren?
            </seg>
          </u>
          <u xml:id="i-c8f40ee0254f1340-144" prev="i-c8f40ee0254f1340-143" who="Q5711551">
            <seg xml:id="i-8C9Dw5cUDJW8QUpu5bz2ae">
              Det vore bra om miljöministern svarade på frågan: Blir det ny
              kärnkraft, och hur mycket blir det? Det är en viktig del för planeringen
              och för förutsättningarna för förnybar energi.
            </seg>
          </u>
          <u xml:id="i-c8f40ee0254f1340-145" prev="i-c8f40ee0254f1340-143" who="Q5711551">
            <seg xml:id="i-8mU8n3QKhULAioTHkiJnJK">
              Den expert som ni själva kallat in till Centerns gruppmöten,
              Stephen Thomas, konstaterar att denna politik kommer att tränga
              ut förnybar energi. Det är ungefär lika effektivt som att Maud
              Olofsson har sett till att Vattenfall investerar i kol och gas
              i stället för i förnybar energi. Denna satsning kommer att innebära
              att det blir väsentligt mindre förutsättningar för investeringar
              i förnybar energi. Har Stephen Thomas fel? Hur mycket kärnkraft
              kommer det att bli? Blir det tio nya reaktorer? Om du hävdar att
              det är fel, tala då om hur mycket det blir. Jag tror att svensk
              basindustri, svenska hushåll och svenska konsumenter är ganska
              angelägna om att få veta om de får någon trygg energiförsörjning
              framöver.
            </seg>
          </u>
          <u xml:id="i-c8f40ee0254f1340-146" prev="i-c8f40ee0254f1340-143" who="Q5711551">
            <seg xml:id="i-DZ5WDdBekJ5DgPks6nCt1d">
              Vi har stora elöverskott. Vi har en historisk chans att investera
              mer i förnybar energi och i stora och radikala energieffektiviseringsprogram.
              Andreas Carlgren säger att kärnkraften är klimatren och att marknaden
              i huvudsak ska sköta detta. Omvärlden visar att det inte är riktigt
              så enkelt. Omvärlden visar att man då riskerar att hamna i ett
              läge där man återigen investerar och låser fast Sverige i ett
              mycket starkt kärnkraftsberoende. Hur stort blir det? Tio reaktorer
              är det fråga om.
            </seg>
          </u>
          <u xml:id="i-c8f40ee0254f1340-147" prev="i-c8f40ee0254f1340-143" who="Q5711551">
            <seg xml:id="i-JAHC8v3VarbSG6n8P1gBob">
              Om O1:an är på 3,5 terawattimmar och en ny reaktor är på 1015
              terawattimmar kommer det svenska kärnkraftsberoendet att bli extremt
              starkt. Hur stort tycker Andreas Carlgren att det ska bli? Vad
              är rimligt för att få tillräckligt med klimatren el, som man nu
              kallar det?
            </seg>
          </u>
          <note type="speaker" xml:id="i-E2o61zAtYsij2zmFg2cpEj">
            Anf. 8 Miljöminister ANDREAS CARLGREN (c) replik:
          </note>
          <u xml:id="i-c8f40ee0254f1340-148" next="i-c8f40ee0254f1340-151" who="Q496604">
            <seg xml:id="i-BHsWWqBeCmSS3TJ3XknxKB">
              Fru talman! Nu påstår du, Tomas Eneroth, att den förnybara energin
              trängs ut av kärnkraften. Hur kan du tro på det? 40 procent av
              energin i Sverige är ju förnybar energi, och vi är på väg mot
              att hälften är det förnybara. Kärnkraften står för drygt en tiondel.
              Hur får du alls ihop det?
            </seg>
          </u>
          <u xml:id="i-c8f40ee0254f1340-149" prev="i-c8f40ee0254f1340-148" who="Q496604">
            <seg xml:id="i-AKkKs8jPeajPSL4g2rHqGt">
              Du svarar fortfarande inte på frågan om hur du får fram mer energi
              som ska ersätta det som ger klimatutsläppen i vår omvärld. Du
              talar om elöverskott. Jo, jag förstår att det är därför ni inte
              vill bygga kablar till Tyskland och Polen. Och det är därför ni
              vill skära av Sverige. Ni vill inte att elöverskottet här i Sverige
              också ska kunna användas till att minska klimatutsläppen i vår
              omvärld. Summan blir då att det blir mer klimatutsläpp med er
              politik. Det blir ännu mer påträngande för er att ge det svar
              ni hittills inte har gett.
            </seg>
          </u>
          <u xml:id="i-c8f40ee0254f1340-150" prev="i-c8f40ee0254f1340-148" who="Q496604">
            <seg xml:id="i-RKbHempG3wnpwvu7CbQCsK">
              När vi går igenom era klimatmål ser vi att ni har ställt ut ett
              löfte som ni inte har täckning för. Ni har ju lovat att minska
              klimatutsläppen. Med hela rödgröna gänget är det så att ni inte
              mött mig i en enda debatt utan att kräva större minskningar av
              klimatutsläppen. När vi går igenom detta ser vi att det bara är
              en tiondel av det som ni har täckning för. Men titta på Konjunkturinstitutets
              siffror och jämför med vad ni åstadkommer! En tiondel av ert klimatlöfte
              handlar det om.
            </seg>
          </u>
          <u xml:id="i-c8f40ee0254f1340-151" prev="i-c8f40ee0254f1340-148" who="Q496604">
            <seg xml:id="i-6VeAteCUxEG3JQkM5eGszz">
              Det är inte för att Anders Borg sköter statsbudgeten på det sättet
              som Sverige nu är ledande i offentliga finanser. Tänk om valtaktiken
              var att lägga fram en budget med vallöften där vi har täckning
              för bara en tiondel av pengarna! Det är ju så ni agerar när det
              gäller klimatet. Inte heller nu har du, Tomas Eneroth, ens försökt
              ta chansen att svara på frågan om hur ni får fram den energi ni
              tar bort och som ni inte kan ersätta bättre än vi gör med det
              förnybara som nu växer rekordsnabbt.
            </seg>
          </u>
          <note type="speaker" xml:id="i-29a2BTPkaHaTub8cJvaGmQ">
            Anf. 9 KENT PERSSON (v) replik:
          </note>
          <u xml:id="i-c8f40ee0254f1340-152" next="i-c8f40ee0254f1340-156" who="Q6043221">
            <seg xml:id="i-CnSw8QfPncKRvW5urjjua3">
              Fru talman! Klimatren kärnkraft det var orden från Andreas Carlgren.
              Varför utvisa den klimatrena kärnkraften från planen? Min fråga
              blir: Hörde jag rätt? Ser du inte kärnkraften ur ett livscykelperspektiv?
              Det gäller då allt, från uranbrytning till bearbetning och upparbetning,
              till drift och till slutförvar. Hur kan du stå här och påstå att
              kärnkraften är klimatren energi? Den frågan måste du svara på.
            </seg>
          </u>
          <u xml:id="i-c8f40ee0254f1340-153" prev="i-c8f40ee0254f1340-152" who="Q6043221">
            <seg xml:id="i-VJU2BWhpz4QKKQwXKktd43">
              Om det vore så måste du också kunna säga hur många nya kärnkraftverk
              som ska byggas i Sverige. I sådana fall måste det ju vara innebörden.
              Om kärnkraften är klimatren är den någonting som vi borde satsa
              på. Är den inte klimatren borde vi avveckla den.
            </seg>
          </u>
          <u xml:id="i-c8f40ee0254f1340-154" prev="i-c8f40ee0254f1340-152" who="Q6043221">
            <seg xml:id="i-7BssPcCfEJqVDBfEcEsF5G">
              Kärnkraften i Sverige står för drygt 50 procent av elenergiförsörjningen.
              Man kan dribbla med olika siffror, men när det gäller el är det
              ungefär 50 procent det vill säga när det fungerar. Förra året
              var det drygt 37 procent, om jag minns rätt. Elenergiförsörjningen
              är behäftad med stora och många problem.
            </seg>
          </u>
          <u xml:id="i-c8f40ee0254f1340-155" prev="i-c8f40ee0254f1340-152" who="Q6043221">
            <seg xml:id="i-9b44U5XjFNN5T3qrg31cWr">
              Ytterligare en del här som jag skulle vilja ha en kommentar till
              är kopplingen mellan kärnkraft och kärnvapen. Vi har diskussioner
              om Iran och om Nordkorea och vet i dag att oerhört mycket radioaktivt
              avfall är på drift i världen. Det vet vi därför att det är inrapporterat
              till IAEA som har en sådan databas. Det finns 200400 kända fall
              när det gäller stöld av radioaktivt avfall som i dag är på drift.
              Detta fanns inrapporterat år 2006. Sedan dess har det skett en
              ökning.
            </seg>
          </u>
          <u xml:id="i-c8f40ee0254f1340-156" prev="i-c8f40ee0254f1340-152" who="Q6043221">
            <seg xml:id="i-5mSbvxFa8fZPNvYkSvNfMa">
              Hur kan Andreas Carlgren påstå att kärnkraften är klimatren?
            </seg>
          </u>
          <note type="speaker" xml:id="i-RKpppn8BTR9SxjJLkYbe8Z">
            Anf. 10 Miljöminister ANDREAS CARLGREN (c) replik:
          </note>
          <u xml:id="i-c8f40ee0254f1340-157" next="i-c8f40ee0254f1340-160" who="Q496604">
            <seg xml:id="i-EP4P99dG126vUtCW2ZdEU8">
              Fru talman! Jag tycker att du, Kent Persson, är hederlig och
              sympatisk i den här debatten. Du låtsas inte ha stått för andra
              åsikter än du stått för något som vi hört tidigare från Socialdemokraterna
              och låtsas inte att du har påverkat saker som du inte alls försökt
              påverka genom att bara ställa dig utanför, som Miljöpartiet har
              gjort. Vänsterpartiet har, tycker jag, hela tiden hederligt och
              konsekvent både stått för en uppfattning och försökt vara med
              och driva den.
            </seg>
          </u>
          <u xml:id="i-c8f40ee0254f1340-158" prev="i-c8f40ee0254f1340-157" who="Q496604">
            <seg xml:id="i-HdhLCvFEPSjKderwyDkqvs">
              Vad jag säger är att jag också har tagit intryck av att verkligheten
              runt omkring mig har förändrats. När vi har drivit det till en
              stor seger att vi i dag ser den förnybara energin stå för 40 procent
              av energin i Sverige och att vi är på väg mot hälften faller en
              stor del av de argument du för fram om att bara brassa på med
              kärnkraft.
            </seg>
          </u>
          <u xml:id="i-c8f40ee0254f1340-159" prev="i-c8f40ee0254f1340-157" who="Q496604">
            <seg xml:id="i-2KoEmiu5LWbKV4dBPbvqvY">
              Om du på allvar ska komma till rätta med klimatutsläppen är det
              förnybara avgörande. Det är därför vi har drivit den här gröna
              politiken. Däremot är det fel att bara säga att det klimatrena
              ja, jag tycker att kärnkraften är klimatren som också kärnkraften
              bidrar med ska tas bort och att vi ska neka Tyskland och Polen
              möjligheten att stänga av kolkraft i de länderna med hjälp också
              av den klimatrena elkraften, förutom den klimatrena elkraft som
              nu i rekordfart både biokraft och vindenergi står för.
            </seg>
          </u>
          <u xml:id="i-c8f40ee0254f1340-160" prev="i-c8f40ee0254f1340-157" who="Q496604">
            <seg xml:id="i-Kwbnjhup9aZqjfHhwDdhf3">
              Därför frågar jag: Varför är det viktigare för er att släcka
              ned, att stänga av, klimatren energi i stället för att stänga
              av det som uppenbart förstör klimatet? Varför vill ni inte ha
              kablar till Tyskland och Polen? Varför vill ni till varje pris
              stänga oss ute från möjligheten att hjälpa vår omvärld med att
              minska klimatutsläppen? Och hur ska ni klara de 90 procenten av
              ert klimatlöfte som ni hittills inte har redovisat?
            </seg>
          </u>
          <note type="speaker" xml:id="i-VYFYQCdw2TQ8gLJRYcHW4e">
            Anf. 11 KENT PERSSON (v) replik:
          </note>
          <u xml:id="i-c8f40ee0254f1340-161" next="i-c8f40ee0254f1340-164" who="Q6043221">
            <seg xml:id="i-QNpvqh7kSqXWRMXX8iuWUR">
              Fru talman! Det här blir väldigt intressant. Jag fick nu ett
              klart och tydligt besked om att kärnkraften är klimatren.
            </seg>
          </u>
          <u xml:id="i-c8f40ee0254f1340-162" prev="i-c8f40ee0254f1340-161" who="Q6043221">
            <seg xml:id="i-SiBBywQdFrgiCstwDkG98C">
              Centerpartiet har slagit in på en helt ny linje. Med bestämdhet
              har ni ända fram till år 2009 och er nya klimatöverenskommelse
              med Moderaterna, Kristdemokraterna och Folkpartiet hävdat att
              kärnkraften inte är klimatren utan att den borde avvecklas.
            </seg>
          </u>
          <u xml:id="i-c8f40ee0254f1340-163" prev="i-c8f40ee0254f1340-161" who="Q6043221">
            <seg xml:id="i-F3yWdMnURLG7jo9QSMRC22">
              Uranbrytningen en av de miljöfarligaste verksamheter som vi har
              och som bedrivs runt om i världen är långt ifrån klimatren. Slutförvaringen,
              driften och utsläppen av hetvatten kan man väl inte påstå är sådant
              som är klimatrent i det här sammanhanget. Det radioaktiva avfall
              som är på drift runt om i världen vi har inte en susning om vad
              det är fråga om är knappast klimatrent. Vad skulle hända om vi
              fick en katastrof, en härdsmälta med strålning? Det här kan vi
              väl ändå inte påstå är klimatrent? Vänsterpartiet tycker inte
              det.
            </seg>
          </u>
          <u xml:id="i-c8f40ee0254f1340-164" prev="i-c8f40ee0254f1340-161" who="Q6043221">
            <seg xml:id="i-5G48qeSRafmDJUnk6iVdTy">
              Därför vill vi avveckla kärnkraften. Vi är klara och tydliga
              om det. Vi säger också att vi vill att det ska göras i den takt
              som kärnkraften kan ersättas med förnybar energi. På samma sätt
              har Centerpartiet en gång gjort, då tillsammans med Socialdemokraterna
              och Vänsterpartiet. Resultatet av den politiken har vi sett. Vi
              har fått in oerhört mycket mer förnybar energi i det svenska systemet.
              Det är inte ett resultat av Alliansens politik, utan det är ett
              resultat av den tidigare överenskommelsen och av den politik som
              gällde ända fram till slutet av 2008. Sedan har det bytts politik.
            </seg>
          </u>
          <note type="speaker" xml:id="i-FPW33qB3yxY37G3y8LFeJA">
            Anf. 12 Miljöminister ANDREAS CARLGREN (c) replik:
          </note>
          <u xml:id="i-c8f40ee0254f1340-165" next="i-c8f40ee0254f1340-168" who="Q496604">
            <seg xml:id="i-H8zfiTwspBPQ56EUj8Z699">
              Fru talman! Men, Kent, hur rak du än är måste jag ändå säga att
              inte heller du försöker på allvar besvara frågan om hur den tredjedel
              eller hälft av elenergin ersätts som du tar bort genom att stänga
              av kärnkraften. Ni tar inte fram mer förnybar energi än alliansregeringen.
              Möjligen är det fråga om 3 procentenheter, men det räcker inte
              långt för att ersätta all elkraft.
            </seg>
          </u>
          <u xml:id="i-c8f40ee0254f1340-166" prev="i-c8f40ee0254f1340-165" who="Q496604">
            <seg xml:id="i-GPviB1VPbKQwc6ojxv8Uf9">
              Ni har mindre av energi som minskar klimatutsläppen. Då blir
              det logiskt att ni säger nej till att ansluta oss till Polen och
              Tyskland och till att hjälpa dem med att stänga ned kolkraft.
              Den energi som ni ändå hjälpligt får fram ska ju användas hemma
              i Sverige. Det är det jag kallar klimatnationalism att inte samarbeta
              med andra och inte hjälpa andra utan bara tänka på sitt och göra
              sitt här hemma och dessutom inte ta in att kartbilden och verkligheten
              har ändrats. Det är det som är det stora.
            </seg>
          </u>
          <u xml:id="i-c8f40ee0254f1340-167" prev="i-c8f40ee0254f1340-165" who="Q496604">
            <seg xml:id="i-RbbV4toiZFtgUiPNgjaHvT">
              Du försöker spela kvar i en gammal match som redan är vunnen,
              Kent. Den förnybara energin har redan vunnit matchen. När du ställs
              inför valet att kunna minska klimatutsläppen, varför ska du vara
              så fruktansvärt orolig för den tiondel av energiförsörjningen
              som det fortfarande handlar om när det gäller kärnkraften? Allt
              handlar om svåra val, och i det läget väljer ni att mörka och
              dölja 90 procent av ert klimatmål. Ni berättar inte hur det ska
              gå till, för ni vill inte berätta för människor vad det innebär.
            </seg>
          </u>
          <u xml:id="i-c8f40ee0254f1340-168" prev="i-c8f40ee0254f1340-165" who="Q496604">
            <seg xml:id="i-XeQENKCjSSZWq9v2ZLuyQ4">
              Nu finns dock chansen för Maria Wetterstrand, som strax också
              har replik, att klara ut hur De rödgröna ersätter den energi som
              saknas och ser till att lösa de 90 procent av klimatmålet de hittills
              inte har redovisat.
            </seg>
          </u>
          <note type="speaker" xml:id="i-KZ871XFoc4sDaunBVxNg1Y">
            Anf. 13 MARIA WETTERSTRAND (mp) replik:
          </note>
          <u xml:id="i-c8f40ee0254f1340-169" next="i-c8f40ee0254f1340-174" who="Q444747">
            <seg xml:id="i-FMorWTa1nXuGQxbWt6N8UZ">
              Fru talman! Här var det minsann inget snack om att det inte blir
              några nya kärnkraftverk. Ni har gått till era riksdagsgrupper,
              ni har gått till era tjänstemän och ni har gått ut till era medlemmar
              och sagt att denna överenskommelse gör det så svårt att bygga
              kärnkraft i Sverige att det inte kommer att bli några nya kärnkraftverk.
              Nu står du här och argumenterar för att detta är nödvändigt och
              att vi sedan ska exportera den elen till Tyskland och Polen.
            </seg>
          </u>
          <u xml:id="i-c8f40ee0254f1340-170" prev="i-c8f40ee0254f1340-169" who="Q444747">
            <seg xml:id="i-71FmSZp1BptJrZvDW4T6G1">
              Det är ett tydligt besked: Vi ska bygga kärnkraft, inte för oss
              själva utan för att vi ska exportera den till de andra trots att
              det naturligtvis är så att det om vi bygger kärnkraftverken här
              i stället för i Polen blir en massa förluster på vägen, vilket
              gör att den blir mindre effektiv än vad den skulle bli om man
              byggde dem på plats.
            </seg>
          </u>
          <u xml:id="i-c8f40ee0254f1340-171" prev="i-c8f40ee0254f1340-169" who="Q444747">
            <seg xml:id="i-VKT58mBdui2iVy3xT7Js6d">
              Jag tror att folkpartisterna är väldigt nöjda med Andreas Carlgren
              i dag, men jag undrar lite över ärligheten och hur detta hänger
              ihop med det besked ni har gett till folk i ert parti för att
              de ska ställa upp på att rösta för ert förslag i denna fråga.
              Bara för att du säger ärligt väldigt många gånger i ditt anförande
              betyder det inte att du därmed är det.
            </seg>
          </u>
          <u xml:id="i-c8f40ee0254f1340-172" prev="i-c8f40ee0254f1340-169" who="Q444747">
            <seg xml:id="i-8gaQiZ7NfZ2PyaaAKtB21J">
              Min fråga är dock en annan. Jag undrar nämligen hur lång en parentes
              egentligen är. Man får höra om kärnkraftsparentesen. I den bok
              jag nu håller upp, som handlar om Fälldin, börjar jag parentesen
              på s. 11, där det står: Fälldin var en övertygelsepolitiker, principfast
              övertygad om att kärnkraften på grund av sina inneboende risker
              måste avvecklas.
            </seg>
          </u>
          <u xml:id="i-c8f40ee0254f1340-173" prev="i-c8f40ee0254f1340-169" who="Q444747">
            <seg xml:id="i-FKYo7uZYikMWxzizG3fdGS">
              Jag börjar parentesen där och tar den sedan till s. 111, där
              det slutar med: Med tiden tog Miljöpartiet över hans kärnkraftsmotstånd.
            </seg>
          </u>
          <u xml:id="i-c8f40ee0254f1340-174" prev="i-c8f40ee0254f1340-169" who="Q444747">
            <seg xml:id="i-TTi3wfuWFdDa4oqeecYmTo">
              Är det då ungefär lika långt som kärnkraftsparentesen? Det handlar
              om hundra år av energiproduktion, och ni kallar det en parentes.
            </seg>
          </u>
          <note type="speaker" xml:id="i-RgSY7Hbii1iE9FdMVhmfeU">
            Anf. 14 Miljöminister ANDREAS CARLGREN (c) replik:
          </note>
          <u xml:id="i-c8f40ee0254f1340-175" next="i-c8f40ee0254f1340-178" who="Q496604">
            <seg xml:id="i-M9fuFH1fFTumigJdJFGysv">
              Fru talman! Nej, Maria, jag känner Thorbjörn Fälldin mycket väl.
              Jag brukar fortfarande träffa honom, och jag kan berätta att det
              inte är någon risk att du har tagit över facklan från honom. Ska
              du ens kunna bära en liten ljuslåga måste du kunna svara på frågan:
              Vad är det på allvar du nu erbjuder människor i Sverige?
            </seg>
          </u>
          <u xml:id="i-c8f40ee0254f1340-176" prev="i-c8f40ee0254f1340-175" who="Q496604">
            <seg xml:id="i-VZcbHrwmxviqe7H4awXbwP">
              Jag har inte mött dig i en enda miljödebatt där du inte har fördömt
              de, som du sagt, låga klimatambitioner alliansregeringen har trots
              att de är de högsta i Europa och trots att du när jag har bett
              dig att nämna ett exempel på något land med högre ambitioner hittills
              inte har kunnat göra det. Det har dock funnits någonting i att
              ni skulle minska utsläppen mer än vi. Men sedan, när ni skulle
              ställa er upp och visa hur de utsläppsminskningarna åstadkoms,
              visade det sig att det bara var en tiondel ni redovisade.
            </seg>
          </u>
          <u xml:id="i-c8f40ee0254f1340-177" prev="i-c8f40ee0254f1340-175" who="Q496604">
            <seg xml:id="i-GxNWYhMjNBf3QUQGTTgtED">
              Vi har gått igenom punkt för punkt vad det är ni föreslår, och
              vi har jämfört det med Konjunkturinstitutets siffror för att det
              just ska bygga på fakta. Det visar att det är 90 procent kvar
              att redovisa. Ni ökar avståndet till era klimatmål när ni bara
              berättar vad ni ska stänga av men inte berättar ett dugg om vad
              ni ska klara av för att få till.
            </seg>
          </u>
          <u xml:id="i-c8f40ee0254f1340-178" prev="i-c8f40ee0254f1340-175" who="Q496604">
            <seg xml:id="i-KYc9VYyBThXNtJZsKsPkio">
              Svaret blir att ni står med en svagare klimatpolitik i verkligheten.
              Ni vågar inte berätta för människor vad det faktiskt är ni vill
              göra för att klara klimatutsläppen, medan jag ärligt, som jag
              säger står för att vi har storsatsat på förnybart. Den förnybara
              energin har vunnit matchen. Jag behöver inte hålla mig kvar och
              försöka vinna en redan vunnen match. Nu handlar det om framtiden
              för förnybar energi. Den tycker jag är viktigare än att bara säga
              nej.
            </seg>
          </u>
          <note xml:id="i-3GjSpejJqpnTPcLMkCFvRY">
            (Applåder)
          </note>
          <note type="speaker" xml:id="i-W6pvn4GQ5uGaoifyHNPQ7N">
            Anf. 15 MARIA WETTERSTRAND (mp) replik:
          </note>
          <u xml:id="i-c8f40ee0254f1340-179" next="i-c8f40ee0254f1340-182" who="Q444747">
            <seg xml:id="i-61oapuy323mDU3hwM3EThm">
              Fru talman! Jag förstår att Andreas Carlgren vill prata om allt
              annat än kärnkraften i denna debatt. Helst verkar han vilja prata
              om Miljöpartiet. Det tycker jag är trevligt, så låt oss göra det.
              Vad vill Miljöpartiet när det gäller kärnkraftsfrågan? Jo, vi
              vill att kärnkraften successivt ska ersättas genom utbyggnad av
              förnybar el och genom effektiviseringar. Det finns inga som helst
              förslag om att vi skulle skapa ett underskott i energisystemet.
              Det finns inga förslag om att vi skulle satsa på att bygga ut
              kol och olja.
            </seg>
          </u>
          <u xml:id="i-c8f40ee0254f1340-180" prev="i-c8f40ee0254f1340-179" who="Q444747">
            <seg xml:id="i-FRKYE9eKxQ2SMftf5tZvSF">
              Sverige har för övrigt en mycket liten andel fossil elproduktion,
              och det är detta det handlar om när det gäller kärnkraften: Den
              lilla vi har kan vi avveckla, och det kan vi göra vare sig vi
              har kärnkraft eller inte. Vi har satt upp ett mål att vi ska ha
              55 terawattimmar förnybar el till 2030. Antingen tror ni väl på
              elcertifikatssystemet, eller så gör ni inte det. Tror ni på det
              får ni väl också tro på att marknaden ser till att fixa detta.
              Det tror vi.
            </seg>
          </u>
          <u xml:id="i-c8f40ee0254f1340-181" prev="i-c8f40ee0254f1340-179" who="Q444747">
            <seg xml:id="i-NcCUVU5XwTMJkNSmfiQv6F">
              Vi tycker också att Sverige behöver se till att den potential
              för effektivisering som finns i vårt land tas till vara. Vi förbrukar
              två och en halv gånger mer el än genomsnittet i EU per person
              i Sverige, bland annat för att vi använder el på ett ineffektivt
              sätt för att värma upp våra hus. Det finns en enorm potential
              för effektivisering, både i byggnader och inom industrin. I dag
              finns ett program för energieffektivisering inom den tunga industrin.
              Det har visat sig vara hyfsat lyckosamt. Det kommer att fortsätta
              och kommer säkert att ge fler resultat.
            </seg>
          </u>
          <u xml:id="i-c8f40ee0254f1340-182" prev="i-c8f40ee0254f1340-179" who="Q444747">
            <seg xml:id="i-FPXZCMwRKU4TaXPkS9knMq">
              Vi vill införa ett motsvarande program för den lätta industrin,
              vilket gör att också de kan få stöd och hjälp att effektivisera
              sin elanvändning. Där vet vi att det finns många stora potentialer.
              Det är också det billigaste sättet att frigöra el i elproduktionen.
              Här finns alltså förslag, och det finns styrmedel. Vi har i detta
              läge inga som helst anledningar att bygga några nya kärnkraftverk.
            </seg>
          </u>
          <note type="speaker" xml:id="i-PcARTjaS1Ch1PaNHFBrpEq">
            Anf. 16 Miljöminister ANDREAS CARLGREN (c) replik:
          </note>
          <u xml:id="i-c8f40ee0254f1340-183" next="i-c8f40ee0254f1340-186" who="Q496604">
            <seg xml:id="i-7qGeEC6JXjX6Ju83NN9UmQ">
              Fru talman! Nej, jag är den siste att inte vilja prata om kärnkraft,
              men jag behöver inte diskutera den förvridna bild du har försökt
              ge i debatten i dag. Varför ska jag förhålla mig till den? Varför
              ska jag ens låtsas att beslutet innebär det du har stått här och
              påstått?
            </seg>
          </u>
          <u xml:id="i-c8f40ee0254f1340-184" prev="i-c8f40ee0254f1340-183" who="Q496604">
            <seg xml:id="i-QiCt8rdomY2ypBj57TaxCc">
              Det som däremot är ett faktum, Maria, är att du om jag förstår
              det rätt ännu en gång förbrukar din sista replik i en debatt utan
              att ge svar på frågan hur du ska täcka de 90 procent av ert klimatmål
              ni hittills inte har redovisat. Det går bra att åka runt och hålla
              stora möten i landet, men berätta också vad det är ni ska göra
              för att minska klimatutsläppen! Berätta vad det är som ersätter
              mer än det vi gör i fråga om förnybart och energieffektivisering!
              Inte heller det berättade du.
            </seg>
          </u>
          <u xml:id="i-c8f40ee0254f1340-185" prev="i-c8f40ee0254f1340-183" who="Q496604">
            <seg xml:id="i-ND15NjRvL4RMKGzrLB92As">
              Poängen har hela tiden varit att ni inte får fram mer förnybart.
              Ni till och med skapar osäkerhet. Du försöker dölja det, men Peter
              Eriksson har sagt att de gröna elcertifikaten inte ska finnas.
              Det är som att ta bort drivkraften för vindkraftsinvesteringarna
              i Sverige. Det är det som skapar osäkerhet kring den förnybara
              energin. Där försvann alltså den biten, och det skapar inte mer
              förnybart. Ni tar bara bort. Det blir mer utsläpp än annars, och
              ni berättar inte hur ni ska ersätta det.
            </seg>
          </u>
          <u xml:id="i-c8f40ee0254f1340-186" prev="i-c8f40ee0254f1340-183" who="Q496604">
            <seg xml:id="i-JC1YqEjzdhkGGHUXTEiinD">
              Det är därför jag säger att det inte räcker med grönt prat, utan
              det behövs också grönt resultat. Det är det vi har åstadkommit.
              Jag tycker att det är viktigare att fokusera på det vi vill åstadkomma
              än att bara fokusera på det vi säger nej till. När det gäller
              verkligheten och att åstadkomma saker tycker jag att det är viktigare
              att berätta vad jag vill och vad jag säger ja till än att bara
              säga nej hela tiden.
            </seg>
          </u>
          <note type="speaker" xml:id="i-C4ZRtmKCB4WopNN6Fq1fTZ">
            Anf. 17 CARL B HAMILTON (fp):
          </note>
          <u xml:id="i-c8f40ee0254f1340-187" next="i-c8f40ee0254f1340-221" who="Q5785982">
            <seg xml:id="i-KHjAv7Vb6LaAnUMQ2zz6md">
              Fru talman! Jag vill börja med att yrka bifall till utskottsmajoritetens
              förslag till beslut.
            </seg>
          </u>
          <u xml:id="i-c8f40ee0254f1340-188" prev="i-c8f40ee0254f1340-187" who="Q5785982">
            <seg xml:id="i-LXnDKjWu1sdXJnFBVL7gWq">
              Däremot kan jag säga att ni inte behöver instämma efter mitt
              anförande, för jag vet att jag har, med många opinionsmätningar
              i ryggen, en majoritet av väljarna bakom mig inte minst de socialdemokratiska
              väljarna, där det också finns en majoritet för den linje som regeringen
              har i denna fråga.
            </seg>
          </u>
          <u xml:id="i-c8f40ee0254f1340-189" prev="i-c8f40ee0254f1340-187" who="Q5785982">
            <seg xml:id="i-Fm9cS6QmWsCWqsMU1sYkhx">
              Dagens beslut är historiskt. Det innebär slutet på en era som
              politiken har drivit på tvärs med verkligheten. Vem minns inte
              politiken och årtalsexercisen om nedläggning av kärnkraftverk
              vid framtida tidpunkter som Sverige i verkligheten inte kunde
              vara utan?
            </seg>
          </u>
          <u xml:id="i-c8f40ee0254f1340-190" prev="i-c8f40ee0254f1340-187" who="Q5785982">
            <seg xml:id="i-KXNdC9MNoJa4Y94XX2qsqx">
              Detta beslut gäller två saker: för det första att nu gällande
              lag om att avveckla kärnkraften i Sverige upphävs om drygt en
              månad, den 1 augusti, och för det andra att det blir tillåtet
              att bygga tio nya kärnkraftverk efter den 1 januari 2011. De ska
              lokaliseras på samma tre platser där det i dag finns kärnkraftverk,
              Oskarshamn, Ringhals och Forsmark.
            </seg>
          </u>
          <u xml:id="i-c8f40ee0254f1340-191" prev="i-c8f40ee0254f1340-187" who="Q5785982">
            <seg xml:id="i-UsQKzvooPtJWmSZa7kebuB">
              De nya kärnkraftverken ska inte byggas med statligt stöd: Direkta
              eller indirekta statliga subventioner kan inte påräknas. Regeringen
              ska återkomma till riksdagen med förslag till lagstiftning eller
              andra åtgärder som tydliggör detta.
            </seg>
          </u>
          <u xml:id="i-c8f40ee0254f1340-192" prev="i-c8f40ee0254f1340-187" who="Q5785982">
            <seg xml:id="i-G1W7XL1vkGw5EHZwoWWTzK">
              Det finns två viktiga förändringar i beslutssituationen i dag
              jämfört med på 1970-talet när politiken formades och motsättningarna
              grundlades. Det första är att klimathotet i dag är akut, och det
              andra är att existerande tio reaktorer snart måste bytas ut.
            </seg>
          </u>
          <u xml:id="i-c8f40ee0254f1340-193" prev="i-c8f40ee0254f1340-187" who="Q5785982">
            <seg xml:id="i-QS7MNWRBPAnTJff1ao4MBz">
              Låt mig börja med klimatet.
            </seg>
          </u>
          <u xml:id="i-c8f40ee0254f1340-194" prev="i-c8f40ee0254f1340-187" who="Q5785982">
            <seg xml:id="i-Txj6BENdum18Wg76u6CAB7">
              Klimatfrågan är så avgörande för vår jords framtid att man måste
              vara beredd att göra omprövningar. Tar man tvågradersmålet på
              allvar och får man ny information kan man som beslutsfattare inte
              bita sig fast i gamla ståndpunkter och heliga kor. Det vore om
              något oansvarigt och, skulle jag vilja säga, också antiintellektuellt
              att inte kunna ta in ny information.
            </seg>
          </u>
          <u xml:id="i-c8f40ee0254f1340-195" prev="i-c8f40ee0254f1340-187" who="Q5785982">
            <seg xml:id="i-LayZikLCZyWDqJNGis9xNR">
              Låt mig illustrera klimataspekten med hur mycket mindre koldioxidutsläpp
              vi haft i Sverige tack vare svensk kärnkraft. Från början av 1970-talet
              till år 2009 producerades ca 1 900 terawattimmar i Sverige med
              hjälp av kärnkraft. Alternativet till detta hade varit kolbaserad
              el i slutändan. Att vi i stället har använt kärnkraft innebär
              att Sveriges kärnkraft sedan början av 1970-talet har besparat
              atmosfären ca 1 600 miljoner ton koldioxid. Det är det som är
              kärnan i det som Andreas Carlgren beskrev klimatfritt, tror jag
              att han sade. Jag skulle vilja säga koldioxidfritt.
            </seg>
          </u>
          <u xml:id="i-c8f40ee0254f1340-196" prev="i-c8f40ee0254f1340-187" who="Q5785982">
            <seg xml:id="i-PbsFHJXnrZ4oVGKEXKe9Nn">
              Alltså: Med svensk kärnkraft har vi fått 1 600 miljoner ton mindre
              utsläpp av koldioxid i atmosfären. Det har varit rätt. Klimathotet
              är viktigare än att kämpa för och bita sig fast i överspelade
              ståndpunkter från 1970-talet.
            </seg>
          </u>
          <u xml:id="i-c8f40ee0254f1340-197" prev="i-c8f40ee0254f1340-187" who="Q5785982">
            <seg xml:id="i-3S5PLXP21gztKseq2BPen7">
              Den andra förändringen sedan 1970-talet är beslutssituationen
              beträffande reaktorerna. Av tekniska hänsyn och säkerhetshänsyn
              måste de stängas om 1015 år. Vi som nation saknar handlingsfrihet
              att dra ut på tidpunkten för detta. Vi kan inte i lugn och ro
              och successivt avvakta tills det passar oss att stänga av dessa
              tio reaktorer.
            </seg>
          </u>
          <u xml:id="i-c8f40ee0254f1340-198" prev="i-c8f40ee0254f1340-187" who="Q5785982">
            <seg xml:id="i-8CgcC247c1giDLrCBrckr9">
              Men en sådan flegmatisk avvaktande hållning intar dess värre
              oppositionen. Kärnkraften blir kvar tills den kan ersättas skrev
              de fyra partiledarna i oppositionen den 22 mars förra året. Den
              korrekta beskrivningen av beslutsläget är i stället att kärnkraften
              blir kvar till dess säkerhet och ekonomi gör att den måste läggas
              ned. Politiker kan inte välja och vraka tidpunkt för en nedläggning
              då det passar, för då tummar man på säkerheten och verken börjar
              gå med underskott.
            </seg>
          </u>
          <u xml:id="i-c8f40ee0254f1340-199" prev="i-c8f40ee0254f1340-187" who="Q5785982">
            <seg xml:id="i-kBRrjR9d6tkWqvzbihWd4">
              Men just välja och vraka gör man i oppositionens reservation.
              Där skriver man att kärnkraften successivt ska fasas ut med hänsyn
              till sysselsättning och välfärd och i den takt kärnkraftselen
              kan ersättas med el från förnybara källor och energieffektivisering.
            </seg>
          </u>
          <u xml:id="i-c8f40ee0254f1340-200" prev="i-c8f40ee0254f1340-187" who="Q5785982">
            <seg xml:id="i-XmvdrDEw2iwx8mWBXMYFjS">
              Mona Sahlin talade i denna kammare i går om att byta ut kärnkraft
              i lugn och ro och i lagom takt till någonting annat.
            </seg>
          </u>
          <u xml:id="i-c8f40ee0254f1340-201" prev="i-c8f40ee0254f1340-187" who="Q5785982">
            <seg xml:id="i-SGcbgwYnv8q1E96gtsirC">
              Detta är ett allvarligt tankefel från oppositionens sida. Oppositionen
              argumenterar och målar upp en verklighetsbild som om oppositionen
              har kontroll över avvecklingen, i lugn och ro och i lagom takt.
              Men den kontrollen har ingen politiker att man kan hävda något
              slags lugn-och-ro-linje, eftersom kärnkraftverken av ekonomiska
              skäl och säkerhetsskäl så att säga stänger av sig själva när de
              blir strax över 50 år. Det betyder att vi måste vara beredda från
              2022.
            </seg>
          </u>
          <u xml:id="i-c8f40ee0254f1340-202" prev="i-c8f40ee0254f1340-187" who="Q5785982">
            <seg xml:id="i-QCcD3pdchTQeXxcfkbJ1R5">
              Det tas ingen hänsyn till sysselsättning och välfärd beträffande
              reaktorernas åldrande. Det tas ingen hänsyn till i vilken takt
              kärnkraftselen kan ersättas med förnybart när reaktorerna faller
              för åldersstrecket. Det tas ingen hänsyn till lugn och ro och
              lagom takt den dag 2022 då den första reaktorn ska stängas för
              att den inte längre håller måttet.
            </seg>
          </u>
          <u xml:id="i-c8f40ee0254f1340-203" prev="i-c8f40ee0254f1340-187" who="Q5785982">
            <seg xml:id="i-BbMQybL4aYhs2FKUZATDGg">
              Tidpunkten för avvecklingen av nuvarande reaktorer bestäms alltså
              av teknikens begränsningar och av säkerhetskrav, icke av politiker.
            </seg>
          </u>
          <u xml:id="i-c8f40ee0254f1340-204" prev="i-c8f40ee0254f1340-187" who="Q5785982">
            <seg xml:id="i-XkS9XjMzGv2LVQsqndTia5">
              Med nuvarande politik från oppositionens sida riskerar den alltså
              att försätta Sverige i ett nödläge utan handlingsfrihet vad gäller
              elförsörjningen om ett antal år ett Sverige som ju närmare vi
              kommer 2020-talet får leva med kniven på strupen inför säkra nedläggningar
              av koldioxidfri elproduktion och osäkra, oklara ersättningsalternativ.
            </seg>
          </u>
          <u xml:id="i-c8f40ee0254f1340-205" prev="i-c8f40ee0254f1340-187" who="Q5785982">
            <seg xml:id="i-NFgC8W9UW3o2B8cAaeNRHd">
              Oppositionen är därför i energipolitiken ett osäkert och otryggt
              alternativ när det gäller energi- och elförsörjningen, elpriserna
              och jobben i företagen.
            </seg>
          </u>
          <u xml:id="i-c8f40ee0254f1340-206" prev="i-c8f40ee0254f1340-187" who="Q5785982">
            <seg xml:id="i-EF9v2RSg1Cm5QS6888RTpu">
              Men, säger några här inte minst Maria Wetterstrand det finns
              ett elöverskott. Ja, det finns det. Det finns där till dess att
              reaktorerna måste stängas av vid den tidpunkt som politiker inte
              behärskar och inte kan bestämma.
            </seg>
          </u>
          <u xml:id="i-c8f40ee0254f1340-207" prev="i-c8f40ee0254f1340-187" who="Q5785982">
            <seg xml:id="i-LhzUhzbabjxCZyrbougxnG">
              Elöverskottet beror på att det har varit en kraftig uppgradering
              av existerande reaktorer med nio terawattimmar mellan 2009 och
              2015.
            </seg>
          </u>
          <u xml:id="i-c8f40ee0254f1340-208" prev="i-c8f40ee0254f1340-187" who="Q5785982">
            <seg xml:id="i-SSTgVD43ze32WHyrHM8Bh6">
              Men lägg då märke till att både Miljöpartiet och Vänsterpartiet
              alltid har varit emot uppgradering av reaktorerna! Hade deras
              vilja fått råda hade Sverige strax fått börja importera el. Det
              blir väldigt hycklande när Maria Wetterstrand står här och solar
              sig i glansen av den här uppgraderingen, som hennes parti är emot,
              när hon talar sig varm för elöverskottet. Det har inte Maria Wetterstrand
              medverkat till, utan det har hon och Miljöpartiet motarbetat.
            </seg>
          </u>
          <u xml:id="i-c8f40ee0254f1340-209" prev="i-c8f40ee0254f1340-187" who="Q5785982">
            <seg xml:id="i-5sGaCaGaXq6ZmyQth8QEN2">
              Alltså: Vänsterpartiet och Miljöpartiet är emot uppgradering
              av reaktorer. Socialdemokraterna är emot kablar för utrikeshandel
              med el, som miljöministern har påpekat här. Det råder en elröra
              på vänstersidan i politiken, skulle man kunna säga.
            </seg>
          </u>
          <u xml:id="i-c8f40ee0254f1340-210" prev="i-c8f40ee0254f1340-187" who="Q5785982">
            <seg xml:id="i-NNCqBam2CfQmXmd54Zh1yW">
              Staten ska inte det ligger i förslaget till riksdagsbeslut subventionera
              ny kärnkraft. Det är klockrent i detta beslut. Om oppositionen
              tror på sina egna ord åtminstone en del av dem tror ju att eftersom
              kärnkraft är för dyr kommer den inte att byggas blir logiken att
              ni lutar er tillbaka i förvissning om att inga kärnkraftverk kommer
              att byggas.
            </seg>
          </u>
          <u xml:id="i-c8f40ee0254f1340-211" prev="i-c8f40ee0254f1340-187" who="Q5785982">
            <seg xml:id="i-JWwYrdwYnZh1fLkkGS94Kt">
              När det gäller att bedöma lönsamhet kan man notera att det i
              dag konstrueras 52 nya reaktorer och att det finns 487 på planeringsstadiet,
              enligt Vetenskapsakademien. I Sandvik producerar man stålrör till
              kärnkraftverk för allt vad tygen håller och med maximal kapacitet.
              Det är klart att det pågår en expansion av kärnkraften i världen.
            </seg>
          </u>
          <u xml:id="i-c8f40ee0254f1340-212" prev="i-c8f40ee0254f1340-187" who="Q5785982">
            <seg xml:id="i-TMtN4W5m7uoRp5Azkp5kfy">
              Att reaktorer samtidigt läggs ned är riktigt, men tack och lov
              läggs också kolkraftverk ned av åldersskäl. Men det är en bedömning
              av om det är lönsamt att investera i nya reaktorer i framtiden,
              det vill säga existensen av bygg- och investeringsplaner, som
              är den relevanta informationen.
            </seg>
          </u>
          <u xml:id="i-c8f40ee0254f1340-213" prev="i-c8f40ee0254f1340-187" who="Q5785982">
            <seg xml:id="i-JYMAQnSGb4NrfHPJXMCgKo">
              Högre elpriser, fru talman, är oppositionens alternativ. Mindre
              producerad el leder till högre priser. Det är inte märkligare
              än att om det på sommaren är ont om jordgubbar blir priset på
              jordgubbar högre. Det är en otroligt enkel logik.
            </seg>
          </u>
          <u xml:id="i-c8f40ee0254f1340-214" prev="i-c8f40ee0254f1340-187" who="Q5785982">
            <seg xml:id="i-WnnF6htFucCXWTZfs5T5Dh">
              Är det så att man som oppositionen vill producerar mindre el
              blir det också högre elpriser. Oppositionen talar här mycket för
              energieffektivisering. Det åstadkoms i allmänhet med högre elpriser.
              Minns då elpriserna och människors oro och ilska i vintras när
              två reaktorer krånglade. Vad riskerar inte elpriserna att bli
              om tio läggs ned permanent?
            </seg>
          </u>
          <u xml:id="i-c8f40ee0254f1340-215" prev="i-c8f40ee0254f1340-187" who="Q5785982">
            <seg xml:id="i-P8LKZjNWQN55Zj2WAZQaLo">
              Ni kan inte redovisa och har inte från oppositionens sida redovisat
              en fullgod ersättning för hälften av landets elförsörjning om
              det inte är så att ni tänker er drakoniska elprisökningar och
              ransonering av el. Det blir den nödvändiga konsekvensen så länge
              ni inte kan redovisa hur ni ska klara av Sveriges elförsörjning
              med att lägga ned tio reaktorer.
            </seg>
          </u>
          <u xml:id="i-c8f40ee0254f1340-216" prev="i-c8f40ee0254f1340-187" who="Q5785982">
            <seg xml:id="i-8PgkYM27qJGg2P7C9tzx6d">
              Det finns glädjekalkyler om energieffektivisering. Vi hörde här
              tidigare Maria Wetterstrand dra en del av detta, och jag har hört
              det många gånger. Man använder sig av enstaka exempel på effektivisering
              som upphöjs till allmän sanning och generell slutsats. Man skapar
              synvillor att man utan uppoffringar kan lägga av med nära hälften
              av Sveriges energiförsörjning och att ingen ska påverkas.
            </seg>
          </u>
          <u xml:id="i-c8f40ee0254f1340-217" prev="i-c8f40ee0254f1340-187" who="Q5785982">
            <seg xml:id="i-MqCFwkBWCQv3VowTviVKvZ">
              I själva verket är det så att en sådan drastisk effektivisering
              som oppositionen står för innebär kraftigt höjda elpriser. Får
              hushållen dubbla elpriser, eller hur mycket högre elpriser blir
              det om man ska effektivisera bort nära 50 procent av elanvändningen
              i landet? En del företag, men naturligtvis inte alla, kommer då
              att flytta till andra länder. Hur går det med jobben, och hur
              många jobb räknar ni med kommer att försvinna?
            </seg>
          </u>
          <u xml:id="i-c8f40ee0254f1340-218" prev="i-c8f40ee0254f1340-187" who="Q5785982">
            <seg xml:id="i-MuA4VNCTv3hCPZaBGPbTEn">
              Fru talman! Jag vill avslutningsvis säga något om de krokodiltårar
              som sprutar från oppositionen över Centerns omsvängning. Jag står
              naturligtvis bakom regeringens politik. Jag är väldigt glad att
              vi tillsammans har lyckats komma till den här överenskommelsen.
              Det är en kompromiss. Hade enbart Folkpartiet utformat politiken
              hade det inte blivit den kompromiss som finns i dag. Det är självklart
              så.
            </seg>
          </u>
          <u xml:id="i-c8f40ee0254f1340-219" prev="i-c8f40ee0254f1340-187" who="Q5785982">
            <seg xml:id="i-AzM1BreZKkRhSzrjSUPk1p">
              Med tanke på alla dessa sprutande krokodiltårar är det viktigt
              att säga någonting om vad partiernas sympatisörer tycker om kärnkraften.
              Jag lutar mig här mot SOM-institutet vid Göteborgs universitet.
              Bland Centerpartiets sympatisörer väger det ganska jämnt mellan
              att avveckla och att använda kärnkraft långsiktigt. Det är ungefär
              fifty-fifty.
            </seg>
          </u>
          <u xml:id="i-c8f40ee0254f1340-220" prev="i-c8f40ee0254f1340-187" who="Q5785982">
            <seg xml:id="i-2iR7M2TMZFnCCqvrp1FK44">
              Bland Socialdemokraternas sympatisörer är flertalet för långsiktig
              användning trots att partiets ledning, partiets elit, vill avveckla
              den. Det parti som är mest ur fas med sina sympatisörer är alltså
              Socialdemokraterna. Jag kan citera ett kommunalråd och två lokala
              socialdemokratiska politiker. Det är ordföranden i Metall i Luleå,
              ordföranden i Unionen i Luleå och det socialdemokratiska kommunalrådet
              i Luleå. De skriver en artikel där rubriken är En trygg energiförsörjning
              kräver nya kärnkraftverk.
            </seg>
          </u>
          <u xml:id="i-c8f40ee0254f1340-221" prev="i-c8f40ee0254f1340-187" who="Q5785982">
            <seg xml:id="i-Tfu8Pct4Uri5VakQU5g4Jg">
              Det är uppenbart att Socialdemokraterna bland sina egna har framstående
              företrädare som inte litar på oppositionens energipolitik. Det
              gör inte heller jag, fru talman.
            </seg>
          </u>
          <note xml:id="i-BdbdUiNgYvG6g8mV5h4nSQ">
            I detta anförande instämde Hans Backman och Helena Bargholtz
            (båda fp) samt Staffan Anger och Cecilie Tenfjord-Toftby (båda
            m).
          </note>
          <note type="speaker" xml:id="i-Pv179iFSJhJ5VEukumv3fE">
            Anf. 18 TOMAS ENEROTH (s) replik:
          </note>
          <u xml:id="i-c8f40ee0254f1340-222" next="i-c8f40ee0254f1340-229" who="Q5711551">
            <seg xml:id="i-DYcC3xAGzauiTH7KkrhwEr">
              Fru talman! Carl B Hamilton talar om krokodiltårar. Jag blir
              upprörd när man bryter vallöften och bryter mot den regeringsförklaring
              man lämnar. Det är inte krokodiltårar. Det är respekt för vad
              man säger före ett val och vad man sedan genomför, och vad man
              säger i en regeringsförklaring och vad man sedan genomför.
            </seg>
          </u>
          <u xml:id="i-c8f40ee0254f1340-223" prev="i-c8f40ee0254f1340-222" who="Q5711551">
            <seg xml:id="i-TnGMByBoUdHV9ZLhmj5vf5">
              Det är förvånande att inte fler ledamöter i denna kammare är
              upprörda över att man går ut och lovar någonting och sedan genomför
              någonting helt annat. Förbudet mot att starta nya reaktorer ska
              inte upphävas under mandatperioden. Den formuleringen stod i regeringsförklaringen.
              Likväl står ni här i riksdagen och öppnar för tio nya kärnkraftverk.
            </seg>
          </u>
          <u xml:id="i-c8f40ee0254f1340-224" prev="i-c8f40ee0254f1340-222" who="Q5711551">
            <seg xml:id="i-ddfyRTuoxCtViR6ptmpYW">
              Jag noterar också att Carl B Hamilton oroar sig för klimathotet
              och CO2-utsläppen. Det är kanske därför som Folkpartiet så aktivt
              supporterar en höjd bensinskatt. Eller hur ska man tolka det i
              partiledardebatten när ni hårt motsätter er CO2-skatter som styrmedel?
            </seg>
          </u>
          <u xml:id="i-c8f40ee0254f1340-225" prev="i-c8f40ee0254f1340-222" who="Q5711551">
            <seg xml:id="i-3fGWL1PZ2ymKYdutPM9cCV">
              Carl B Hamilton går i sitt anförande i skarp polemik med det
              Andreas Carlgren tidigare talat för. Det är väldigt tydligt hur
              stor splittringen är inom Alliansens överenskommelse, som för
              övrigt knappt håller längre.
            </seg>
          </u>
          <u xml:id="i-c8f40ee0254f1340-226" prev="i-c8f40ee0254f1340-222" who="Q5711551">
            <seg xml:id="i-TsA8PYNjSas25izJCLtbCL">
              Jag har här en artikel från Folkpartiets gruppledare Johan Pehrson
              där han säger att kärnkraften måste ersättas med nya reaktorer.
              Vi har alla tidigare nogsamt hört hur miljöministern knappt ens
              vill använda ordet kärnkraft. Han hävdar att det inte kommer att
              bli det med den nya energipolitiken.
            </seg>
          </u>
          <u xml:id="i-c8f40ee0254f1340-227" prev="i-c8f40ee0254f1340-222" who="Q5711551">
            <seg xml:id="i-dUt9rMBAjne9w1cn7Ejrv">
              Vi får väl fråga dem som bestämmer i Alliansens energipolitik,
              Folkpartiet och Carl B Hamilton: Hur många reaktorer blir det?
              Vilken kapacitet kommer de att ha? Vilket beroende kommer vi att
              ha av kärnkraften framöver?
            </seg>
          </u>
          <u xml:id="i-c8f40ee0254f1340-228" prev="i-c8f40ee0254f1340-222" who="Q5711551">
            <seg xml:id="i-EYJScAE29CTNVpMpBD3JTJ">
              Vi är redan ett av världens mest kärnkraftsberoende länder. Vi
              märkte av effekterna av det när fyra reaktorer stod stilla i vintras.
              Det innebar höjda elpriser och en osäkerhet för energiförsörjningen
              och svensk industri eftersom vi var så starkt beroende. Det beroendet
              kommer att öka.
            </seg>
          </u>
          <u xml:id="i-c8f40ee0254f1340-229" prev="i-c8f40ee0254f1340-222" who="Q5711551">
            <seg xml:id="i-F3Z4pQ3uZTmTG7Rr3EVUiB">
              Ser inte Carl B Hamilton den stora risken? Och framför allt:
              Hur många reaktorer blir det nu? Kan han ge oss ett besked så
              att vi vet om det blir tio nya reaktorer och ett ökat kärnkraftsberoende?
            </seg>
          </u>
          <note type="speaker" xml:id="i-S5TadntcXkVy3PQwJve96K">
            Anf. 19 CARL B HAMILTON (fp) replik:
          </note>
          <u xml:id="i-c8f40ee0254f1340-230" next="i-c8f40ee0254f1340-234" who="Q5785982">
            <seg xml:id="i-5gP4UDTBp4j5HQtu7BLneB">
              Fru talman! Jag får börja med att rensa upp bland krokodiltårarna
              från oppositionen. Precis som Andreas Carlgren sade, och också
              med hänvisning till Sven Bergström, kommer det nu att vara ett
              riksdagsval. Det riksdagsvalet kommer delvis att handla om energipolitiken,
              och då kan väljarna ta ställning. Vinner ni kommer politiken vad
              jag förstår helt att förändras.
            </seg>
          </u>
          <u xml:id="i-c8f40ee0254f1340-231" prev="i-c8f40ee0254f1340-230" who="Q5785982">
            <seg xml:id="i-Tp8j359akmY3FwWp6zKHcK">
              Det talas om bensinpriset och CO2-skatten. Jag tycker att det
              är väldigt märkligt att man försöker att låtsas som att världsmarknadspriset
              på olja är oförändrat från tid till annan. Det är det inte. När
              den CO2-skatt som vi förespråkade bestämdes var världsmarknadspriset
              54 dollar per fat. I dag har det gått upp med 40 procent. För
              effekten att få ned koldioxidutsläppen är priset det avgörande
              och inte prisets sammansättning.
            </seg>
          </u>
          <u xml:id="i-c8f40ee0254f1340-232" prev="i-c8f40ee0254f1340-230" who="Q5785982">
            <seg xml:id="i-WbzzqBgSar4hbt31W3KJjG">
              Det finns ingen splittring inom Alliansen i denna fråga. Vi har
              lite olika åsikter, och vi har kommit samman om en kompromiss.
              Vi fortsätter att diskutera på detta område liksom på skatteområdet
              och andra områden. Vi är fyra partier. Det är ingen splittring.
              Vi är helt överens. Jag är väldigt glad att denna överenskommelse
              har nåtts.
            </seg>
          </u>
          <u xml:id="i-c8f40ee0254f1340-233" prev="i-c8f40ee0254f1340-230" who="Q5785982">
            <seg xml:id="i-RaF6tbmLHxYfQ5piN3kyCk">
              Tomas Eneroth frågar om antalet reaktorer. Det är riktigt, som
              jag tror att Tomas Eneroth påpekar, att nya reaktorer har större
              produktionskapacitet än många av de nuvarande. Jag vet inte hur
              många reaktorer det kommer att bli. Det kommer så småningom att
              avgöras av efterfrågan och kostnaderna.
            </seg>
          </u>
          <u xml:id="i-c8f40ee0254f1340-234" prev="i-c8f40ee0254f1340-230" who="Q5785982">
            <seg xml:id="i-APqLstXDYHErx4vuurYr7C">
              Jag och Alliansen är, kanske till skillnad mot oppositionen,
              inga planekonomiska anhängare. Vi sitter inte med något slags
              plan för de närmaste hundra åren.
            </seg>
          </u>
          <note type="speaker" xml:id="i-3TBMnehZHM6KFeEVAQDZwA">
            Anf. 20 TOMAS ENEROTH (s) replik:
          </note>
          <u xml:id="i-c8f40ee0254f1340-235" next="i-c8f40ee0254f1340-240" who="Q5711551">
            <seg xml:id="i-HzykWj4VuaGcp1zkrhPGbc">
              Fru talman! Nej, ni sitter inte med någon plan för de närmaste
              hundra åren. Ändå konstaterar man att konsekvenserna av det beslut
              ni fattar och den politik ni bedriver kommer att låsa fast Sverige
              för inte bara hundra år framöver utan för väsentligt längre tid.
              Det är det bekymmersamma.
            </seg>
          </u>
          <u xml:id="i-c8f40ee0254f1340-236" prev="i-c8f40ee0254f1340-235" who="Q5711551">
            <seg xml:id="i-MrPMbuEGkn18AvLwg1PB3A">
              Jag kommer återigen till krokodiltårarna. Oavsett om man skjuter
              på ikraftträdandet av vissa delar i den kärnkraftsproposition
              som just nu ligger på riksdagens bord fattar vi beslutet i dag.
              Det är denna riksdag som valdes 2006 på mandatet att inte förändra
              kärnkraftspolitiken som nu sitter och tänker rösta mot det löfte
              man gav väljarna. Det är klart att det är upprörande att man bryter
              mot ett vallöfte och regeringsförklaringen. Jag är förvånad över
              att inte fler ser vad som sker.
            </seg>
          </u>
          <u xml:id="i-c8f40ee0254f1340-237" prev="i-c8f40ee0254f1340-235" who="Q5711551">
            <seg xml:id="i-TY2DZWmeDhuJdp7R2MgXZo">
              Carl B Hamilton säger att det inte finns någon splittring mellan
              Centern och Folkpartiet utan bara lite olika åsikter. Det framgår
              med all önskvärd tydlighet under den debatt vi har. Centerpartiet
              argumenterar för sitt liv för att det inte kommer att bli möjligt
              att starta några nya kärnkraftverk eftersom det kommer att bli
              så dyrt. Det är uppenbart att Folkpartiet ser den möjligheten.
              Det är en uppfattning som man delar med branschen, flera energiaktörer
              och riskkapitalister.
            </seg>
          </u>
          <u xml:id="i-c8f40ee0254f1340-238" prev="i-c8f40ee0254f1340-235" who="Q5711551">
            <seg xml:id="i-7E6j2AMykwu3Qqkk3eHG2Y">
              Stephen Thomas och andra forskare påpekar mycket tydligt att
              detta kommer att innebära att man påbörjar projekt som politiken
              sedan blir skyldig att fullfölja. Vi kan se det i Finland där
              den finska och den franska staten nu stämt varandra om de kraftigt
              ökade kostnaderna för kärnkraftsbygget.
            </seg>
          </u>
          <u xml:id="i-c8f40ee0254f1340-239" prev="i-c8f40ee0254f1340-235" who="Q5711551">
            <seg xml:id="i-N4aayqJdGe3KE8DTPRSsVK">
              Och då återkommer vi till prisfrågan. Carl B Hamilton säger öppet
              att han vill ha de elpriser vi har ute i Europa, som i snitt ligger
              ungefär 40 procent högre än i Sverige. Det är konsekvensen av
              den exportsatsning som ni väljer att göra för att ha kärnkraftsel
              som en viktig exportnäring i Sverige. Ser inte Carl B Hamilton
              att det är någonting som kommer att hota svensk basindustri? Man
              får kraftigt ökade elpriser precis som man fick när fyra reaktorer
              stod stilla.
            </seg>
          </u>
          <u xml:id="i-c8f40ee0254f1340-240" prev="i-c8f40ee0254f1340-235" who="Q5711551">
            <seg xml:id="i-846mt8wkBFxp4DYam8VqJg">
              Återigen: Carl B Hamilton ger inte besked om hur många reaktorer
              det blir. Jag konstaterar att han säger att det inte går att göra
              det. Det är ett bra svar.
            </seg>
          </u>
          <note type="speaker" xml:id="i-MgKXf2xM9Hhfufkna6S39f">
            Anf. 21 CARL B HAMILTON (fp) replik:
          </note>
          <u xml:id="i-c8f40ee0254f1340-241" who="Q5785982">
            <seg xml:id="i-XqiuhKm3bkmgXLVHrjXzDs">
              Fru talman! Det är lite märkligt att lyssna till en socialdemokrat
              som verkar ha blivit fullständig kärnkraftsmotståndare. Det var
              ändå Socialdemokraterna som startade den svenska kärnkraftsutbyggnaden.
              De var kanske till och med under en period för svenska atomvapen.
              Det blir väldigt egendomligt.
            </seg>
          </u>
          <note type="speaker" xml:id="i-V6NDBNyUuQexfXhfaXcC46">
            (TOMAS ENEROTH (s):
          </note>
          <u who="Q5711551" xml:id="i-17fd207c363fa632-0" next="i-c8f40ee0254f1340-244">
            <seg xml:id="i-Vx9kc2jLshSs3mKUJTYrxe">
              Förlåt atomvapen? Jag visste inte det.)
            </seg>
          </u>
          <u xml:id="i-c8f40ee0254f1340-242" prev="i-17fd207c363fa632-0" who="Q5711551">
            <seg xml:id="i-14HBMiGKdZnLxo365SzFRW">
              Jo, det var så. Det var i slutet av 50-talet. Jag beklagar att
              Tomas Eneroth är mindre skolad i partihistorien än vad jag är.
            </seg>
          </u>
          <u xml:id="i-c8f40ee0254f1340-243" prev="i-17fd207c363fa632-0" who="Q5711551">
            <seg xml:id="i-XD8UJvE42q9w1mM2rUVoRT">
              Gunnar Emanuel Sträng, för att ta ett annat historiskt fenomen,
              var för att staten inte skulle stödja utbyggnaden av kärnkraften
              i Sverige. Det är därifrån vi har detta; det är ett arv av honom
              och hans inställning.
            </seg>
          </u>
          <u xml:id="i-c8f40ee0254f1340-244" prev="i-17fd207c363fa632-0" who="Q5711551">
            <seg xml:id="i-EfnQC9CqNrarpB9p2iMGiw">
              Om vi ska ta elpriserna tror jag att stålindustrin, basindustrin
              och råvaruindustrin är betydligt mer oroade över den oklara energipolitik
              som oppositionen står för och de elpriser som kommer av det än
              den som regeringssidan står för. Vi har en strategi för vad som
              händer när de tio reaktorerna måste läggas ned. Då öppnar vi för
              möjligheten att ersätta dessa rektorer med nya reaktorer så att
              det inte blir något avbrott i den långsiktiga elförsörjningen
              i Sverige.
            </seg>
          </u>
          <note type="speaker" xml:id="i-HPzybpUczyFFEayzNN9pgx">
            Anf. 22 KENT PERSSON (v) replik:
          </note>
          <u xml:id="i-c8f40ee0254f1340-245" next="i-c8f40ee0254f1340-249" who="Q6043221">
            <seg xml:id="i-KA6SgsEWeARdtSbjJ57XW4">
              Fru talman! Jag kan ge Carl B Hamilton rätt i att det finns en
              koppling mellan kärnkraft och kärnvapen. Den har historiskt varit
              tydlig. Kärnkraften kan man se mer som en restprodukt av utvecklingen
              av kärnvapen. På det sättet har du faktiskt rätt.
            </seg>
          </u>
          <u xml:id="i-c8f40ee0254f1340-246" prev="i-c8f40ee0254f1340-245" who="Q6043221">
            <seg xml:id="i-KPNZFTTMhvNwAibaEuesah">
              Jag kan också ge en eloge till Carl B Hamilton för att han så
              ärligt och tydligt förespråkar en linje av utbyggnad av kärnkraften
              i Sverige. Så långt kan jag tycka att det är okej.
            </seg>
          </u>
          <u xml:id="i-c8f40ee0254f1340-247" prev="i-c8f40ee0254f1340-245" who="Q6043221">
            <seg xml:id="i-5azZDMW1vn92hKcDcCD8M9">
              Men sedan kommer vi till energieffektivisering och att det skulle
              driva upp priset. Det är ett fullständigt huvudlöst påstående.
              Här har vi inom den elintensiva industrin under ett antal år bedrivit
              ett projekt med energieffektivisering som har varit framgångsrikt.
              Det har inte påverkat priset på företagens varor ett dugg. De
              har snarare sparat pengar i och med den här satsningen och kunnat
              göra andra satsningar. Det har varit väldigt positivt.
            </seg>
          </u>
          <u xml:id="i-c8f40ee0254f1340-248" prev="i-c8f40ee0254f1340-245" who="Q6043221">
            <seg xml:id="i-Px3hMVG3eqVKaeMuk5N6oh">
              Det andra som Carl B Hamilton tar upp är att vår politik skulle
              driva upp elpriserna. Det är också ett huvudlöst påstående. Det
              blir precis tvärtom. Er politik syftar till att exportera el i
              framtiden till samma priser som finns ute i Europa, vilket kommer
              att innebära att vi driver upp elpriset även här i Sverige, alldeles
              så som Tomas Eneroth här tidigare sade.
            </seg>
          </u>
          <u xml:id="i-c8f40ee0254f1340-249" prev="i-c8f40ee0254f1340-245" who="Q6043221">
            <seg xml:id="i-D5r7gzY4FiHd7nRwppBncW">
              Du måste kunna ge ett svar på den frågan, Carl B Hamilton. Var
              någonstans ser du elprisernas nivå? Ska vi samspela med Europa
              eller ska vi sätta ett eget elpris här i Sverige i framtiden?
              Det måste vi ju göra om vi ska vara konkurrenskraftiga och om
              basindustrin ska kunna få konkurrenskraftiga priser.
            </seg>
          </u>
          <note type="speaker" xml:id="i-BmYd5SP8uWqTBEq4DVho5o">
            Anf. 23 CARL B HAMILTON (fp) replik:
          </note>
          <u xml:id="i-c8f40ee0254f1340-250" next="i-c8f40ee0254f1340-253" who="Q5785982">
            <seg xml:id="i-XrBAmgZoVtz9tr43EgPzyg">
              Fru talman! Vi är för att man bygger ut kablar. Jag vet att Socialdemokraterna
              och Vänsterpartiet är emot detta och vill att Sverige ska isoleras
              från resten av världen vad beträffar elektricitet. Jag tror att
              det är en farlig strategi bortsett från det som vi tidigare har
              sagt här om att det är en stor fördel för klimatet om vi i Sverige
              kan exportera el till kontinenten som därmed tränger ut kolkraft
              och tvingar kolkraftverk att läggas ned. Det är väl alldeles utmärkt
              om vi när vi har överskott under vissa perioder exporterar för
              att lägga ned anläggningar som släpper ut koldioxid på kontinenten.
            </seg>
          </u>
          <u xml:id="i-c8f40ee0254f1340-251" prev="i-c8f40ee0254f1340-250" who="Q5785982">
            <seg xml:id="i-LL1HFi1JGEZpyr8R3qWZmz">
              Huruvida detta blir ett långsiktigt alternativ för svensk kraftproduktion
              är svårt att säga i dag. Men förutsättningen för det ska vi i
              alla fall skaffa oss, nämligen att vi ska bygga ut med fler kablar.
            </seg>
          </u>
          <u xml:id="i-c8f40ee0254f1340-252" prev="i-c8f40ee0254f1340-250" who="Q5785982">
            <seg xml:id="i-APSuPXr17ZUcZrsM3zsoNw">
              När det gäller energieffektivisering har jag hört de här exemplen
              många gånger från enskilda företag. Man har lyckats sänka energianvändningen.
              Det är säkert sant. Men vad vi här talar om är att ni föreslår
              att man ska ta bort nästan hälften av Sveriges eltillförsel. Då
              kan man inte upphöja de enskilda exemplen från olika fabriker,
              husbyggen och så vidare till en allmän sanning och en generell
              slutsats.
            </seg>
          </u>
          <u xml:id="i-c8f40ee0254f1340-253" prev="i-c8f40ee0254f1340-250" who="Q5785982">
            <seg xml:id="i-L7cUnEvyjJx5nZtP4LmwsA">
              Jag menar att ni skapar en synvilla som ni kolporterar år ut
              och år in med dessa exempel. Ni låtsas att ni på något sätt kan
              trolla bort behovet av elenergi med dem. Om man ska minska användningen
              av el tvingas ni, eftersom ni ska göra det så drastiskt och så
              snabbt, också höja elpriserna kraftigt och snabbt.
            </seg>
          </u>
          <note type="speaker" xml:id="i-QQJ2RM3qAbrg1Hc1HEtApf">
            Anf. 24 KENT PERSSON (v) replik:
          </note>
          <u xml:id="i-c8f40ee0254f1340-254" next="i-c8f40ee0254f1340-258" who="Q6043221">
            <seg xml:id="i-2KWaZ5ULy2PtiPTmWfK1VT">
              Fru talman! Jag vet inte var Carl B Hamilton har fått det här
              med snabbheten ifrån. Vi har talat om i den takt vi kan ersätta
              kärnkraften med förnybar energi. Det beror ju alldeles på vilken
              politisk vilja man har och vilka satsningar man vill göra. När
              det gäller energieffektivisering tror jag att Carl B Hamilton
              och möjligtvis Folkpartiet står ensamma i synsättet att det skulle
              vara dyrt och kanske inte heller realistiskt.
            </seg>
          </u>
          <u xml:id="i-c8f40ee0254f1340-255" prev="i-c8f40ee0254f1340-254" who="Q6043221">
            <seg xml:id="i-274tEwpp9GgeU2BG9Kxxmq">
              Titta på kärnkraftsutbyggnaden som planeras ute i världen, som
              Carl B Hamilton tidigare tog upp som någonting föredömligt! Så
              tolkade jag det. Den kärnreaktor som jag känner till som har varit
              under produktion eller planering under längst tid är den i Argentina
              som påbörjades 1954 och fortfarande inte är färdig. Det är väl
              så det ser ut för många av planerna; det är just planer.
            </seg>
          </u>
          <u xml:id="i-c8f40ee0254f1340-256" prev="i-c8f40ee0254f1340-254" who="Q6043221">
            <seg xml:id="i-JSxoQYAWSJQKWVmmzUpoN8">
              Skillnaden mellan er politik och vår politik är att vi vill ha
              en möjlighet att politiskt säga vilket energislag vi ska ha i
              framtiden. Ni vill avhända er den möjligheten genom att säga att
              det är marknaden som avgör om det ska byggas kärnkraft eller inte.
              Ni mäler er ut ur det politiska ansvaret och lägger över det på
              någon annan.
            </seg>
          </u>
          <u xml:id="i-c8f40ee0254f1340-257" prev="i-c8f40ee0254f1340-254" who="Q6043221">
            <seg xml:id="i-TCTsoPGgkRDPcSTTVSZiki">
              Vad har ni för beredskap om nu marknaden kommer fram till att
              det här inte går? Ni gör ju inga andra satsningar. Det tar oerhört
              lång tid från planering fram till beslut när det gäller att komma
              fram till om man ska bygga kärnkraft eller inte. Det tar kanske
              tio år. Vad ska ni göra då sitta med armarna i kors?
            </seg>
          </u>
          <u xml:id="i-c8f40ee0254f1340-258" prev="i-c8f40ee0254f1340-254" who="Q6043221">
            <seg xml:id="i-Y7SH3xUcJB4Nxiu8vCXCFx">
              Det är ju det här som är lösningen från Folkpartiets sida. Det
              är det här som ska ersätta gammal el från kärnkraften. Den ska
              ersättas med ny kärnkraftsel. Det är bara det att ni inte fattar
              några politiska beslut, utan ni lämnar över det till marknaden.
              Det är en farlig väg som ni har slagit in på.
            </seg>
          </u>
          <note type="speaker" xml:id="i-RDXmU34e2yTcBqioJ8eF6M">
            Anf. 25 CARL B HAMILTON (fp) replik:
          </note>
          <u xml:id="i-c8f40ee0254f1340-259" next="i-c8f40ee0254f1340-260" who="Q5785982">
            <seg xml:id="i-6j57EfeBZ5YD3hNwtzNUFe">
              Fru talman! Jag förstår inte Kent Perssons fråga. Vi lägger ju
              fram ett förslag till politiskt beslut i dag om att möjliggöra
              uppförandet av tio nya reaktorer från den 1 januari. Det är vårt
              svar på den fråga som du ställer. Det är det som är vårt politiska
              beslut.
            </seg>
          </u>
          <u xml:id="i-c8f40ee0254f1340-260" prev="i-c8f40ee0254f1340-259" who="Q5785982">
            <seg xml:id="i-6KCssp64y7Gg8CJng5UYbH">
              Men sedan vill du, Kent Persson, på något slags statssocialistiskt
              gammalt maner bestämma precis vilka anläggningar som ska uppföras
              och vilka som ska stängas ned. Vi har inte den ordningen i Sverige
              i dag, och vi har aldrig haft det. Hilding Hagberg, för att återvända
              till historien, var mycket för det. Även ni har väl frångått den
              filosofin. Men nu talar Kent Persson som om den ska återinföras.
              Vi är motståndare till socialismen. Jag vill bara understryka
              det om det råder något tvivel om den saken.
            </seg>
          </u>
          <note type="speaker" xml:id="i-8348LMd8Xw2HDZ2veRmpvz">
            Anf. 26 MARIA WETTERSTRAND (mp) replik:
          </note>
          <u xml:id="i-c8f40ee0254f1340-261" next="i-c8f40ee0254f1340-265" who="Q444747">
            <seg xml:id="i-Ffsq2dQUw1HG5VpoSZ7vsS">
              Fru talman! Jag reagerade lite på Carl B Hamiltons sätt att hantera
              frågan om vallöften. Annars vill jag tacka Carl B Hamilton för
              en ärlig och rak ståndpunkt i den här frågan och för att han inte
              använder sin talartid till att påstå att Peter Eriksson tycker
              saker som han inte tycker för att sedan argumentera emot dem,
              vilket vissa andra tidigare har gjort.
            </seg>
          </u>
          <u xml:id="i-c8f40ee0254f1340-262" prev="i-c8f40ee0254f1340-261" who="Q444747">
            <seg xml:id="i-K4TBXho6sk2ccLYRbmxqME">
              Men just frågan om vallöften tycker jag att han hanterade lite
              vårdslöst. Är det okej om vi rödgröna går till val på att vi ska
              höja pensionärernas inkomster och sedan under mandatperioden fattar
              beslut om att i stället sänka pensionärernas inkomster, och så
              argumenterar vi för att det är helt okej eftersom folk har möjlighet
              att rösta bort oss i nästa val? Ni har gått till val på att ni
              inte ska upphäva förbudet mot att bygga nya kärnkraftsreaktorer,
              och ändå är det precis det som ni gör. Sedan säger ni: Det går
              ju att välja bort oss i valet, om man vill. Det kan vi hoppas
              att folk gör.
            </seg>
          </u>
          <u xml:id="i-c8f40ee0254f1340-263" prev="i-c8f40ee0254f1340-261" who="Q444747">
            <seg xml:id="i-GorH828zWw2U1aFjZgrb1E">
              Sedan har vi frågan om hur man ersätter de kärnkraftverk som
              vi har. Vad är alternativet från den rödgröna sidan när det gäller
              energipolitiken?
            </seg>
          </u>
          <u xml:id="i-c8f40ee0254f1340-264" prev="i-c8f40ee0254f1340-261" who="Q444747">
            <seg xml:id="i-UJfHehSDJP7FdTGi7Vjgjt">
              Vi har högre ambitioner när det gäller utbyggnaden av förnybar
              energi, och det är fullt realistiskt. Vi kan titta på vindkraften
              som är en liten del av det här. Tyskland har 40 terawattimmar
              vindkraft. Sverige har 3. Tyskland är ett mindre land med mycket
              sämre vindlägen och rimligtvis mycket större konflikter med andra
              intressen när det gäller att bygga vindkraft. En orsak till att
              de har detta är att de har ett system där människor kan satsa
              pengar i vindkraft och leverera in elen på nätet så att det lönar
              sig.
            </seg>
          </u>
          <u xml:id="i-c8f40ee0254f1340-265" prev="i-c8f40ee0254f1340-261" who="Q444747">
            <seg xml:id="i-8mJh1ZWJtT7sYhzzaqe2Rg">
              Den svenska kärnkraften stod för 49 terawattimmar de senaste
              tolv månaderna, vilket kan jämföras med dessa 40. Oavsett vad
              man tror om potentialerna för effektivisering är det nog inte
              så många som tror att de skulle vara mindre än så där en 15 terawattimmar.
              Det finns en stor möjlighet att ersätta kärnkraften, och läget
              är bättre än någonsin tidigare.
            </seg>
          </u>
          <note type="speaker" xml:id="i-PJbp9wqBrHo6Gx3AfwGY8K">
            Anf. 27 CARL B HAMILTON (fp) replik:
          </note>
          <u xml:id="i-c8f40ee0254f1340-266" next="i-c8f40ee0254f1340-270" who="Q5785982">
            <seg xml:id="i-Fm57WCjnQ8t4b5wvJ1PesF">
              Fru talman! Låt mig börja med vallöftena. Anledningen till att
              det har skett en omsvängning är enligt min mening den kraftiga
              och intensiva klimatdebatten. Den påverkade säkert Centerpartiet
              precis som alla andra partier. Man började fundera över vad som
              är viktigast. Det har i alla fall varit en viktig ingrediens till
              varför Alliansen kom fram till den kompromiss som vi har kommit
              fram till och som alla står bakom.
            </seg>
          </u>
          <u xml:id="i-c8f40ee0254f1340-267" prev="i-c8f40ee0254f1340-266" who="Q5785982">
            <seg xml:id="i-HYSpzDcQKWitB26NBESZub">
              Det andra är, vilket jag försökte förklara, att politiker inte
              har kontroll över det faktum att de här tio reaktorerna måste
              läggas ned, kanske med början 2022. Då måste man ha ett alternativ.
              Man måste veta vad man ska göra efter den dagen. Det innebär att
              man måste fatta ett beslut redan i dag.
            </seg>
          </u>
          <u xml:id="i-c8f40ee0254f1340-268" prev="i-c8f40ee0254f1340-266" who="Q5785982">
            <seg xml:id="i-6GnJStQKb4dofahKDHjXi1">
              Min bedömning är att era alternativ inte alls är fullt realistiska,
              som Maria Wetterstrand säger. De är glädjekalkyler. Jag litar
              inte ett ögonblick på dem.
            </seg>
          </u>
          <u xml:id="i-c8f40ee0254f1340-269" prev="i-c8f40ee0254f1340-266" who="Q5785982">
            <seg xml:id="i-EektkMDKraxqR494qtLkc3">
              Man hör jämförelser med Tyskland och Danmark, och det sägs att
              de har mycket vindkraft. Det är länder med helt andra förutsättningar
              än vad Sverige har. Då kan vi inte heller säga att de är föredömen
              eller att vi ska göra som de gör. Den här följa-John-filosofin
              som man ständigt får höra att man gör på ett lite annat sätt i
              Tyskland eller Danmark håller inte. Vi är ett annat land med andra
              förutsättningar.
            </seg>
          </u>
          <u xml:id="i-c8f40ee0254f1340-270" prev="i-c8f40ee0254f1340-266" who="Q5785982">
            <seg xml:id="i-FYuJxTzzpsmfdXr3xVQ9BZ">
              Med tanke på det Maria Wetterstrand sade tidigare är det viktigt
              att påpeka att Miljöpartiets politik är att snabbt och med början
              omedelbart avveckla kärnkraften. Det handlar inte om en successiv
              lagomtakt som hon i ett tidigare inlägg påstod var deras politik.
            </seg>
          </u>
          <note type="speaker" xml:id="i-9F2CWZ3G5BDEP65EFRVqoG">
            Anf. 28 MARIA WETTERSTRAND (mp) replik:
          </note>
          <u xml:id="i-c8f40ee0254f1340-271" next="i-c8f40ee0254f1340-275" who="Q444747">
            <seg xml:id="i-Fg6xcPpmtRHa1ShGCDfrgN">
              Fru talman! Vi har en gemensam överenskommelse mellan de tre
              rödgröna partierna om energipolitiken, och den är väldigt tydlig.
              Den är tydlig på den punkten att vi ska satsa på att bygga ut
              förnybar elproduktion därför att vi i Sverige har bland de bästa
              förutsättningarna i världen för det. Det är helt riktigt att vi
              är annorlunda än Tyskland. Vi har bättre förutsättningar än vad
              de har dels på grund av att vi är ett större land med bättre vindlägen
              och mindre konflikter om vindkraften, dels för att vi har en redan
              utbyggd vattenkraft vilket innebär att man kan reglera vattenkraften
              så att man får en balans i vindkraften. Man kan balansera elproduktionen
              från vindkraften tack vare vår vattenkraft.
            </seg>
          </u>
          <u xml:id="i-c8f40ee0254f1340-272" prev="i-c8f40ee0254f1340-271" who="Q444747">
            <seg xml:id="i-NU5frqXxrTBj3RXvAsvfuJ">
              Dessutom använder vi två och halv gånger mer el per person i
              Sverige än i resten av EU. Mycket av det beror på att vi värmer
              upp våra hus med el. Där finns en stor effektiviseringspotential,
              och det finns en effektiviseringspotential i industrin. Vi har
              sett att när man har satsat på detta får man också effekter.
            </seg>
          </u>
          <u xml:id="i-c8f40ee0254f1340-273" prev="i-c8f40ee0254f1340-271" who="Q444747">
            <seg xml:id="i-5UEAoenk6UBQRW5mTYmVLM">
              Det finns en möjlighet att bygga ut biokraftvärme, vindkraft
              och sannolikt också andra energikällor under de närmaste tio åren.
              Det finns en stor möjlighet till effektivisering. Vi vill se att
              de potentialerna tas till vara.
            </seg>
          </u>
          <u xml:id="i-c8f40ee0254f1340-274" prev="i-c8f40ee0254f1340-271" who="Q444747">
            <seg xml:id="i-PiJ26fzcVMzC7JPEkeaRUQ">
              När vi säger att vi ska ta in lite mer skatter och göra satsningar
              på flera olika områden klagar ni ibland över oppositionens politik
              i raljerande termer som att man inte kan få allting. I det här
              läget är det ni som säger att ni kan satsa på precis allting.
              Man kan få både miljardinvesteringar i kärnkraft och samma miljardinvesteringar
              i förnybar energi. Så fungerar det inte.
            </seg>
          </u>
          <u xml:id="i-c8f40ee0254f1340-275" prev="i-c8f40ee0254f1340-271" who="Q444747">
            <seg xml:id="i-4J5ynqZ1bfvaTu9jnXtHEp">
              Det fungerar på det sättet att man får mer investeringar i förnybar
              energi om man inte öppnar för möjligheten att lägga pengarna på
              kärnkraft. Det är ett vägval. Våra energibolag kommer inte att
              stå helt handlingsförlamade och sluta jobba för att de inte får
              bygga tio nya kärnkraftsreaktorer. De kommer naturligtvis att
              fortsätta investera pengar och se till att vi får en elproduktion
              som fungerar. Vi kommer att se till att det blir så. Vi kommer
              inte att stänga kärnkraftverk förrän vi har möjlighet till det.
            </seg>
          </u>
          <note type="speaker" xml:id="i-5Yzvp9DvbarHrGA9ubxifJ">
            Anf. 29 CARL B HAMILTON (fp) replik:
          </note>
          <u xml:id="i-c8f40ee0254f1340-276" next="i-c8f40ee0254f1340-277" who="Q5785982">
            <seg xml:id="i-FikBabU12z2225DMLXGbhw">
              Fru talman! Här hörde vi en gammal variant på utträngningsfilosofin.
              Det stämmer inte att man tränger ut det förnybara om man bygger
              kärnkraft. Det fina med det här certifikatsystemet är att det
              finns ett inmalningstvång. En del av den el som produceras måste
              komma från förnybara energikällor. Det är en garanti för att den
              utträngning som Maria Wetterstrand påstår finns inte kommer att
              äga rum.
            </seg>
          </u>
          <u xml:id="i-c8f40ee0254f1340-277" prev="i-c8f40ee0254f1340-276" who="Q5785982">
            <seg xml:id="i-C3wGgbejYj6tyxnpR4XApW">
              Det är samma budskap från Maria Wetterstrand och andra kärnkraftsskeptiker
              som vi har hört hela tiden. Man måste någon gång acceptera att
              den framväxt av alternativa energislag som man hoppades på 1980
              inte har ägt rum. Då finns den här dolkstötsmyten att det beror
              på att man har byggt ut kärnkraften, men så är det inte. Det beror
              på att det har varit tekniskt och ekonomiskt mycket svårt att
              få de här alternativa energislagen att lyfta.
            </seg>
          </u>
          <note type="speaker" xml:id="i-WErg5J7Vtx5XSRB8ZMihjy">
            Anf. 30 TREDJE VICE TALMANNEN:
          </note>
          <u xml:id="i-c8f40ee0254f1340-278" who="unknown">
            <seg xml:id="i-CnswsuYA1xf81YBYehpMPL">
              Jag vill påminna om att det är en talare åt gången som har ordet
              i replikskiftena. Jag har noterat att talare har avbrutit varandra
              i tre replikskiften nu. Så ska det inte fungera, utan det är en
              talare åt gången som har ordet.
            </seg>
          </u>
          <note type="speaker" xml:id="i-WbCaKFdRB5rFma5Lvq7uFr">
            Anf. 31 BJÖRN HAMILTON (m):
          </note>
          <u xml:id="i-c8f40ee0254f1340-279" next="i-c8f40ee0254f1340-294" who="Q4919729">
            <seg xml:id="i-7zzkhY75Vu51BSGjTJTDRB">
              Fru talman! Jag ska försöka hålla mig lite kortare än vad övriga
              talare har gjort, annars får vi sitta här i några dygn. Det har
              ju dragit ut på tiden.
            </seg>
          </u>
          <u xml:id="i-c8f40ee0254f1340-280" prev="i-c8f40ee0254f1340-279" who="Q4919729">
            <seg xml:id="i-9WP2jofjy7574aph9twNsH">
              Det är en intressant fråga, och den engagerar många. Jag har
              suttit och lyssnat i några timmar på oppositionen med Tomas Eneroth
              i spetsen, för det är väl ändå Socialdemokraterna som är det ledande
              partiet även om vi som står utanför börjar ifrågasätta det lite
              grann. Ibland får man en känsla av att det är de andra två partierna
              som styr. Jag tycker att deras inslag i politiken märks. De gör
              stora avtryck i den gemensamma politik som ni försöker hantera
              och presentera. Jag tycker att det är lite tråkigt.
            </seg>
          </u>
          <u xml:id="i-c8f40ee0254f1340-281" prev="i-c8f40ee0254f1340-279" who="Q4919729">
            <seg xml:id="i-Q7PQcsdmBa54e5YuWt5dTe">
              Jag har sett, åtminstone förr i världen, socialdemokratin som
              någon form av garant för industriell utveckling i Sverige och
              som en garant för en säker energiproduktion. De här två sakerna
              går ju hand i hand. Jag tycker inte att det gäller längre. Med
              Miljöpartiet och Vänsterpartiet i hasorna har man accepterat den
              experimentpolitik som de här två partierna står för vad gäller
              energipolitiken. Jag tycker att det är tråkigt. Det är en skrämmande
              utveckling, för den kan påverka hela välståndet och den industriella
              utvecklingen i Sverige om det skulle gå illa i valet.
            </seg>
          </u>
          <u xml:id="i-c8f40ee0254f1340-282" prev="i-c8f40ee0254f1340-279" who="Q4919729">
            <seg xml:id="i-RDpTZSaLrEMKqiEig37EkC">
              Fru talman! Inledningsvis vill jag yrka bifall till utskottets
              förslag i betänkandet.
            </seg>
          </u>
          <u xml:id="i-c8f40ee0254f1340-283" prev="i-c8f40ee0254f1340-279" who="Q4919729">
            <seg xml:id="i-5JtUFnmBNvRy4f82fPfVYP">
              Som jag sade bygger Sveriges välstånd på säker och billig energiförsörjning.
              Vattenkraften var länge basen i elförsörjningen i landet och gjorde
              det möjligt för svensk gruv-, skogs- och verkstadsindustri att
              växa sig stark och bidra till den mycket positiva utveckling som
              vårt land genomgick under förra seklet. Råvaror som skogen och
              malmen var motorn i Sveriges resa från djup fattigdom till att
              bli ett av Europas rikaste länder.
            </seg>
          </u>
          <u xml:id="i-c8f40ee0254f1340-284" prev="i-c8f40ee0254f1340-279" who="Q4919729">
            <seg xml:id="i-RQbt3uqhipq9URm2EBp2ef">
              Energin som åtgick till att förädla råvarorna fick vi från bland
              annat vattenkraften och på senare år även kärnkraften. Medvetenheten
              om miljön och klimatet har vuxit fram och ytterligare bidragit
              till vattenkraftens och kärnkraftens styrka. Vi kan känna oss
              lyckligt lottade att ha två av världens bästa energikällor med
              tanke på koldioxidutsläpp och kommande hot som klimatförändringar.
              Kärnkraften och vattenkraften svarade 2008 för ca 90 procent av
              elproduktionen.
            </seg>
          </u>
          <u xml:id="i-c8f40ee0254f1340-285" prev="i-c8f40ee0254f1340-279" who="Q4919729">
            <seg xml:id="i-HpSsVztG9q5SRftomQF7zv">
              Fru talman! Vi måste se till att tillgången på energi även i
              framtiden är säkrad energi som även våra barnbarn kan använda
              och som gör att de kan leva i ett drägligt klimatförhållande.
              Allt annat vore att missbruka vår politiska makt. Vi måste göra
              det möjligt för kommande generationer att leva vidare på ett sätt
              som vi vant oss vid och som är grunden för dagens välstånd. Förutsättningar
              för global handel och internationalisering får inte ryckas bort.
            </seg>
          </u>
          <u xml:id="i-c8f40ee0254f1340-286" prev="i-c8f40ee0254f1340-279" who="Q4919729">
            <seg xml:id="i-FxzJcxVXBmrT9EmrAynJH6">
              Framtidens energiförsörjning måste präglas av god tillgänglighet
              och minskad klimatpåverkan. Förnybar energiproduktion och kärnkraft
              måste vara basen i energiförsörjningen. Kol, olja och gas måste
              fasas ut. Vi i Sverige har de bästa förutsättningarna för detta,
              förutsatt att vi tar de rätta politiska besluten som gör det möjligt.
            </seg>
          </u>
          <u xml:id="i-c8f40ee0254f1340-287" prev="i-c8f40ee0254f1340-279" who="Q4919729">
            <seg xml:id="i-Cr9ZBBwbNtMLp3LQDKRW5">
              Vi har också med vårt gynnsamma läge möjlighet att bidra till
              Europas förändrade energiproduktion, ett Europa som i dag har
              sin energiförsörjning inriktad på i huvudsak fossila bränslen
              och som har stora svårigheter att snabbt förändra sin situation.
              Klimatförändringarna tar inte hänsyn till några nationsgränser.
              Tysklands och Polens kolbaserade elproduktion påverkar klimatet
              även hos oss här hemma i Sverige.
            </seg>
          </u>
          <u xml:id="i-c8f40ee0254f1340-288" prev="i-c8f40ee0254f1340-279" who="Q4919729">
            <seg xml:id="i-EfgYUDvmScCjBMpoojuvjm">
              I januari 2007 presenterade EU ett omfattande paket med förslag
              till åtgärder för att få till stånd en ny europeisk energipolitik
              för att bekämpa klimatförändringen och främja energisäkerheten
              och konkurrenskraften. När det gäller kärnenergi anförde kommissionen
              att med hänsyn till den ökande oron för bland annat koldioxidutsläpp
              har kärnkraften den fördelen att den är en energikälla med begränsat
              koldioxidutsläpp, stabila kostnader och en stabil produktion.
            </seg>
          </u>
          <u xml:id="i-c8f40ee0254f1340-289" prev="i-c8f40ee0254f1340-279" who="Q4919729">
            <seg xml:id="i-SDXkmm1m3qXFVuiwZL6Zc4">
              Fru talman! Inför valet 2010 står två tydliga politiska alternativ
              mot varandra. På den ena sidan står vi i Alliansen. Vi är överens
              om att säkerställa Sveriges behov av billig och klimatvänlig el
              och möjliggöra elexport till andra EU-länder. Vi vill att man
              bygger ut den förnybara energin som kan alstras av vinden och
              solen, att man ger förutsättningar för förnybara bränslen och
              att vi ersätter de tio kärnkraftverk vi har i dag.
            </seg>
          </u>
          <u xml:id="i-c8f40ee0254f1340-290" prev="i-c8f40ee0254f1340-279" who="Q4919729">
            <seg xml:id="i-RSRur2mjyTcfMLj1fk5Bdj">
              För oss moderater har det varit ett självklart val att satsa
              på flera alternativ till kärnkraften som vattenkraft, vindkraft,
              bioenergi och solenergi. Tillsammans med kärnkraften kommer alla
              dessa energislag att ge den grund för basindustrin och elintensiva
              företag som behövs för att trygga våra jobb och vår välfärd. Detta
              ger förutsättningar för en fortsatt tillväxt och ett bibehållet
              välstånd för våra barn och barnbarn.
            </seg>
          </u>
          <u xml:id="i-c8f40ee0254f1340-291" prev="i-c8f40ee0254f1340-279" who="Q4919729">
            <seg xml:id="i-LycPxHcSQF82F7VkeLd1cN">
              Mot denna hållning står vänsterpartierna. De inriktar sig på
              förslag som driver upp elpriserna och gör Sverige beroende av
              elimport. De vill se skattehöjningar på bensin, vilket försämrar
              möjligheterna att bo i glesbygden där avstånden ofta är långa
              och alternativen till bilen färre. Transportsektorn och skogsindustrin
              skulle till exempel drabbas hårt av en ny kilometerskatt.
            </seg>
          </u>
          <u xml:id="i-c8f40ee0254f1340-292" prev="i-c8f40ee0254f1340-279" who="Q4919729">
            <seg xml:id="i-K5bD1YvnXNSQjx2sKU7DBv">
              Fru talman! Slopandet av kärnkraften som i dag står för mellan
              40 och 50 procent av elproduktionen skulle äventyra energiförsörjningen
              och den ekonomiska utvecklingen. Dagens beslut här i kammaren
              är ett viktigt vägval, och jag ser i huvudsak tre fördelar med
              att riksdagen nu öppnar upp för ett generationsskifte. För det
              första är det bra för jobben och därmed för välfärden. För det
              andra skapar det stabilitet på elmarknaden och håller nere elpriserna.
              För det tredje öppnar det för export av ren el till Europa och
              minskar koldioxidutsläppen dramatiskt.
            </seg>
          </u>
          <u xml:id="i-c8f40ee0254f1340-293" prev="i-c8f40ee0254f1340-279" who="Q4919729">
            <seg xml:id="i-AUVaphkz5oG4DUJrKVyxYR">
              Planerings- och byggtiden för ett kärnkraftverk är lång, som
              vi har hört här tidigare. Man räknar med 1520 år. Vi måste alltså
              ta beslut nu om vi vill ersätta våra kärnkraftverk med ny och
              modern teknik och kunna bibehålla kärnkraftselen även i en framtid.
            </seg>
          </u>
          <u xml:id="i-c8f40ee0254f1340-294" prev="i-c8f40ee0254f1340-279" who="Q4919729">
            <seg xml:id="i-Bs4EAUPag7EVCMRGhCAftG">
              Vi kan inte göra som Socialdemokraterna, sticka huvudet i sanden
              och skjuta problemen på framtiden. Moderaterna och Alliansen vill
              att vi ska producera mer el, ha flera alternativ och i stället
              kunna exportera ren el till andra länder. Detta ger jobb och tillväxt
              i hela Sverige.
            </seg>
          </u>
          <note xml:id="i-uFpSSg3cyiMV8yCWAgqZu">
            (Applåder)
          </note>
          <note xml:id="i-VKUhBVSKhzCvVLunKXG566">
            I detta anförande instämde Staffan Anger, Anna Kinberg Batra,
            Cecilie Tenfjord-Toftby och Marie Weibull Kornias (alla m).
          </note>
          <note type="speaker" xml:id="i-QkwPfRPkU78dsCXfsB7aQz">
            Anf. 32 TOMAS ENEROTH (s) replik:
          </note>
          <u xml:id="i-c8f40ee0254f1340-295" next="i-c8f40ee0254f1340-298" who="Q5711551">
            <seg xml:id="i-TvSVRHckmHMShDRLrYNCqE">
              Fru talman! Vi är fortfarande en garant för industrin, för industripolitik
              och för Sverige som stark industrination. Björn Hamilton uttryckte
              en tveksamhet över det, men det är som vanligt socialdemokratin
              som ser till att värna tillväxt och utveckling i det här landet
              i kontrast till en regering som i huvudsak verkar tycka att gräsklippning
              och städning där hemma hushållsnära tjänster ska vara den viktigaste
              exportnäringen. Vi svek inte heller industrin under finanskrisen
              så som den här regeringen gjorde. Eftersom Sverige är ett litet,
              exportberoende land tycker vi att den svenska industrin är oerhört
              viktig.
            </seg>
          </u>
          <u xml:id="i-c8f40ee0254f1340-296" prev="i-c8f40ee0254f1340-295" who="Q5711551">
            <seg xml:id="i-DFWERyxwTQZL8Da7TrZRPb">
              Det är därför vi ser hur energiomställningen också kan vara någonting
              som stärker industrin. Det är därför vi ser hur det kan leda till
              fler jobb inom industrin, både inom tjänstedelen av industrisektorn
              och framför allt och kanske tydligast inom miljötekniksektorn.
              När vi gör stora ansträngningar i Sverige med att ställa om energisystemen,
              ställa om vår uppvärmning av bostäder och byta ut direktverkande
              el till fjärrvärme är det något som faktiskt skapar sysselsättning.
              Det är inte bara en smartare energianvändning, utan det skapar
              dessutom sysselsättning i Sverige. Det är klart att detta är en
              utmärkt grogrund för export också av den typen av produkter och
              tjänster på en internationell marknad.
            </seg>
          </u>
          <u xml:id="i-c8f40ee0254f1340-297" prev="i-c8f40ee0254f1340-295" who="Q5711551">
            <seg xml:id="i-7K6t1REXSrXuTt6o1R1ycP">
              Så gör vi när vi bedriver en offensiv energi- och näringspolitik.
              Moderaterna har varit emot detta. Klimatinvesteringsprogrammen
              var man emot. Hela programmet med att byta ut direktverkande el
              mot fjärrvärme var ni emot. Hela tiden har Moderaterna sagt att
              det där ska inte politiken bry sig om. Det är någonting som marknaden
              ska sköta. Effekterna av en sådan politik ser vi med förfäran
              på i flera europeiska länder, där det fortfarande är gammal kol
              och gas som värmer upp fastigheter och där man har ett starkt
              beroende av uråldriga energikällor.
            </seg>
          </u>
          <u xml:id="i-c8f40ee0254f1340-298" prev="i-c8f40ee0254f1340-295" who="Q5711551">
            <seg xml:id="i-4EXw7HXWXjEZnzkhYRAZza">
              Vi tycker inte att det är rimligt. Vi tycker att vi ska se den
              möjlighet som finns med energiomställningen. Så mina frågor till
              Björn Hamilton blir: Hur många kärnkraftverk blir det om marknaden
              bestämmer? Vad är er prognos? Kommer det att innebära att vi får
              uranbrytning? Det är ju den naturliga konsekvensen, vilket Moderaterna
              argumenterade för på sin egen stämma. Tio nya kärnkraftverk måste
              innebära att man får en egen försörjning med uranbrytning. Är
              det detta ni nu öppnar upp för? Ni får gärna ge besked här i dag.
            </seg>
          </u>
          <note type="speaker" xml:id="i-9reYqBbz84jzGv7ahiXQSA">
            Anf. 33 BJÖRN HAMILTON (m) replik:
          </note>
          <u xml:id="i-c8f40ee0254f1340-299" next="i-c8f40ee0254f1340-301" who="Q4919729">
            <seg xml:id="i-6gX6YbxVYg2CHfbFh2Q7mR">
              Fru talman! Om jag ska börja med industrin och stämningen inom
              industrin är de väldigt bekymrade över vänsterpartiernas inställning
              i energifrågan. Om det är någonting man tar upp med oss när vi
              gör industribesök är det just detta. Måtte det inte bli en vänsterregering
              med den energipolitik de nu står för, säger man till oss. Det
              var annorlunda på den gamla goda tiden när socialdemokratin stod
              för en tryggare inställning i dessa frågor. Nu har det blivit
              en experimentpolitik tillsammans med Vänsterpartiet och Miljöpartiet.
            </seg>
          </u>
          <u xml:id="i-c8f40ee0254f1340-300" prev="i-c8f40ee0254f1340-299" who="Q4919729">
            <seg xml:id="i-FzaKxmiu7DQs6TVGszrPGe">
              Sedan har vi den ständiga frågan hur många kärnkraftverk vi kommer
              att bygga. Att Vänsterpartiet ställer den kan jag kanske tycka
              är rätt naturligt eftersom de har en väldigt diffus uppfattning
              om hur marknaden fungerar och hur verkligheten ser ut i dessa
              frågor, men att Tomas Eneroth, som är en klok person och borde
              vara välorienterad, ställer den förvånar mig. Om vi styrde detta
              i detalj från statens sida skulle vi behöva ha ett statligt vattenfallsverk
              för att kunna gå in och i alla detaljer bestämma hur det ska se
              ut.
            </seg>
          </u>
          <u xml:id="i-c8f40ee0254f1340-301" prev="i-c8f40ee0254f1340-299" who="Q4919729">
            <seg xml:id="i-BCUjRdFaqcBt6Gpg2gHC2E">
              Vi har en energimarknad som naturligtvis lyder under de lagar
              och förordningar vi har, men de fattar sina egna beslut och framför
              allt tar de risken med investeringar. Det är givetvis lönsamheten
              för de enskilda företagen som kommer att styra. Det gäller även
              Vattenfall, som är ett aktiebolag och jobbar på marknaden. Det
              är alltså upp till energibolagen och energiproducenterna att avgöra,
              utifrån de politiska direktiv vi har, hur många kärnkraftverk
              det i verkligheten blir eller för den delen hur mycket vindkraft
              det blir.
            </seg>
          </u>
          <note type="speaker" xml:id="i-GhD5cXZumnwEBGMnxdzJvW">
            Anf. 34 TOMAS ENEROTH (s) replik:
          </note>
          <u xml:id="i-c8f40ee0254f1340-302" next="i-c8f40ee0254f1340-306" who="Q5711551">
            <seg xml:id="i-GL7aF6vbLdoftMZj3aKUgc">
              Fru talman! Jag noterar att jag inte fick något svar på hur många
              kärnkraftverk det blir. Frågan är viktig eftersom vi vet att det
              är med politiska riktlinjer och genom tydlig styrning vi har möjlighet
              att klara en energiomställning.
            </seg>
          </u>
          <u xml:id="i-c8f40ee0254f1340-303" prev="i-c8f40ee0254f1340-302" who="Q5711551">
            <seg xml:id="i-HysSVDUdNRvX8ssKKxBTqj">
              Vi har gjort en av de kanske största omställningarna i världen
              genom att förändra hur våra bostäder värms upp. Jag tror att det
              tillkommit ungefär 30 terawatt bioenergi. Det motsvarar uppvärmningen
              av 1,5 miljoner villor. Med hjälp av klimatinvesteringsprogram
              och satsning på fjärrvärme och biobränsle ställde vi om så att
              husen nu värms upp på ett smartare, mer energieffektivt och tryggare
              sätt. Det hade inte varit möjligt utan politiska insatser, som
              för övrigt Moderaterna var emot.
            </seg>
          </u>
          <u xml:id="i-c8f40ee0254f1340-304" prev="i-c8f40ee0254f1340-302" who="Q5711551">
            <seg xml:id="i-BrkCwSkHpwQPj6kFt1d46E">
              På samma sätt har vi utmaningar framöver antingen det handlar
              om transportsektorn eller hur vi säkerställer energiförsörjningen
              till svensk basindustri eller till våra hushåll. Detta skulle
              alltså marknaden få avgöra. Det beror på vad som är lönsamt, tror
              jag att Björn Hamilton sade. Min utgångspunkt är att vi inte kan
              resonera så. Marknaden kommer aldrig att ta ansvar för det klimatmässigt
              bästa alternativet. Marknaden kommer inte att ta ansvar för kommande
              generationer. För det krävs moraliska och politiska ställningstaganden.
              Det krävs tydliga riktlinjer.
            </seg>
          </u>
          <u xml:id="i-c8f40ee0254f1340-305" prev="i-c8f40ee0254f1340-302" who="Q5711551">
            <seg xml:id="i-ATGBe947RTrGxPQP25Ercn">
              Här finns en mycket tydlig logisk skillnad. Jag vill säkerställa
              att vi även framöver har konkurrenskraftiga elpriser till den
              svenska basindustrin. Jag vill säkerställa att vi har en trygg
              energiförsörjning. Jag vill inte att den hamnar i händerna på
              en marknad. Jag vill inte att vi säljer ut Vattenfall eller andra
              gemensamma tillgångar för att några, under några korta år, ska
              tjäna grova pengar på det samtidigt som kommande generationer
              varken klarar klimatutmaningen eller, för den delen, energiförsörjningen
              till de jobb som finns i Sverige. Det är därför jag inte vill
              att politiken ska avhända sig detta.
            </seg>
          </u>
          <u xml:id="i-c8f40ee0254f1340-306" prev="i-c8f40ee0254f1340-302" who="Q5711551">
            <seg xml:id="i-ALCNotc4cW1T5hgYZqMNik">
              Moderaterna och Björn Hamilton verkar stå för en annan linje,
              och jag konstaterar att jag inte heller får svar på frågan huruvida
              de ska öppna upp för uranbrytning, för det blir rimligtvis konsekvensen
              om man bygger tio nya reaktorer.
            </seg>
          </u>
          <note type="speaker" xml:id="i-8fT857LgxXsUobuvZrxQKc">
            Anf. 35 BJÖRN HAMILTON (m) replik:
          </note>
          <u xml:id="i-c8f40ee0254f1340-307" next="i-c8f40ee0254f1340-310" who="Q4919729">
            <seg xml:id="i-7jvGxmJCeawTfEwTfpGbGN">
              Fru talman! Tomas Eneroth vet, precis som jag, att uranbrytningsfrågan
              avgörs på kommunal nivå med det kommunala självbestämmandet och
              det kommunala vetot. Det är ingenting som vi beslutar om i riksdagen.
              Vi beslutar om planeringslagarna, och dem har vi klarat av. Där
              är vi, vad jag förstår, överens med Socialdemokraterna.
            </seg>
          </u>
          <u xml:id="i-c8f40ee0254f1340-308" prev="i-c8f40ee0254f1340-307" who="Q4919729">
            <seg xml:id="i-4uvvcbqmLbv14Ap8Laaqc3">
              När det gäller antalet kärnkraftverk vill jag säga att när man
              lyssnar på Tomas Eneroth låter han nästan som en sann vänsterpartist
              eller nästan som en statssocialist. Vi hade uppe detta tidigare
              med vår ordförande, som skapade begreppet statssocialist.
            </seg>
          </u>
          <u xml:id="i-c8f40ee0254f1340-309" prev="i-c8f40ee0254f1340-307" who="Q4919729">
            <seg xml:id="i-FfXLqK5A3PVZF7PDbEtBjT">
              Dessa företag startades redan under socialdemokratiskt regeringsinnehav.
              Det finns alltså en fungerande energimarknad med en hel del privata
              energiaktörer, bland annat Eon, vilket Tomas Eneroth säkert känner
              till. Det statliga inslaget, Vattenfall, är förhållandevis litet
              vad gäller den totala svenska energiproduktionen. De privata aktörerna
              styrs via lagar och förordningar, inte via direktägande. Vattenfall
              ska vi inte heller styra i detalj via vårt ägande, utan det ska
              omfattas av samma regler som andra eftersom det agerar på den
              gemensamma marknaden.
            </seg>
          </u>
          <u xml:id="i-c8f40ee0254f1340-310" prev="i-c8f40ee0254f1340-307" who="Q4919729">
            <seg xml:id="i-K7m1eWch2bffaZwhrna9zp">
              Det finns naturligtvis en skillnad mellan socialism och marknadstänkande,
              och där kommer vi kanske aldrig riktigt överens.
            </seg>
          </u>
          <note type="speaker" xml:id="i-JKXh6KDaQLCGoPdzMTrwjz">
            Anf. 36 MARIA WETTERSTRAND (mp) replik:
          </note>
          <u xml:id="i-c8f40ee0254f1340-311" next="i-c8f40ee0254f1340-312" who="Q444747">
            <seg xml:id="i-PQViijKtiTy15Yx4YdwBcT">
              Fru talman! Vi har hört Moderaterna tala om hur nödvändig kärnkraften
              är, både den nuvarande och den nya. Det finns olika uppfattningar
              om det i regeringen. Till exempel tolkar Centerpartiet överenskommelsen
              så att det inte kommer att bli några nya kärnkraftverk utom miljöminister
              Carlgren, som för en stund sedan lät precis som en folkpartistisk
              kärnkraftsentusiast.
            </seg>
          </u>
          <u xml:id="i-c8f40ee0254f1340-312" prev="i-c8f40ee0254f1340-311" who="Q444747">
            <seg xml:id="i-SqX4RE4e532whtyZihifcA">
              Ska vi tolka Moderaternas längtan efter nya kärnkraftverk som
              att detta beslut bara är ett första steg på vägen och att de,
              om det visar sig att centerpartisterna har rätt, är beredda att
              gå vidare och göra det mer lönsamt att bygga ut kärnkraften genom
              att exempelvis luckra upp regelverken? Moderaterna verkar ha uppfattningen
              att vi absolut, till vilket pris som helst, måste ha nya kärnkraftverk.
              Eller kan elproduktionen kanske lösas på något annat vis?
            </seg>
          </u>
          <note type="speaker" xml:id="i-MRR4UmYVP9hZVLevWR31ko">
            Anf. 37 BJÖRN HAMILTON (m) replik:
          </note>
          <u xml:id="i-c8f40ee0254f1340-313" next="i-c8f40ee0254f1340-314" who="Q4919729">
            <seg xml:id="i-9sTA56pq3DpUV2KJQ71UMw">
              Fru talman! Jag tänker inte upprepa det vi sagt tidigare. Det
              är inte vi politiker i riksdagen som bestämmer hur många kärnkraftverk
              det ska bli, vilken omfattning det ska ha. Vi kan ange förutsättningarna.
            </seg>
          </u>
          <u xml:id="i-c8f40ee0254f1340-314" prev="i-c8f40ee0254f1340-313" who="Q4919729">
            <seg xml:id="i-BLXnjfuZHJr9CExkpkkeyE">
              På något sätt tänker sig Maria Wetterstrand en framtid där någon
              skulle gå in och göra det enklare att etablera kärnkraft, via
              statssubventioner och annat. Inom Alliansen har vi klart och tydligt
              sagt att det inte blir några statliga subventioner till kärnkraften.
              Däremot subventionerar vi de förnybara energiformerna, vindkraft
              och allt möjligt annat. Kärnkraften ska dock stå på egna ben,
              och det är vi väldigt överens om. Det kommer att förbli så.
            </seg>
          </u>
          <note type="speaker" xml:id="i-5Jzs1zZoP6D13ubUMcCJQD">
            Anf. 38 MARIA WETTERSTRAND (mp) replik:
          </note>
          <u xml:id="i-c8f40ee0254f1340-315" next="i-c8f40ee0254f1340-318" who="Q444747">
            <seg xml:id="i-4aMEARGoE3LWLZTLAnZEUL">
              Fru talman! Vi kan återigen konstatera att det finns en stor
              osäkerhet i den energipolitik som lagts fram av den nuvarande
              regeringen. Vi vet inte om det blir nya kärnkraftverk eller inga
              alls, utan marknaden ska helt och hållet ta ansvaret för huruvida
              vi har el i Sverige eller inte. Jag tycker inte att det är en
              ansvarsfull politik. Jag tycker att det är viktigt att vi politiker
              tar ansvar för att vi i ett land som Sverige har en elproduktion
              som garanterar att vår industri har el och att det finns en möjlighet
              för människor att använda el hemma. I det här fallet har man ingen
              aning om hur resten av energipolitiken ska bedrivas, för man vet
              inte om det blir tio nya kärnkraftverk eller inga kärnkraftverk
              alls.
            </seg>
          </u>
          <u xml:id="i-c8f40ee0254f1340-316" prev="i-c8f40ee0254f1340-315" who="Q444747">
            <seg xml:id="i-CrwtrfEw74g9vXLk7cRfxj">
              Dessutom förs i diskussionen ofta fram att kärnkraften skulle
              vara en både säker och billig energikälla och att det just därför
              är absolut nödvändigt att ha kärnkraft. På vilket sätt är kärnkraften
              säker? Vi vet av erfarenhet att när kärnkraftverk står stilla
              kan de stå stilla i flera år. Det är ingen säker och trygg elproduktion
              när en stor del av elproduktionen kan stå stilla i flera år.
            </seg>
          </u>
          <u xml:id="i-c8f40ee0254f1340-317" prev="i-c8f40ee0254f1340-315" who="Q444747">
            <seg xml:id="i-Q6sKkwtXMTB8sZE3CGKcWe">
              Inte heller är det ur miljösynpunkt säkert att producera avfall
              som är radioaktivt i hundra tusen år och där inget land i världen
              har beslutat hur det ska förvaras. Och inte är den billig heller.
              Den blir hela tiden dyrare. De projekt som sätts i gång fördyras
              under tiden kraftverken byggs upp; det ser vi inte minst i Finland.
              Trots det finns det investerare som är beredda att gå in med pengar.
              Av olika skäl finns det många som är intresserade av att bygga
              nya kärnkraftverk. Det vet vi.
            </seg>
          </u>
          <u xml:id="i-c8f40ee0254f1340-318" prev="i-c8f40ee0254f1340-315" who="Q444747">
            <seg xml:id="i-5K1GBuTG6DFQLeLxfXKNWS">
              Den energipolitik som regeringen föreslagit leder till stor osäkerhet
              beträffande om vi får el eller inte i framtiden.
            </seg>
          </u>
          <note type="speaker" xml:id="i-SwY8SYbugv1TvX8PFC7FdF">
            Anf. 39 BJÖRN HAMILTON (m) replik:
          </note>
          <u xml:id="i-c8f40ee0254f1340-319" next="i-c8f40ee0254f1340-321" who="Q4919729">
            <seg xml:id="i-LW49Lm4nmo8uWEcWTtTCm1">
              Fru talman! Maria Wetterstrand gav själv svaret på sin egen fråga.
              Det finns ett stort intresse på marknaden för att bygga nya kärnkraftverk.
              Det finns det i Sverige och i Finland. Att det inte skulle bli
              några nya kärnkraftverk, eller rättare sagt några ombyggda kärnkraftverk,
              för det är ju det som det handlar om, håller jag för rätt otroligt.
            </seg>
          </u>
          <u xml:id="i-c8f40ee0254f1340-320" prev="i-c8f40ee0254f1340-319" who="Q4919729">
            <seg xml:id="i-25kSKGGStdkqkXL8Kp12nA">
              Maria Wetterstrand har inte i någon debatt här på ett trovärdigt
              sätt svarat på frågan hur ni tänker ersätta den elproduktion som
              vi i dag har i kärnkraftverken inom en tidsrymd om 1015 år. Det
              är väl där den stora oron ligger om ni skulle komma till makten.
              Det är en oro för att vi plötsligt inte skulle kunna vara självförsörjande
              vad gäller el. Det är detta som industrin ser som den stora faran.
            </seg>
          </u>
          <u xml:id="i-c8f40ee0254f1340-321" prev="i-c8f40ee0254f1340-319" who="Q4919729">
            <seg xml:id="i-RfCQr1ZL2zqaVRP8HyhtsN">
              Varken industrin eller vi vanliga konsumenter bryr oss kanske
              så mycket om var elen kommer från, men den måste komma ur uttaget.
              Det är det vi måste garantera som politiker, och där ligger vår
              politiska uppgift. Det har vi gjort med den alliansöverenskommelse
              som nu har resulterat både i en energipolitik som regeringen har
              lagt fram här tidigare och i de propositioner som har kommit nu.
            </seg>
          </u>
          <note type="speaker" xml:id="i-JcowNzRaTrwSXSuusc7Kxn">
            Anf. 40 KENT PERSSON (v) replik:
          </note>
          <u xml:id="i-c8f40ee0254f1340-322" next="i-c8f40ee0254f1340-325" who="Q6043221">
            <seg xml:id="i-MrVAr3EPafvBRhHYagERp6">
              Fru talman! Tack, Björn Hamilton! Jag vet ju att det här är din
              sista debatt, och det här blir väl vårt sista replikskifte. Vi
              har ju haft några stycken i alla fall.
            </seg>
          </u>
          <u xml:id="i-c8f40ee0254f1340-323" prev="i-c8f40ee0254f1340-322" who="Q6043221">
            <seg xml:id="i-WPgEerkALbEnfi5ZN7zwKk">
              Du, Björn Hamilton, pratar mycket om ansvar för kommande generationer.
              Jag är lite fundersam över hur du tänker då. Frågan om kärnavfallet
              är inte löst i dag, och den lägger ni över på kommande generationer
              att försöka lösa och ta hand om. Det handlar inte om 10, 20 eller
              30 år, utan det handlar om tusentals år framöver. Jag skulle gärna
              vilja ha en kommentar om ansvarsfrågan och kommande generationer.
              Finns det inte ett problem i det med utbyggd kärnkraft?
            </seg>
          </u>
          <u xml:id="i-c8f40ee0254f1340-324" prev="i-c8f40ee0254f1340-322" who="Q6043221">
            <seg xml:id="i-7woQ5shdReJewJQSxX2FAq">
              Dessutom kom det ett klargörande från Björn Hamilton som väl
              är intressant för Centerpartiet. Jag ska återge vad han sade:
              Det här beslutet innebär att vi ersätter de tio nuvarande kärnkraftverken.
              För alla centerpartister är det klart och tydligt vad Moderaterna
              vill och tycker och vad man ser för innebörd i det här politiska
              beslutet.
            </seg>
          </u>
          <u xml:id="i-c8f40ee0254f1340-325" prev="i-c8f40ee0254f1340-322" who="Q6043221">
            <seg xml:id="i-JUc3mFoLfaT27V5TZeB2ei">
              Sedan blev det väl ändå lite tokigt på slutet? Detta med subventioner
              var uppe i ett tidigare replikskifte, och då konstaterade du att
              vi subventionerar förnybar energi. Jag vill gärna att du förtydligar
              det. Vilken förnybar energi är det vi subventionerar? Att vi genom
              åren har subventionerat kärnkraften vet vi alla, men gör vi det
              verkligen med den förnybara energin? Jag hade för mig att vi hade
              ett certifikatsystem som reglerar detta och att det så att säga
              läggs på räkningen, så att det är kunden som betalar det. Men
              du får gärna förtydliga vad du menar.
            </seg>
          </u>
          <note type="speaker" xml:id="i-5usMpTvahqHYmd5bqxLMtM">
            Anf. 41 BJÖRN HAMILTON (m) replik:
          </note>
          <u xml:id="i-c8f40ee0254f1340-326" next="i-c8f40ee0254f1340-328" who="Q4919729">
            <seg xml:id="i-5Yie5NGqVqqcLck8SLzXCB">
              Fru talman! Vi kan ta det här med avfallet först. Jag kan hålla
              med om att det är ett problem som vi måste lösa, och det håller
              man på att lösa. Jag vet inte om Kent Persson har varit i Oskarshamn
              och sett lagret där. Jag fick en aha-upplevelse när jag kom dit
              och fick se att där låg allt kärnavfall från det vi började med
              kärnkraft i Sverige det var väl nästan på 40-talet, tror jag,
              med Studsvik och så vidare samlat i en enda bassäng. Det handlar
              inte om de gigantiska volymer som man ofta föreställer sig. Volymmässigt
              är det alltså inte så stort men dock ett problem som vi måste
              lösa.
            </seg>
          </u>
          <u xml:id="i-c8f40ee0254f1340-327" prev="i-c8f40ee0254f1340-326" who="Q4919729">
            <seg xml:id="i-7rQAteYpnj2BkrfzMCwzC8">
              Det är dock ett större problem om vi inte får någon elförsörjning
              och inte kan bibehålla ett vettigt välstånd i vårt land eller
              om vi får en klimatförändring så att vi över huvud taget inte
              kan bo i Sverige. Det är ett betydligt större problem än enskildheter
              i kärnkraften som kan innebära en fara men som man måste arbeta
              med. Forskning och utveckling går snabbt framåt på de här områdena.
            </seg>
          </u>
          <u xml:id="i-c8f40ee0254f1340-328" prev="i-c8f40ee0254f1340-326" who="Q4919729">
            <seg xml:id="i-WdLpxEKSZM1mdBYmaNBVFv">
              Jag tycker att hotet om en klimatförändring som gör att våra
              barn och barnbarn inte har möjlighet att leva i Sverige eller
              Europa, eller hur som helst gör att de tvingas leva under väldigt
              förändrade förhållanden, är betydligt större och mer överhängande.
            </seg>
          </u>
          <note type="speaker" xml:id="i-YKdAfzGLumToPnSG3UkDPg">
            Anf. 42 KENT PERSSON (v) replik:
          </note>
          <u xml:id="i-c8f40ee0254f1340-329" next="i-c8f40ee0254f1340-333" who="Q6043221">
            <seg xml:id="i-TR98Gf4bc3Z4t8dJQ4iYcz">
              Fru talman! Jag förstår på svaret att det inte spelar någon roll
              var energin kommer från, alldeles som Björn Hamilton sade tidigare.
              Jag trodde att jag hörde fel då, men nu förstår jag att jag hörde
              rätt.
            </seg>
          </u>
          <u xml:id="i-c8f40ee0254f1340-330" prev="i-c8f40ee0254f1340-329" who="Q6043221">
            <seg xml:id="i-F3rYUDj5UGa2qC9Cj2jWGB">
              Jag fick inget svar på min fråga om subventioner tidigare subventioner
              av kärnkraftsutbyggnaden här i Sverige och subventioner av den
              förnybara energin. Jag ställde en konkret fråga: Vilken förnybar
              energi är det som vi subventionerar här i Sverige? Jag känner
              inte till det, men det kan ju bero på att jag har bristande kunskap
              om det.
            </seg>
          </u>
          <u xml:id="i-c8f40ee0254f1340-331" prev="i-c8f40ee0254f1340-329" who="Q6043221">
            <seg xml:id="i-D9xNphCD3R2uri4FYDdaz2">
              Det andra som jag uppfattar som väldigt tydligt och klart är
              att det blir tio nya kärnkraftverk med Moderaterna i regeringsställning.
              Man vill ersätta alla de befintliga kärnkraftverken. Det är ett
              klart och tydligt besked. Jag hoppas att ni andra noterar det.
              Jag kan respektera den uppfattningen. Det är helt okej.
            </seg>
          </u>
          <u xml:id="i-c8f40ee0254f1340-332" prev="i-c8f40ee0254f1340-329" who="Q6043221">
            <seg xml:id="i-NsGPf5Usi4zMmp7JCjBFiM">
              Jag tycker också att det är bra att vi här får klart och tydligt
              besked från det största allianspartiet om att det är den politiken
              som ska gälla. Sedan får man väl se vad Centerpartiet kan få igenom
              för kompromiss vid en eventuell framtida alliansseger.
            </seg>
          </u>
          <u xml:id="i-c8f40ee0254f1340-333" prev="i-c8f40ee0254f1340-329" who="Q6043221">
            <seg xml:id="i-XBxhK6a5umPsR1gYEy1AHc">
              Men frågorna är ändå: Spelar det ingen roll vilken energi vi
              ska producera här i Sverige, och spelar det ingen roll vem som
              fattar beslut om vilken energi det ska bli? Är det alltid marknaden
              som är bäst lämpad att avgöra saker och ting? Och ska vi här i
              riksdagen alltid behöva agera städgumma när marknaden inte klarar
              av att uppfylla sina villkor?
            </seg>
          </u>
          <note type="speaker" xml:id="i-P2SnwjmA5ytZ4cAKSrvYQB">
            Anf. 43 BJÖRN HAMILTON (m) replik:
          </note>
          <u xml:id="i-c8f40ee0254f1340-334" next="i-c8f40ee0254f1340-337" who="Q4919729">
            <seg xml:id="i-RLdwT4AhX8H61Zh1ccX7Pb">
              Fru talman! Låt mig klarlägga detta med de tio kärnkraftverken.
              Vi ger möjligheter att ersätta dem. Jag tror att jag uttryckte
              mig så. Jag har inte sagt att de in absurdum ska ersättas. Det
              är inte ett beslut som vi kan ta här. Vi ger med den förändrade
              lagstiftningen möjligheter att ersätta de tio kärnkraftverk vi
              har med nya kärnkraftverk på samma plats enligt vissa regler.
              Detta är Moderaternas och Alliansens inställning. Har man uppfattat
              något annat har jag uttryckt mig luddigt, eller så är det en misstolkning
              av vad jag sagt.
            </seg>
          </u>
          <u xml:id="i-c8f40ee0254f1340-335" prev="i-c8f40ee0254f1340-334" who="Q4919729">
            <seg xml:id="i-99dajzYBY4zbA5zGk78vuQ">
              Jag kan förstå att Kent Persson ser detta på ett annorlunda sätt.
              Vänsterpartiet är ju vana vid att ha ett betydligt annat sätt
              att se på marknaden och på statlig styrning. Man menar att vi
              politiker vet bäst och kan göra allt på det bästa sättet.
            </seg>
          </u>
          <u xml:id="i-c8f40ee0254f1340-336" prev="i-c8f40ee0254f1340-334" who="Q4919729">
            <seg xml:id="i-VXEaLkM3yfKoqEquDD8SXZ">
              Jag har stark tilltro till en marknad som fungerar bra inom energiområdet
              men som vi styr via lagar och förordningar. Detta gäller hela
              marknaden och inte enskildheter eller enskilda företag. Det gäller
              som en helhet. Vi har detta i Sverige. Vi har satt begränsningar
              och gett möjligheter i olika lagar som vi stiftar, men vi går
              inte in i detaljerna och styr. Jag tycker att det är ett riktigt
              synsätt. Det har ju visat sig genom alla år att det är ett sätt
              som överlever.
            </seg>
          </u>
          <u xml:id="i-c8f40ee0254f1340-337" prev="i-c8f40ee0254f1340-334" who="Q4919729">
            <seg xml:id="i-6muKaeF3gysQMtzRZEp7Ld">
              Kents synsätt eller kanske hans före detta synsätt har visat
              att det inte är så lyckosamt. Det har inte varit så lyckosamt
              i Europa i alla fall.
            </seg>
          </u>
          <note type="speaker" xml:id="i-F4Rekpim1EEkram6km8Kn3">
            Anf. 44 JAN ANDERSSON (c):
          </note>
          <u xml:id="i-c8f40ee0254f1340-338" next="i-c8f40ee0254f1340-355" who="Q5554833">
            <seg xml:id="i-GJvt3SnRkiyFZPyCZ5eTrF">
              Fru talman! Tidig vår 2009 presenterade Alliansen en historisk
              överenskommelse på klimat- och energiområdet, en energiöverenskommelse
              med inriktningen att skapa en energipolitik för att uppfylla en
              energiförsörjning med inriktning på ekologisk hållbarhet, konkurrenskraft
              och försörjningstrygghet.
            </seg>
          </u>
          <u xml:id="i-c8f40ee0254f1340-339" prev="i-c8f40ee0254f1340-338" who="Q5554833">
            <seg xml:id="i-YaTmHNnvjKWAKgueiBDCrt">
              Vi satte upp mycket tuffa målsättningar. Till år 2020 ska vi
              ha 50 procent förnybart i vår produktion. Vi ska ha 10 procent
              förnybart i transportsystemet. Vi ska energieffektivisera med
              20 procent. Vi ska minska utsläppen av klimatgaser med 40 procent.
              Dessutom satte vi upp en vision till år 2050 om ett klimatmål
              som innebär inga utsläpp av klimatgaser.
            </seg>
          </u>
          <u xml:id="i-c8f40ee0254f1340-340" prev="i-c8f40ee0254f1340-338" who="Q5554833">
            <seg xml:id="i-XZ7SNfoR4d2FfWt9VeBxr4">
              Vi gör mycket kraftiga satsningar på förnybart. Det handlar om
              25 terawattimmar el till år 2020. Hur mycket är då 25 terawattimmar?
              Ja, man kan säga att förra året producerade kärnkraften någonstans
              kring 50 terawattimmar. I och med det ser man att det är ett ambitiöst
              mål att säga 25 terawattimmar.
            </seg>
          </u>
          <u xml:id="i-c8f40ee0254f1340-341" prev="i-c8f40ee0254f1340-338" who="Q5554833">
            <seg xml:id="i-9gy6sfbcmTMsFDw3MqSiuo">
              Sedan vill jag från talarstolen kommentera dem som säger att
              Centerpartiet har bytt fot. Man säger det med undertonen att den
              mest hedervärde politikern är den som aldrig omvärderar ett ställningstagande.
              Jag kan bara konstatera att vi med vår energiöverenskommelse våren
              2009 lyfte bort den blöta filt som har legat över den svenska
              energipolitiska debatten i 30 år.
            </seg>
          </u>
          <u xml:id="i-c8f40ee0254f1340-342" prev="i-c8f40ee0254f1340-338" who="Q5554833">
            <seg xml:id="i-UKdaQ9qd5RRU2t5PN5yFa3">
              Med det beslut vi kommer att fatta i dag slår vi fast ramarna
              för kärnkraften framöver i Sverige. Det påstås att det finns en
              oenighet inom Alliansen. Hur stor är då oenigheten? Ja, det är
              väl ingen hemlighet att Carl B Hamilton tycker lite bättre om
              kärnkraften och att Jan Andersson tycker lite mindre bra om kärnkraften.
              Men vi är fullständigt överens om vilket ramverk vi ska ha.
            </seg>
          </u>
          <u xml:id="i-c8f40ee0254f1340-343" prev="i-c8f40ee0254f1340-338" who="Q5554833">
            <seg xml:id="i-KfMz3xG7mgSJmP9z9MxLbn">
              Vi avskaffar nybyggnadsförbudet. Vi kommer att ha en tuff samhällelig
              prövning där försörjningstryggheten är en av prövningsgrunderna.
              Tillstånd för nya reaktorer kommer att prövas enligt bästa tillgängliga
              teknik. Och sist men inte minst: Kärnkraften ska stå på egna ben
              ekonomiskt. Man kommer inte att kunna påräkna några statliga stöd
              i form av direkta eller indirekta subventioner.
            </seg>
          </u>
          <u xml:id="i-c8f40ee0254f1340-344" prev="i-c8f40ee0254f1340-338" who="Q5554833">
            <seg xml:id="i-Tu6gVPso9KrceV2WvNtajN">
              Det är lätt att tro att kärnkraften är den dominerande energikällan
              i Sverige. Så är det ingalunda. Vi kan titta på den totala energikonsumtionen.
              Kärnkraften levererade förra året någonstans runt 50 terawattimmar.
              Det är kanske 15 procent av den totala energiproduktionen som
              är kärnkraftsenergi. Trots detta verkar 100 procent av debatten
              handla om just kärnkraften.
            </seg>
          </u>
          <u xml:id="i-c8f40ee0254f1340-345" prev="i-c8f40ee0254f1340-338" who="Q5554833">
            <seg xml:id="i-Lh7eKVPUXh1Sdom75HTpvn">
              Jag har nu redovisat Alliansens förslag och ska reflektera lite
              över oppositionens förslag. Man behöver inte vara någon större
              analytiker för att förstå att vad som kommer att avgöra kärnkraftens
              framtid inom elproduktionen och storleken på kärnkraften i elproduktionen
              i Sverige handlar om hur väl vi lyckas med utbyggnaden av förnybart.
            </seg>
          </u>
          <u xml:id="i-c8f40ee0254f1340-346" prev="i-c8f40ee0254f1340-338" who="Q5554833">
            <seg xml:id="i-AJtrgm6icypkzeDYNgV3Y8">
              Ska vi lyckas bra med utbyggnaden av det förnybara krävs det
              att vi gör mycket stora investeringar. Ska det göras stora investeringar
              måste också de som ska göra de här investeringarna lita på politiken.
            </seg>
          </u>
          <u xml:id="i-c8f40ee0254f1340-347" prev="i-c8f40ee0254f1340-338" who="Q5554833">
            <seg xml:id="i-8pGFD7mhX8U9u2fWkWz8nf">
              När det gäller elen har vi i samhället i Sverige i dag ett allt
              överskuggande styrmedel, och det handlar om elcertifikaten. Det
              är ett system som jag tills för några veckor sedan trodde att
              vi i kammaren var överens om var ett bra styrsystem. Då säger
              Peter Eriksson: Det är ett dåligt system.
            </seg>
          </u>
          <u xml:id="i-c8f40ee0254f1340-348" prev="i-c8f40ee0254f1340-338" who="Q5554833">
            <seg xml:id="i-PUq1DB9J22ZibHYJb3eXNP">
              Att jag och andra energiengagerade debattörer tappar hakan och
              öronen har kanske inte så stor betydelse. Men de som funderar
              på att investera lyssnar också på vad Miljöpartiet säger. Problemet
              är att Miljöpartiet sprider en oerhörd osäkerhet kring sig när
              det gäller elcertifikatssystemets framtid i Sverige. Då sprider
              man också osäkerhet hos dem som investerar, vilket gör att man
              riskerar att inte få de nödvändiga investeringar i förnybart som
              vi vill ha.
            </seg>
          </u>
          <u xml:id="i-c8f40ee0254f1340-349" prev="i-c8f40ee0254f1340-338" who="Q5554833">
            <seg xml:id="i-GZgqqhQdiB34dA7c6BEELK">
              Även Tomas Eneroth är bekymrad över signalerna till dem som ska
              göra de här förnybara investeringarna. Hur många reaktorer kommer
              det att bli framöver? Det är precis som om Eneroth har svaret
              på hur många reaktorer det är om oppositionen får regera efter
              den 19 september. Ja, det får vi veta efter fyra år.
            </seg>
          </u>
          <u xml:id="i-c8f40ee0254f1340-350" prev="i-c8f40ee0254f1340-338" who="Q5554833">
            <seg xml:id="i-B3pv7WPcZdAevVTtACyaHj">
              Om Eneroth är bekymrad över hur investerare ska känna sig trygga
              kan jag garantera att de är mycket mer trygga med att bedöma hur
              andra marknadsaktörer agerar än med att bedöma resultatet av De
              rödgrönas förhandlingar.
            </seg>
          </u>
          <u xml:id="i-c8f40ee0254f1340-351" prev="i-c8f40ee0254f1340-338" who="Q5554833">
            <seg xml:id="i-7GUVZ8fwsLJovs6ABVnBza">
              Så till oppositionens skrivningar i reservationen. Jag konstaterar
              att man säger att man kommer att återinföra avvecklingslagen.
              Det tolkar jag som att man är beredd att använda den, kanske redan
              under nästa mandatperiod. Är det så?
            </seg>
          </u>
          <u xml:id="i-c8f40ee0254f1340-352" prev="i-c8f40ee0254f1340-338" who="Q5554833">
            <seg xml:id="i-HqjSwZc9X5Hd46ihnUeeNP">
              När ni nu väljer att återinföra avvecklingslagen undrar jag:
              Kommer ni att använda den under nästa mandatperiod och därmed
              också, förmodar jag, använda ett antal miljarder av skattebetalarnas
              pengar för att lägga ned fungerande elproduktion i Sverige?
            </seg>
          </u>
          <u xml:id="i-c8f40ee0254f1340-353" prev="i-c8f40ee0254f1340-338" who="Q5554833">
            <seg xml:id="i-8GNhCPmcdwCUmqSUrc11ww">
              Det är vad som står att ni kommer att återinföra. Det är också
              lite intressant att fundera över: Vad är det som inte står i reservationen?
            </seg>
          </u>
          <u xml:id="i-c8f40ee0254f1340-354" prev="i-c8f40ee0254f1340-338" who="Q5554833">
            <seg xml:id="i-Tr6ZscUbzVvCZ87zKkLR8X">
              Avvecklingslagen ska återinföras. Ni säger inte att man ska återinföra
              nybyggnadsförbudet. Hur är det med det? Kommer oppositionen att
              återinföra nybyggnadsförbudet om ni vinner valet den 19 september?
              Det står inget om det i den reservation som ni har presenterat
              i utskottet. Jag ser att ni konfererar livligt i bänken. Jag hoppas
              att vi får ett besked om detta.
            </seg>
          </u>
          <u xml:id="i-c8f40ee0254f1340-355" prev="i-c8f40ee0254f1340-338" who="Q5554833">
            <seg xml:id="i-DhU5Nwd64qoFZjmEgQEDWR">
              Med detta, fru talman, vill jag yrka bifall till majoritetens
              förslag i utskottets betänkande.
            </seg>
          </u>
          <note xml:id="i-NbrsMa4LvWiyFuAxN7HL3z">
            I detta anförande instämde Erik A Eriksson och Claes Västerteg
            (båda c) samt Staffan Anger (m).
          </note>
          <note type="speaker" xml:id="i-TPAahPKDCWWwdV2EkXjrCA">
            Anf. 45 TOMAS ENEROTH (s) replik:
          </note>
          <u xml:id="i-c8f40ee0254f1340-356" next="i-c8f40ee0254f1340-360" who="Q5711551">
            <seg xml:id="i-NVCN9byMPdSDEgqBV3mC8j">
              Fru talman! När det gäller Jan Anderssons sista fråga kan han
              vara lugn. Skälet till att den inte ska avvecklas är att ni skjuter
              på ikraftträdandet. Det gör att man inte ens behöver avveckla
              en lag, för den hinner inte träda i kraft. Vi kan bara inhibera
              den i så fall. Du kan alltså vara lugn. Eller du kanske inte kan
              vara lugn, men alla de centersympatisörer som gillar tanken på
              att vi inte ska bygga ny kärnkraft kan i alla fall vara lugna.
            </seg>
          </u>
          <u xml:id="i-c8f40ee0254f1340-357" prev="i-c8f40ee0254f1340-356" who="Q5711551">
            <seg xml:id="i-CAi95YEu8XChB8Jobs2yub">
              Jag undrar om Jan Andersson ställer sig bakom Andreas Carlgrens
              begrepp, att kärnkraften är klimatren el. Är det ett begrepp vi
              kommer att få höra från Centern framöver? Jag ställer frågan,
              eftersom jag uppvaktas av många inte minst inom Jan Anderssons
              parti, men också inom jordbruksnäringen, som oroar sig för de
              stora planer som finns på uranbrytning på Skaraborgsslätten, i
              Jämtland, i Kumla och i andra delar av Sverige. Det är pågående
              prospekteringar, och nu ser man äntligen att man har en statsminister
              som öppnar för uranbrytning och framför allt att vi i Sverige
              kan tvingas till uranbrytning i ett läge där det ska byggas tio
              nya kärnkraftsreaktorer.
            </seg>
          </u>
          <u xml:id="i-c8f40ee0254f1340-358" prev="i-c8f40ee0254f1340-356" who="Q5711551">
            <seg xml:id="i-2YEKX8J81HfCYAoiKSic75">
              Vi hade nyligen en debatt om detta i riksdagen. Nio riksdagsledamöter
              från Centerpartiet hade motionerat om att begränsa möjligheten
              till uranprospektering. Men de fick inte möjlighet att stödja
              sina förslag utan kvittades ut eller deltog inte i voteringen.
            </seg>
          </u>
          <u xml:id="i-c8f40ee0254f1340-359" prev="i-c8f40ee0254f1340-356" who="Q5711551">
            <seg xml:id="i-JbSRmQAJS2mWk7onNx8hUr">
              Hur ser Jan Andersson på uranbrytning i skenet av att det ska
              kunna byggas mycket mer kärnkraft? Blir inte det en naturlig konsekvens?
            </seg>
          </u>
          <u xml:id="i-c8f40ee0254f1340-360" prev="i-c8f40ee0254f1340-356" who="Q5711551">
            <seg xml:id="i-MRGEYRAehvECh7gFvAFyZY">
              När det sedan gäller kostnaderna för ny kärnkraft är det inte
              bara jag som hävdar att staten kommer att ta de här kostnaderna
              eller att det här tränger ut förnybar energi. Det är den expert
              ni själva har använt på Centerns gruppmöte, Stephen Thomas, som
              säger det. Det är den talespersonen, den energiforskaren, som
              väldigt tydligt säger att man kommer att tränga ut investeringar
              i förnybar energi. Den argumentation som ni har försökt hålla
              internt för att få en uppslutning bakom argumentet att bygga ny
              kärnkraft håller inte längre. Ursprungspersonen själv underkänner
              den, eftersom man konstaterar att detta kommer att tränga tillbaka
              investeringar i förnybar energi. Är det inte så?
            </seg>
          </u>
          <note type="speaker" xml:id="i-Q5svZeSWnuDNQMtoSbJYnP">
            Anf. 46 JAN ANDERSSON (c) replik:
          </note>
          <u xml:id="i-c8f40ee0254f1340-361" next="i-c8f40ee0254f1340-365" who="Q5554833">
            <seg xml:id="i-Qhoa7Z4BDuEqwuznneKNPZ">
              Fru talman! Jag ska börja med uranbrytningen. Vi förespråkar,
              eller värnar, det kommunala vetot. Det kommer inte att bli någon
              uranbrytning i de kommuner som tillämpar det kommunala vetot.
            </seg>
          </u>
          <u xml:id="i-c8f40ee0254f1340-362" prev="i-c8f40ee0254f1340-361" who="Q5554833">
            <seg xml:id="i-ENG7GpaiB1HbxLfgBQXfPX">
              Jag tycker, fru talman, att oppositionen skulle kunna föra resonemanget
              kring uranfrågan med trovärdighet om de sade: Nästa gång vi ska
              byta bränsle i Ringhals 1 stänger vi reaktorn, och nästa gång
              vi ska byta bränsle i Oskarshamn 1 stänger vi den också.
            </seg>
          </u>
          <u xml:id="i-c8f40ee0254f1340-363" prev="i-c8f40ee0254f1340-361" who="Q5554833">
            <seg xml:id="i-3H3iAAtJesd9My4KCMXY5k">
              Eftersom även oppositionen har fortsatt drift av kärnkraft i
              Sverige kommer även de att behöva uran.
            </seg>
          </u>
          <u xml:id="i-c8f40ee0254f1340-364" prev="i-c8f40ee0254f1340-361" who="Q5554833">
            <seg xml:id="i-Bi8U5exEDuCUyFPAcL6pLw">
              När det gäller Stephen Thomas och gruppmöten har Tomas Eneroth
              inte varit på Centerpartiets gruppmöten och vet inte vem som varit
              där. Det har inte Stephen Thomas varit.
            </seg>
          </u>
          <u xml:id="i-c8f40ee0254f1340-365" prev="i-c8f40ee0254f1340-361" who="Q5554833">
            <seg xml:id="i-e3ALTNEAwRv9HrbVzf3x3">
              Farhågan att staten går in som hjälpreda för att stötta om det
              inte bär sig att bygga ny kärnkraft kan jag ta ur Tomas Eneroth
              direkt. Det ingår som en central del i vår uppgörelse att vi inte
              ska ha några subventioner. Om Eneroth tror att vi är svaga i tron
              i det fallet vill jag hänvisa till hur vi har agerat tidigare
              under mandatperioden. Vi sprätter inte skattebetalarnas pengar
              runt oss, utan vi håller stenhårt i dem. Det gäller även när vi
              pratar kärnkraft.
            </seg>
          </u>
          <note type="speaker" xml:id="i-9mbUqSGznriUHRBPSyCiA5">
            Anf. 47 TOMAS ENEROTH (s) replik:
          </note>
          <u xml:id="i-c8f40ee0254f1340-366" next="i-c8f40ee0254f1340-370" who="Q5711551">
            <seg xml:id="i-JJw7Wx4ShcufJ3Rkypkgfh">
              Fru talman! När det gäller det sistnämnda kan vi konstatera att
              vi har fått besked att Vattenfall mycket väl kan bygga ny kärnkraft.
              Det menar statliga Vattenfall, och det har ni inga bekymmer med.
              Därtill, även om jag tycker att Andreas Carlgren i sitt anförande
              slirade på sanningen, är konsekvensen av den ansvarsbegränsning
              som ni gör i skadeståndsansvaret för kärnkraftsbolagen att staten
              tar det slutgiltiga ansvaret.
            </seg>
          </u>
          <u xml:id="i-c8f40ee0254f1340-367" prev="i-c8f40ee0254f1340-366" who="Q5711551">
            <seg xml:id="i-TeEpYWhLEbG68Q374AjmNj">
              Vi gjorde här flera av oss liknelsen med den amerikanska oljekatastrofen
              och hur British Petroleum nu får lägga upp ganska stora fonder
              för att täcka de skador som uppstått. Så kommer inte att vara
              fallet vid en kärnkraftsolycka. Då finns det ett begränsat ansvar,
              och sedan är det staten och skattebetalarna som får ta kostnaderna.
            </seg>
          </u>
          <u xml:id="i-c8f40ee0254f1340-368" prev="i-c8f40ee0254f1340-366" who="Q5711551">
            <seg xml:id="i-8iU314RDWQxjcj5FMvUycf">
              Sedan säger Jan Andersson att det är upp till kommunerna och
              det kommunala vetot att avgöra om man ska ha uranbrytning. Men
              jag konstaterar att en liten kommun med bristande sysselsättning
              kan hamna i ett läge då man faktiskt säger ja, och då vill Jan
              Andersson avhända möjligheten att stoppa uranbrytning i Sverige.
            </seg>
          </u>
          <u xml:id="i-c8f40ee0254f1340-369" prev="i-c8f40ee0254f1340-366" who="Q5711551">
            <seg xml:id="i-6L8nHU5MQ8E5AhEnLdBz5g">
              Vi som ser att vi successivt kan avveckla kärnkraften, minska
              kärnkraftsberoendet och ersätta det med effektiviseringar och
              förnybar energi behöver inte riktigt vara svaret skyldiga när
              det gäller hur vi ska klara den försörjningen hundra år framåt.
              Men Jan Andersson, som i dag sannolikt kommer att trycka på knappen
              för att acceptera att vi har kärnkraft minst hundra år framåt
              i Sverige, kommer att vara tvungen att acceptera att det finns
              stora intressen av att bedriva uranbrytning i Sverige.
            </seg>
          </u>
          <u xml:id="i-c8f40ee0254f1340-370" prev="i-c8f40ee0254f1340-366" who="Q5711551">
            <seg xml:id="i-AWw4drgJ9fC7W9Q4aKM5Eo">
              Det har på flera borgerliga partistämmor varit debatter om detta,
              och jag tycker i och för sig att det är en ganska logisk konsekvens
              att vill man satsa långsiktigt på kärnkraft i Sverige, och det
              vill ju en del, är det ganska naturligt att man själv tar ansvar
              för energiförsörjningen. Jag kan förstå de moderater som argumenterar
              så. Vi som säger att vi successivt vill avveckla behöver inte
              känna det ansvaret. Jan Andersson som försöker hävda att det inte
              blir någon ny kärnkraft har ett mycket tungt ansvar när det gäller
              att tala om på vilket sätt han ska kunna förhindra uranbrytning
              om 10 eller 15 år.
            </seg>
          </u>
          <note type="speaker" xml:id="i-Uq1LsCotnFNsQpKarvxrST">
            Anf. 48 JAN ANDERSSON (c) replik:
          </note>
          <u xml:id="i-c8f40ee0254f1340-371" next="i-c8f40ee0254f1340-373" who="Q5554833">
            <seg xml:id="i-XSMqF3L4Xhmu8mFMn1pEri">
              Fru talman! Detta var egentligen ett ganska häpnadsväckande inlägg.
              Vad är det som driver de nuvarande reaktorerna, Tomas Eneroth?
              Krävs det inte uran för att nu driva Ringhals, Forsmark och Oskarshamn?
              Det är klart att det finns ett ansvar även för er när det gäller
              uranfrågan eftersom ni inte säger att ni ska avveckla nästa gång
              reaktorerna ska laddas.
            </seg>
          </u>
          <u xml:id="i-c8f40ee0254f1340-372" prev="i-c8f40ee0254f1340-371" who="Q5554833">
            <seg xml:id="i-4yG1S8XpQZ4mmtRSH5ktnd">
              Sedan vill jag också ta upp frågan som har varit uppe om att
              överlämna till marknaden att styra vilken energimix man ska ha.
              För er tycks marknaden vara ett skällsord. Så är det inte hos
              Alliansen.
            </seg>
          </u>
          <u xml:id="i-c8f40ee0254f1340-373" prev="i-c8f40ee0254f1340-371" who="Q5554833">
            <seg xml:id="i-HcZaUmSiqDPkDbQb4TWkzN">
              Därtill stämmer det inte att vi överlämnar till marknaden, därför
              att det finns ett antal styrmedel. Vi har elcertifikat, handel
              med utsläppsrätter, CO2-skatt, effektskatt på kärnkraften och
              investeringsstöd. Dessutom tillkommer självklart den samhälleliga
              prövningen om någon ansöker om att uppföra en reaktor. Det är
              inte som att bygga en friggebod. Man kan inte göra det utan tillstånd
              från samhället, utan det kommer självklart att ske en prövning.
            </seg>
          </u>
          <note type="speaker" xml:id="i-FJHA9Vu9YVKAD5aQJDJAec">
            Anf. 49 KENT PERSSON (v) replik:
          </note>
          <u xml:id="i-c8f40ee0254f1340-374" next="i-c8f40ee0254f1340-375" who="Q6043221">
            <seg xml:id="i-NT4JFBx8wcb3zXsaSR4XPm">
              Fru talman! Jag har en kort fråga till Jan Andersson. Jag läser
              ur regeringsförklaringen: Förbudet att uppföra nya reaktorer kommer
              att bestå.
            </seg>
          </u>
          <u xml:id="i-c8f40ee0254f1340-375" prev="i-c8f40ee0254f1340-374" who="Q6043221">
            <seg xml:id="i-XWp1YjSDGTgwMHmJWTe2jQ">
              Kommer ni att bryta det löftet i och med dagens votering, Jan
              Andersson?
            </seg>
          </u>
          <note type="speaker" xml:id="i-5MXHbdYYp9SdxCHU8Gwi3p">
            Anf. 50 JAN ANDERSSON (c) replik:
          </note>
          <u xml:id="i-c8f40ee0254f1340-376" next="i-c8f40ee0254f1340-377" who="Q5554833">
            <seg xml:id="i-KH3nfB5beDBwVXiYQLu3TE">
              Fru talman! Man säger att vi lurar väljarna med det här beslutet,
              men precis som har sagts från talarstolen tidigare kommer det
              att finnas möjlighet att pröva detta under höstens val. Jag ser
              fram emot prövningen som väljarna kommer att göra, därför att
              jag vet att vi har en mycket bra energipolitik som helhet på det
              här området. Jag välkomnar väljarnas prövning.
            </seg>
          </u>
          <u xml:id="i-c8f40ee0254f1340-377" prev="i-c8f40ee0254f1340-376" who="Q5554833">
            <seg xml:id="i-2fm9VMfwAf8Qp9v5fW1HR2">
              När man röstar på Alliansen vet man vad man får när det gäller
              energipolitiken. Röstar man på vänstersidan står det höljt i dunkel.
              Ni vill ha en prövning av antalet reaktorer varje mandatperiod.
              Men kommer vi ha kvar elcertifikatssystemet? Det finns många frågeställningar.
              Med Alliansen vet man vad man får, och väljarna kommer att ha
              chansen att säga sitt.
            </seg>
          </u>
          <note type="speaker" xml:id="i-EHoW8SgT1DFZxh4kvrbR7Q">
            Anf. 51 KENT PERSSON (v) replik:
          </note>
          <u xml:id="i-c8f40ee0254f1340-378" next="i-c8f40ee0254f1340-380" who="Q6043221">
            <seg xml:id="i-7gv2rTPsvjwej2FrHBRUub">
              Fru talman! Ibland är det väldigt svårt att få svar på enkla
              frågor. Är det löftesbrott eller inte? Nu fick vi en längre utläggning
              om något annat. Är det ett löftesbrott eller inte?
            </seg>
          </u>
          <u xml:id="i-c8f40ee0254f1340-379" prev="i-c8f40ee0254f1340-378" who="Q6043221">
            <seg xml:id="i-EAqH5xxzhWmv2uj2sTBrWj">
              Jag glömde att svara på en fråga från Jan Andersson om elcertifikatssystemet.
              Ja, det kommer att vara kvar, och det har vi också med i vår överenskommelse.
              Det är glasklart, och det vet Jan Andersson sedan tidigare också.
            </seg>
          </u>
          <u xml:id="i-c8f40ee0254f1340-380" prev="i-c8f40ee0254f1340-378" who="Q6043221">
            <seg xml:id="i-DdnJGcM5d9gTZMwH6ELV48">
              Försök att besvara frågan! Det är väldigt enkelt. Ja eller nej?
              Är det ett brott mot löftet i regeringsförklaringen?
            </seg>
          </u>
          <note type="speaker" xml:id="i-9YDoZbq6nZsW1xrk8ksXgp">
            Anf. 52 JAN ANDERSSON (c) replik:
          </note>
          <u xml:id="i-c8f40ee0254f1340-381" next="i-c8f40ee0254f1340-382" who="Q5554833">
            <seg xml:id="i-T4rQLVR59cpeBy8q5xMbtY">
              Fru talman! När det gäller elcertifikaten säger Kent Persson
              att jag vet svaret sedan tidigare. Ja, sedan tidigare vet jag
              det, men i nuläget är det högst osäkert efter de inspel som inte
              minst Miljöpartiet har gjort när det gäller certifikatsystemet.
              Det är det absolut viktigaste styrsystem vi har på elsidan när
              det gäller förnybar energi.
            </seg>
          </u>
          <u xml:id="i-c8f40ee0254f1340-382" prev="i-c8f40ee0254f1340-381" who="Q5554833">
            <seg xml:id="i-N1QmRF2ASiQ3Y8YnFVF6dJ">
              Jag kan lova att vi inte begår några löftesbrott.
            </seg>
          </u>
          <note type="speaker" xml:id="i-8H98xvhwed4V3Y1HhbV1CC">
            Anf. 53 MARIA WETTERSTRAND (mp) replik:
          </note>
          <u xml:id="i-c8f40ee0254f1340-383" next="i-c8f40ee0254f1340-388" who="Q444747">
            <seg xml:id="i-QJgLDiGmK17FRSBQUDUZp2">
              Fru talman! Låt oss reda ut detta. Ni kan inte stå här och säga
              att Peter Eriksson har sagt saker som han inte har sagt och sedan
              stå och argumentera emot de sakerna. Det blir inte hållbart i
              längden.
            </seg>
          </u>
          <u xml:id="i-c8f40ee0254f1340-384" prev="i-c8f40ee0254f1340-383" who="Q444747">
            <seg xml:id="i-Y3b3HPLJ5NKVkKRdfD3d8Y">
              Vi har inte för avsikt att avskaffa elcertifikatssystemet. Vi
              vill däremot göra precis just det som Energimyndigheten föreslår,
              då vi tycker att man behöver en översyn för att se till att det
              fungerar mer effektivt. Vi vill från Miljöpartiets sida även komplettera
              systemet med att små vindkraftverk och andra små anläggningar
              ska kunna få ett stöd som ligger vid sidan av elcertifikatet.
            </seg>
          </u>
          <u xml:id="i-c8f40ee0254f1340-385" prev="i-c8f40ee0254f1340-383" who="Q444747">
            <seg xml:id="i-Sva5Yj5bU1zfskRcdC6XFF">
              Så har vi rett ut den frågan! Jag tror inte att det är så många
              här som tycker att den detaljen är den mest väsentliga i det här
              läget, och vi behöver därför inte ägna alltför mycket energi åt
              den.
            </seg>
          </u>
          <u xml:id="i-c8f40ee0254f1340-386" prev="i-c8f40ee0254f1340-383" who="Q444747">
            <seg xml:id="i-MXtDSbE59wRdfRjCGgrGc5">
              Jag tänkte i stället gå in på det här med subventioner. Ett argument
              som använts väldigt mycket från Centerpartiets sida är att det
              här beslutet som vi tar i dag innebär att man garanterar att det
              inte blir några statliga subventioner. Men när man läser den proposition
              som regeringen har lagt fram och som kommer att diskuteras ännu
              mer senare i dag ser man att regeringen gör bedömningen att ägarens
              ekonomiska ansvar måste begränsas.
            </seg>
          </u>
          <u xml:id="i-c8f40ee0254f1340-387" prev="i-c8f40ee0254f1340-383" who="Q444747">
            <seg xml:id="i-PiVnoGhkhRS845igCs5QTm">
              I praktiken finns det ändå en rimlighetens gräns som inte kan
              överskridas utan att det får återverkningar på industrins konkurrenskraft
              gentemot andra länders företag på gemensamma elmarknader, står
              det i propositionen. Det här leder till att man väljer att sätta
              ett skadeståndsbelopp på 12 miljarder i stället för att införa
              ett obegränsat ansvar. Man har också valt att inte låta ansvarsfrågan
              slå igenom till moderbolagen, utan den gäller bara dotterbolagen.
              Bildar man ett dotterbolag står alltså moderbolaget fritt till
              skillnad från hur det är i många andra länder.
            </seg>
          </u>
          <u xml:id="i-c8f40ee0254f1340-388" prev="i-c8f40ee0254f1340-383" who="Q444747">
            <seg xml:id="i-7ryMpkuCPfQU4qztfP3wys">
              Det finns ett antal ytterligare punkter, till exempel att staten
              ska kunna erbjuda kreditgarantier i de fall finansieringen av
              ansvarsbeloppet inte kan lösas. Det betyder att staten tar ut
              en okänd avgift mot att staten övertar ansvaret. Det finns alltså
              inte i de här förslagen någon garanti för att staten inte blir
              inblandad i kärnkraften ekonomiskt.
            </seg>
          </u>
          <note type="speaker" xml:id="i-2mh1f3tKdk3K7RLRUfqJsc">
            Anf. 54 JAN ANDERSSON (c) replik:
          </note>
          <u xml:id="i-c8f40ee0254f1340-389" next="i-c8f40ee0254f1340-391" who="Q5554833">
            <seg xml:id="i-4LbMRWRrzYjitw1DukEVfu">
              Fru talman! Man ska inte säga att Peter Eriksson har sagt saker
              och ting som han inte har sagt. Då var det kanske inte Peter Eriksson
              jag såg i Uppdrag granskning .
            </seg>
          </u>
          <u xml:id="i-c8f40ee0254f1340-390" prev="i-c8f40ee0254f1340-389" who="Q5554833">
            <seg xml:id="i-T31erbcWu8P89vpm57rFCM">
              Sedan säger Maria Wetterstrand: Besvära inte kammaren med detaljer
              som hur vi ska utforma elcertifikatssystemet framöver! Det är
              ju inte så att elcertifikatssystemet bara är begränsat till Helgeandsholmen.
              Det sitter mängder av människor som funderar på att investera
              i förnybart. De följer vartenda kommatecken, vartenda ord som
              sägs om elcertifikatssystemet därför att de är beredda att investera
              50 miljoner per vindkraftverk. Är man osäker på om det kommer
              att betala sig framöver är det klart att man inte lägger in de
              där 50 miljonerna i ett vindkraftverk eller en halv miljard i
              en park på tio verk. Elcertifikaten är verkligen ingen detalj.
            </seg>
          </u>
          <u xml:id="i-c8f40ee0254f1340-391" prev="i-c8f40ee0254f1340-389" who="Q5554833">
            <seg xml:id="i-3e623aFHabmADsAimnqj2y">
              När det gäller bolagens ansvar och när det gäller subventioner
              är överenskommelsen solklar: Inga subventioner till kärnkraft!
              Det kommer om möjligt att stå klart i tillståndsgivandet att det
              ska ställas krav på att man ska ha de resurser som krävs för att
              hantera till exempel en olycka. Att påstå att staten kommer att
              gå in och ta på sig det här stämmer inte överens med verkligheten.
            </seg>
          </u>
          <note type="speaker" xml:id="i-6bNWp4jS2SrEY77CtQ7G1Q">
            Anf. 55 MARIA WETTERSTRAND (mp) replik:
          </note>
          <u xml:id="i-c8f40ee0254f1340-392" next="i-c8f40ee0254f1340-395" who="Q444747">
            <seg xml:id="i-KeC4PnduJeELh6m1DjPYAU">
              Fru talman! Upp till 12 miljarder kronor är det ägarna av kraftverken
              som är ansvariga. Sedan finns det internationella överenskommelser
              som tar kostnaden mellan 12 och 15 miljarder. Kostnader därutöver
              kommer att falla på någon annan, diffust vem. I det här fallet
              är det väl uppenbart att någon annan kommer att vara staten. 157
              miljarder lägger BP i en fond för att de har drabbats av olyckan
              i Mexikanska golfen också en olycka som det innan den hände ansågs
              extremt osannolikt att den skulle inträffa. Det går inte att kalla
              det för ett obegränsat skadeståndsansvar när man sätter siffran
              till 12 miljarder kronor.
            </seg>
          </u>
          <u xml:id="i-c8f40ee0254f1340-393" prev="i-c8f40ee0254f1340-392" who="Q444747">
            <seg xml:id="i-NP3Aie7Tc1raqvaJrQL6p4">
              Frågan om elcertifikaten har vi rett ut. Vi har inte för avsikt
              att avskaffa dem. Vi tycker att de behöver ses över så att de
              blir mer effektiva, och vi från Miljöpartiets sida vill komplettera
              dem med ytterligare system. Jag tror faktiskt inte att det är
              så många där ute som tvivlar på att Miljöpartiet kommer att bedriva
              en politik för att Sverige ska få en större produktion av förnybar
              el.
            </seg>
          </u>
          <u xml:id="i-c8f40ee0254f1340-394" prev="i-c8f40ee0254f1340-392" who="Q444747">
            <seg xml:id="i-ABhCH1w1CCCVTWGCrmpUDX">
              Däremot vet jag att det är många som är tveksamma på grund av
              den politik som den här regeringen bedriver, framför allt när
              det gäller huruvida det är någon idé att satsa på forskning och
              utveckling av de förnybara energikällor som skulle kunna bli en
              viktig del av framtidens energiproduktion.
            </seg>
          </u>
          <u xml:id="i-c8f40ee0254f1340-395" prev="i-c8f40ee0254f1340-392" who="Q444747">
            <seg xml:id="i-7RZVJEkh1KHeSrVWEWK6oF">
              Det stämmer att elcertifikatssystemet är tvingande fram till
              den nivå man har satt upp. På det sättet styr man marknaden. Men
              det är inte det enda som görs med förnybar energi i Sverige. Det
              händer också annat vid sidan av, och det behöver hända annat vid
              sidan av. Men hur ska vi få dem intresserade av att investera
              pengar i att utveckla dessa nya förnybara energikällor, att förbättra
              så att vi får andra energikällor som kan komma in senare, om det
              råder en sådan osäkerhet om huruvida vi får tio nya kärnkraftverk
              eller inga alls?
            </seg>
          </u>
          <note type="speaker" xml:id="i-AucwZAbDYin67M9NhZUtKM">
            Anf. 56 JAN ANDERSSON (c) replik:
          </note>
          <u xml:id="i-c8f40ee0254f1340-396" next="i-c8f40ee0254f1340-397" who="Q5554833">
            <seg xml:id="i-FTnpLM9QxGmGT98ukaDnTi">
              Fru talman! Maria Wetterstrand säger att bland dem som ska investera
              är det nog ingen som är tveksam till att Miljöpartiet vill ha
              en stark utbyggnad. Nu är det ju så att när man står i begrepp
              att investera gäller det att kunna räkna hem investeringarna.
              Man kan inte komma med riksdagens protokoll och betala räntan
              på banken, utan det gäller att ha ekonomiska förutsättningar.
              Det är just det som man är bekymrad för.
            </seg>
          </u>
          <u xml:id="i-c8f40ee0254f1340-397" prev="i-c8f40ee0254f1340-396" who="Q5554833">
            <seg xml:id="i-3t2eEa3WNhenYLeSGNxSMZ">
              När det gäller skadeståndsansvaret är det bara att konstatera
              att vi har ett systemskifte när vi tar det här beslutet i dag,
              därför att vi höjer upp skadeståndsansvaret inte bara för eventuellt
              nya reaktorer utan också för de reaktorer som i dag är i drift.
              Det tycker jag är viktigt att säga i det här sammanhanget. Tidigare
              har vi haft ett mycket begränsat skadeståndsansvar för nuvarande
              reaktorer. Nu införs samma typ av obegränsade skadeståndsansvar
              för de gamla reaktorerna som för eventuella nya framöver.
            </seg>
          </u>
          <note type="speaker" xml:id="i-MFZJYpjdqsL5cjdE2WsMe3">
            Anf. 57 MIKAEL OSCARSSON (kd):
          </note>
          <u xml:id="i-c8f40ee0254f1340-398" next="i-c8f40ee0254f1340-416" who="Q6030080">
            <seg xml:id="i-4ScMGCqAxH9UzspuTVWQMt">
              Fru talman! Låt mig börja med att yrka bifall till propositionen
              och avslag på samtliga motioner.
            </seg>
          </u>
          <u xml:id="i-c8f40ee0254f1340-399" prev="i-c8f40ee0254f1340-398" who="Q6030080">
            <seg xml:id="i-5pkSiohomn6WfyBY8pXS73">
              Med det sagt skulle jag vilja börja med att citera en klok person
              som för en tid sedan fällde följande kommentar om alliansregeringens
              energiöverenskommelse:
            </seg>
          </u>
          <u xml:id="i-c8f40ee0254f1340-400" prev="i-c8f40ee0254f1340-398" who="Q6030080">
            <seg xml:id="i-N73XsNpg3yXRzhWcm1mWCG">
              Men beslutet är viktigt redan nu, för det ger en signal till
              investerare om att vi här i Sverige kommer att slå in på en mer
              industrivänlig energipolitik. Man törs investera i energiintensiv
              industri även i fortsättningen.
            </seg>
          </u>
          <u xml:id="i-c8f40ee0254f1340-401" prev="i-c8f40ee0254f1340-398" who="Q6030080">
            <seg xml:id="i-Ueo5PVPhsSyAYgQQTYWSDa">
              Man kanske skulle kunna tro att citatet kommer från någon kärnkraftsförespråkare
              här i kammaren, men det är fel gissat. Inte heller är det taget
              från någon chef i kärnkraftsindustrin. Nej, det handlar faktiskt
              om ett citat från en person som är ledare för ca 17 500 arbetare
              inom pappers- och massaindustrin. Hans namn är Jan-Henrik Sandberg
              och han är ordförande för LO-förbundet Pappers. Det är intressant
              därför att det visar tydligt vad denna debatt borde handla om.
              Ska investerare våga satsa i energiintensiv industri måste kärnkraften
              finnas kvar.
            </seg>
          </u>
          <u xml:id="i-c8f40ee0254f1340-402" prev="i-c8f40ee0254f1340-398" who="Q6030080">
            <seg xml:id="i-EB3xj8TwqfbuaH3uchDwEU">
              Vad är din respons till Pappers ställningstagande, Tomas Eneroth?
            </seg>
          </u>
          <u xml:id="i-c8f40ee0254f1340-403" prev="i-c8f40ee0254f1340-398" who="Q6030080">
            <seg xml:id="i-8yBgREgVhbPTVe3BVwqfdD">
              Den samlade åsikten hos De rödgröna är att kärnkraftens vara
              eller inte vara ska prövas varje mandatperiod. Denna ryckighet
              bidrar sannerligen inte till den långsiktighet som basindustrin
              och fackföreningar som Pappers efterfrågar.
            </seg>
          </u>
          <u xml:id="i-c8f40ee0254f1340-404" prev="i-c8f40ee0254f1340-398" who="Q6030080">
            <seg xml:id="i-2mWkFCpXdLPhebJUsszKG4">
              Fru talman! I dag tar vi, som företrädare har sagt flera gånger,
              ett historiskt beslut genom att avvecklingslagen för kärnkraften
              upphävs. Socialdemokraterna avskaffade 2006 tankeförbudet vad
              gäller forskning kring kärnkraft. Alliansen går nu vidare och
              har i sin energiöverenskommelse klarlagt att kärnkraften behövs
              för överskådlig framtid.
            </seg>
          </u>
          <u xml:id="i-c8f40ee0254f1340-405" prev="i-c8f40ee0254f1340-398" who="Q6030080">
            <seg xml:id="i-JxdPGTc77hkVdcUh2yEYHU">
              Dagens beslut skulle kunna betyda slutet på en 30-årig konflikt.
              Som förut har sagts är det dags att komma upp ur skyttegravarna
              och ta bort den blöta filten. Man kanske kan hoppas på att det
              30-åriga kriget är slut i den här frågan.
            </seg>
          </u>
          <u xml:id="i-c8f40ee0254f1340-406" prev="i-c8f40ee0254f1340-398" who="Q6030080">
            <seg xml:id="i-VZL4bcF8n1TCAVZqtDHFqe">
              För 30 år sedan, när vi folkomröstade om kärnkraften, visste
              vi inte det vi vet i dag, att den ökade koldioxidhalten i atmosfären
              är det största miljöhotet på vår planet. Vetskapen om detta har
              lett till att vi kristdemokrater tillsammans med våra allianskamrater
              har storsatsat på förnybar energi, vilket bland annat innebär,
              som företrädare har sagt, en tredubbling av vindkraften.
            </seg>
          </u>
          <u xml:id="i-c8f40ee0254f1340-407" prev="i-c8f40ee0254f1340-398" who="Q6030080">
            <seg xml:id="i-MgV9WyagGQd6LAD5LCGSXx">
              Vi måste ändå vara realistiska och inse att om vi ska möta framtiden
              så koldioxidneutralt som möjligt kan vi inte bortse från kärnkraften
              som är en i huvudsak koldioxidneutral energikälla. I huvudsak
              koldioxidneutral innebär inte att den är helt koldioxidneutral,
              men frågan är om något enda energislag är det. Ser man på de livscykelanalyser
              som Vattenfall genomfört är faktiskt vindkraftens utsläpp av koldioxid
              räknat per gram per kilowattimme el till kund högre än den är
              för kärnkraften. Det handlar bland annat om de utsläpp som sker
              i byggfasen och när gamla vindsnurror ska monteras ned.
            </seg>
          </u>
          <u xml:id="i-c8f40ee0254f1340-408" prev="i-c8f40ee0254f1340-398" who="Q6030080">
            <seg xml:id="i-3Z13A8GnYZPYmbYBLFwB5v">
              Fru talman! Hur ser det ut för kärnkraften i världen i dag? Kärnkraften
              finns i dag i ett trettiotal länder. De omkring 440 reaktorerna
              svarar för ca 15 procent av världens elproduktion. Antalet reaktorer
              har varit i stort sett oförändrat de senaste åren, men den totala
              kärnkraftsproduktionen har ökat. Det beror på effekthöjningar
              i befintliga reaktorer samt på att nybyggda reaktorer är större
              än de gamla som avvecklas. Vad vi ser är något av en renässans
              för kärnkraften. Tack vare kärnkraftens klimatfördelar bedöms
              den i allt fler länder som en nödvändig del av satsningen på hållbar
              energiförsörjning.
            </seg>
          </u>
          <u xml:id="i-c8f40ee0254f1340-409" prev="i-c8f40ee0254f1340-398" who="Q6030080">
            <seg xml:id="i-SZXSKWpcbuxVSSP32vRSJf">
              Under de senaste 20 åren har kärnkraftsutbyggnaden varit koncentrerad
              till Sydostasien. Jag tänker på Kina, Taiwan, Japan, Sydkorea
              och Indien. Men sedan några år tillbaka förbereds en omfattande
              nybyggnad även i västländerna. I Finland håller, som bekant, en
              ny stor reaktor på att byggas, liksom i Frankrike. Storbritannien
              planerar att ersätta äldre reaktorer med ny kärnkraft och har
              sett ut platser för nybyggnad. I USA har de första ansökningarna
              om nya reaktorer på nästan 30 år gjorts, och staten har beviljat
              lånegarantier för nybyggnad. Den amerikanska kärnkraftsmyndigheten
              har dessutom förlängt driftstillstånden från 40 år till 60 år
              för ett antal reaktorer.
            </seg>
          </u>
          <u xml:id="i-c8f40ee0254f1340-410" prev="i-c8f40ee0254f1340-398" who="Q6030080">
            <seg xml:id="i-JCyw3C2kfr1hZzXUfoboYY">
              Vad är då de viktigaste skälen till den förändrade synen på kärnkraften
              i världen? Det är att ny elproduktion behövs runt om i världen.
              Utbyggnaden av förnybara energikällor behövs, men den är dyr och
              tar lång tid. Kärnkraftsproduktionen är praktiskt taget fri från
              koldioxidutsläpp. Ny kärnkraft anses vara konkurrenskraftig även
              långsiktigt. Säkerheten vid världens kärnkraftverk har förbättrats
              avsevärt de senaste 20 åren. Leverantörerna erbjuder nya reaktortyper
              med bättre driftsegenskaper.
            </seg>
          </u>
          <u xml:id="i-c8f40ee0254f1340-411" prev="i-c8f40ee0254f1340-398" who="Q6030080">
            <seg xml:id="i-2p99CsV7MGVt9GffANedDM">
              Låt mig också säga att EU-parlamentet har beslutat att satsa
              på nästa generations kärnkraftsteknik. Som kammaren säkert känner
              till går det ut på att använda utbränt kärnbränsle för att kunna
              driva den nya typen av reaktor. Den första kommer att vara färdig
              till 2022 i Frankrike. Det har nyligen satts i gång ett forskningsprojekt
              i Sverige i Uppsala, på Chalmers och på KTH. Det är jättebra.
              Här kan Sverige spela en nyckelroll i nästa generations kärnkraftsutveckling.
            </seg>
          </u>
          <u xml:id="i-c8f40ee0254f1340-412" prev="i-c8f40ee0254f1340-398" who="Q6030080">
            <seg xml:id="i-9QvDpXMTooQiX4cVAdktAS">
              Fru talman! Jag har sagt det tidigare i denna debatt, och jag
              säger det igen: Det gäller att vara realistisk i debatten om kärnkraften.
              Det är nämligen orealistiskt att tro att vi inom 1520 år då de
              nuvarande kärnkraftverken ett efter ett kommer att behöva fasas
              ut kommer att ha så stor tillförsel av el från förnybara källor
              att vi helt kan stänga ned kärnkraften utan att det får förödande
              konsekvenser för både basindustrin och svenska hushåll i övrigt.
              Eftersom det tar ca 15 år från det att planeringen sätts i gång
              till dess att kärnkraftverket är i gång måste vi planera nu. Annars
              riskerar både basindustrin och hushållen att drabbas hårt.
            </seg>
          </u>
          <u xml:id="i-c8f40ee0254f1340-413" prev="i-c8f40ee0254f1340-398" who="Q6030080">
            <seg xml:id="i-8C1Td7VX136macJxHRE8rQ">
              Men oppositionen ser inga problem med att spela Jeopardy med
              framtidens energipolitik. Man säger en sak för att lugna industrin,
              samtidigt som man politiskt driver motsatt politik. Samtidigt
              som man skriver vackra ord i reservationen, det är uppenbart att
              Sverige behöver en långsiktig och stabil energipolitik, vill man
              varje mandatperiod ompröva kärnkraftens vara eller inte vara.
              Vilken långsiktighet och stabilitet finns det i en sådan politik?
            </seg>
          </u>
          <u xml:id="i-c8f40ee0254f1340-414" prev="i-c8f40ee0254f1340-398" who="Q6030080">
            <seg xml:id="i-AbQSSSe9oWY7dmVHak9y6j">
              Från oppositionens sida tar man också fram argumentet att regeringens
              planer på att förnya kärnkraften skulle innebära att utbyggnaden
              av vindkraft och annan förnybar elproduktion bromsas. Vad är det
              som säger det? Vi har ett system med elcertifikat som är ett mycket
              effektivt styrmedel för att driva fram investeringar i ny miljövänlig
              elproduktion. I fråga om elcertifikatssystemen har vi gett ett
              klart besked att de ska utvecklas och förlängas till 2035.
            </seg>
          </u>
          <u xml:id="i-c8f40ee0254f1340-415" prev="i-c8f40ee0254f1340-398" who="Q6030080">
            <seg xml:id="i-RRA7ZEPFkF3QGQ1BDY5kRp">
              Fru talman! Ett nej till regeringens förslag i dag kommer att
              stå Sverige dyrt. Risken är stor att basindustrin bestämmer sig
              för att investera och vidareförädla på annat håll. Kärnindustrin
              kommer också att åderlåtas på kompetens inom kärnteknikområdet.
            </seg>
          </u>
          <u xml:id="i-c8f40ee0254f1340-416" prev="i-c8f40ee0254f1340-398" who="Q6030080">
            <seg xml:id="i-YLwmBZy7ywuiKhB7FBCJGA">
              Dagens omröstning är något av en ödesdag för basindustrin och
              därmed för hela det svenska folkhushållet.
            </seg>
          </u>
          <note xml:id="i-Tm6CChERQtNWb8reqNkpRR">
            I detta anförande instämde Staffan Anger och Cecilie Tenfjord-Toftby
            (båda m).
          </note>
          <note xml:id="i-WwviBSffXFXwrS2NDvsHnh">
            Ajournering
          </note>
          <note xml:id="i-2YWr8KJpgfajoG7iv9oDnM">
            Kammaren beslutade kl. 13.45 på förslag av tredje vice talmannen
            att ajournera förhandlingarna till kl. 14.00 då frågestunden skulle
            börja.
          </note>
          <note xml:id="i-NNvMi4VJoYaJQXNLPg3ghv">
            Återupptagna förhandlingar
          </note>
          <note xml:id="i-HkV8u5t2GyYxohksiwDpww">
            Förhandlingarna återupptogs kl. 14.00.
          </note>
          <note xml:id="i-23PXvXJJ8hyWuZN9rKLgCZ">
            4 § Frågestund
          </note>
          <note type="speaker" xml:id="i-DJvznTxqLgHgevpKcJCUoy">
            Anf. 58 ANDRE VICE TALMANNEN:
          </note>
          <u xml:id="i-35hJkt3Tmvp6Nxq2wGs2f6" who="unknown">
            <seg xml:id="i-SPd8eqUPoAaVAKrGnUE7fA">
              Jag vill hälsa justitieminister Beatrice Ask, statsrådet Cristina
              Husmark Pehrsson, statsrådet Maria Larsson, jordbruksminister
              Eskil Erlandsson och miljöminister Andreas Carlgren välkomna.
            </seg>
          </u>
          <u xml:id="i-c8f40ee0254f1340-418" who="unknown">
            <seg xml:id="i-N62wAvWpyCjxdZ47hMRwN7">
              Justitieminister Beatrice Ask besvarar såväl allmänpolitiska
              frågor som frågor inom sitt ansvarsområde.
            </seg>
          </u>
          <note xml:id="i-UUS22xRixWZJ8A7iMrfNN5">
            Sjukförsäkringen
          </note>
          <note type="speaker" xml:id="i-826cghGLJ2qhhL8nvhsozY">
            Anf. 59 VERONICA PALM (s):
          </note>
          <u xml:id="i-c8f40ee0254f1340-420" next="i-c8f40ee0254f1340-422" who="Q4971741">
            <seg xml:id="i-CoogrtnxCR35c9kT4L4m3q">
              Fru talman! Vem som helst av oss kan råka ut för en olycka eller
              bli sjuk. Jag vill ha en sjukförsäkring som är trygg ekonomiskt
              och som ger en trygg förvissning om rätten till stöd tillbaka
              till arbete. Så är det inte i dag.
            </seg>
          </u>
          <u xml:id="i-c8f40ee0254f1340-421" prev="i-c8f40ee0254f1340-420" who="Q4971741">
            <seg xml:id="i-YazArj8y61YhMvKi7PJBaJ">
              I morgon bitti kan någon i det här landet vakna upp och känna
              en knöl i bröstet, cancer. Hon ska kunna koncentrera sig på att
              bli frisk och genomgå behandling, inte behöva oroa sig för ekonomin
              eller om ungarna måste sluta med sina fritidsaktiviteter för att
              man inte har råd.
            </seg>
          </u>
          <u xml:id="i-c8f40ee0254f1340-422" prev="i-c8f40ee0254f1340-420" who="Q4971741">
            <seg xml:id="i-A3jFyA4qD9uKJqZAdnLNzV">
              Sex av tio löntagare tror inte att de kommer att ha en ekonomisk
              trygghet vid långvarig sjukdom. Fyra av tio, flest bland Sacomedlemmarna,
              känner att de inte kommer att få tillräckligt stöd för återgång
              till arbete.
            </seg>
          </u>
          <note xml:id="i-DBnjyhHio8Cd516DhWxet">
            Min fråga till socialförsäkringsministern är: Är du nöjd med
            detta?
          </note>
          <note type="speaker" xml:id="i-BvRZZWbqq11Tcm1ohgi7XR">
            Anf. 60 Statsrådet CRISTINA HUSMARK PEHRSSON (m):
          </note>
          <u xml:id="i-c8f40ee0254f1340-424" next="i-c8f40ee0254f1340-425" who="Q445997">
            <seg xml:id="i-9zVcr6ooeeoyvwJzq4adtK">
              Fru talman! Många av dem som tidigare blev sjuka kunde inom ett
              år få förtidspension. Fast de egentligen hellre ville ha insatser
              i form av rehabilitering, stöd, vård och behandling blev de förtidspensionerade.
              Det masspensionerades 140 personer om dagen i tio år. De fick
              64 procents ersättning. De fick ingen del av rehabilitering, ingen
              del av arbetsmarknadspolitiska åtgärder och det var ett sakligt
              skäl för uppsägning. Det tycker jag var en fruktansvärd situation
              för väldigt många.
            </seg>
          </u>
          <u xml:id="i-c8f40ee0254f1340-425" prev="i-c8f40ee0254f1340-424" who="Q445997">
            <seg xml:id="i-Ns5oQoCoB4AEvyDsSztDC5">
              Den här regeringen har infört en rehabiliteringskedja med garanti,
              med satsningar på företagshälsovård där man särskilt och i synnerhet
              ska hjälpa dem som är svårt sjuka och allvarligt sjuka. Den som
              har en knöl i bröstet av cancersjukdom har självklart 80 procents
              ersättning, och det är inga tidsgränser.
            </seg>
          </u>
          <note type="speaker" xml:id="i-BMYR3XB3SGyHwwDSiXGiju">
            Anf. 61 VERONICA PALM (s):
          </note>
          <u xml:id="i-c8f40ee0254f1340-426" next="i-c8f40ee0254f1340-428" who="Q4971741">
            <seg xml:id="i-JiLAH4iiiqPgZF2hFVCaum">
              Fru talman! Nu pratar om vi vad den här regeringen har gjort.
              Moderaterna är ansvariga för en kallare och hårdare sjukförsäkring
              med stelbenta tidsgränser, ensidigt riktade mot den enskilde,
              med utförsäkring och stupstock.
            </seg>
          </u>
          <u xml:id="i-c8f40ee0254f1340-427" prev="i-c8f40ee0254f1340-426" who="Q4971741">
            <seg xml:id="i-5EpxNdknJcsBqUJ5UJproh">
              Vill man förändra verkligheten måste man se verkligheten som
              den är, som den högutbildade kvinna på Södermalm som nu tvingas
              sälja sin bostadsrätt och flytta ungarna till en annan skola bara
              för att kunna söka försörjningsstöd efter långvarig sjukdom, som
              den civilingenjör som har fått whiplashskada och jobbar 75 procent
              och tvingas säga upp sig för att ställa sig sist i kön på Arbetsförmedlingen
              eller som den kontorist som tvingas avbryta sin rehabilitering
              för att gå på kurs på Arbetsförmedlingen. Så bygger man inte ett
              starkt samhälle, så håller man inte samman. Det är inte solidaritet.
            </seg>
          </u>
          <u xml:id="i-c8f40ee0254f1340-428" prev="i-c8f40ee0254f1340-426" who="Q4971741">
            <seg xml:id="i-5eZkQUigWMmEWfmhMW194U">
              Min enkla sista fråga i dag är: Tror socialförsäkringsministern
              att svårt sjuka människor blir friskare för att de blir fattigare?
            </seg>
          </u>
          <note type="speaker" xml:id="i-Rds7avmQBY1cPE9HFx3aR">
            Anf. 62 Statsrådet CRISTINA HUSMARK PEHRSSON (m):
          </note>
          <u xml:id="i-c8f40ee0254f1340-429" next="i-c8f40ee0254f1340-431" who="Q445997">
            <seg xml:id="i-Xr9Xy32FTP9hHcaRVv3jCy">
              Fru talman! Svårt sjuka personer vill ha stöd, hjälp och rehabilitering.
              Man vill inte bli gömd och glömd i åratals långa sjukskrivningar
              med följden att bli förtidspensionerad och bli gömd för evigt.
              Man får 64 procents ersättning, och man blir uppsagd.
            </seg>
          </u>
          <u xml:id="i-c8f40ee0254f1340-430" prev="i-c8f40ee0254f1340-429" who="Q445997">
            <seg xml:id="i-PQKm22kLQ9XgnVcgK9t83K">
              I stället har vi velat ge särskilt skydd till dem som är allvarligt
              sjuka. Därför finns det inga tidsgränser för dem, de får 80 procent.
            </seg>
          </u>
          <u xml:id="i-c8f40ee0254f1340-431" prev="i-c8f40ee0254f1340-429" who="Q445997">
            <seg xml:id="i-EB6BdeafY5D2cTkjhd4otx">
              Jag kan förstå om Veronica Palm börjar bli lite desperat nu när
              vi ser att av de 12 00014 000 som har gått över till Arbetsförmedlingen
              för en tre månaders introduktion i lugn och ro i egen takt vill
              6570 procent vara kvar hos Arbetsförmedlingen i de olika insatserna
              och åtgärderna. Vi kan se att av de 2 000 som inte ville gå in
              försörjer sig i dag 64 procent på egen lön eller arbete. Av dem
              som glömdes och gömdes i sjukförsäkringen och som nu får en möjlighet
              att komma tillbaka till arbete och sysselsättning vill mellan
              65 och 75 procent vara kvar hos Arbetsförmedlingen. De vill inte
              gå tillbaka till sjukförsäkringen.
            </seg>
          </u>
          <note xml:id="i-NUS5JVWpbGU6Y1QJ32XJbg">
            Kommersiell valjakt
          </note>
          <note type="speaker" xml:id="i-4KfsucAPj9oS57HMiLWdsJ">
            Anf. 63 PER BOLUND (mp):
          </note>
          <u xml:id="i-c8f40ee0254f1340-432" next="i-c8f40ee0254f1340-435" who="Q5581337">
            <seg xml:id="i-FgXJ2JLnQVTtmPkttb9LDs">
              Fru talman! Min fråga går till Andreas Carlgren och handlar om
              valjakt.
            </seg>
          </u>
          <u xml:id="i-c8f40ee0254f1340-433" prev="i-c8f40ee0254f1340-432" who="Q5581337">
            <seg xml:id="i-H8DkLsFty5Ri4rE2JiaGrU">
              Det blir snart ett möte med den internationella valfångstkommissionen
              där det ligger ett förslag från presidiet om att tillåta kommersiell
              valjakt igen, något som tidigare har varit förbjudet.
            </seg>
          </u>
          <u xml:id="i-c8f40ee0254f1340-434" prev="i-c8f40ee0254f1340-432" who="Q5581337">
            <seg xml:id="i-4LSG8oZdKPGuVFWMtqukbu">
              Den svenska regeringen har här, förvånande nog, planerat att
              ställa sig bakom kompromissen och därmed öppna upp för kommersiell
              valjakt igen. Vi är väldigt överraskade över det ställningstagandet,
              speciellt som en klar majoritet av EU-länderna står bakom det
              tidigare, att det skulle vara ett totalförbud mot kommersiell
              valjakt. Sverige splittrar därmed EU-linjen. Därför riskerar man
              att alla EU-länder tvingas att lägga ned sina röster. Ett sådant
              förfarande skulle leda till att risken är stor att det blir en
              majoritet på mötet för att öppna upp för kommersiell valjakt igen.
            </seg>
          </u>
          <u xml:id="i-c8f40ee0254f1340-435" prev="i-c8f40ee0254f1340-432" who="Q5581337">
            <seg xml:id="i-BFXVmApjcGRwC8NxXWFBRa">
              Jag måste ställa frågan till miljöminister Carlgren varför Sverige
              driver den linjen och om man kan tänka sig att ompröva det så
              att vi kan få en EU-linje som är emot kommersiell valjakt.
            </seg>
          </u>
          <note type="speaker" xml:id="i-ALD1Xjp5gtLnG8GyuUQcoX">
            Anf. 64 Miljöminister ANDREAS CARLGREN (c):
          </note>
          <u xml:id="i-c8f40ee0254f1340-436" next="i-c8f40ee0254f1340-438" who="Q496604">
            <seg xml:id="i-5HrzmA7GEUTF1raFFJSoq7">
              Fru talman! Det raka svaret på Per Bolunds fråga är att vi vill
              ha fullständig internationell kontroll på den valjakt som sker
              under Internationella valfångstkommissionens övervakning. Vi säger
              nej till kommersiell valjakt. Vi arbetar därför för ett förbud
              mot kommersiell valjakt under IWC.
            </seg>
          </u>
          <u xml:id="i-c8f40ee0254f1340-437" prev="i-c8f40ee0254f1340-436" who="Q496604">
            <seg xml:id="i-QRhc5E6KgLKNkAKjLtsvxL">
              Det är bra om det i någon mån kan påverka vad Miljöpartiet påstår.
              Sanningen är att det inte tidigare varit förbjudet. Det har i
              själva verket funnits regler på papper som inte har kunnat tillämpas
              i verkligheten därför att det har funnits så många undantag, därför
              att man fullt ut kunnat jaga val lite under vilda västern-förhållanden.
              Det är det vi nu vill ändra.
            </seg>
          </u>
          <u xml:id="i-c8f40ee0254f1340-438" prev="i-c8f40ee0254f1340-436" who="Q496604">
            <seg xml:id="i-QrykCmvGXFMbQCHkmvXaSs">
              Jag ska även säga att vi har hållit precis samma linje som övriga
              EU, och det är Sveriges position, ingen skillnad mot övriga EU.
            </seg>
          </u>
          <note type="speaker" xml:id="i-KhAub2J9ciycT7pntkCYee">
            Anf. 65 PER BOLUND (mp):
          </note>
          <u xml:id="i-c8f40ee0254f1340-439" next="i-c8f40ee0254f1340-443" who="Q5581337">
            <seg xml:id="i-MtUuu9E3yeFzF8jjr4dL7s">
              Fru talman! Det är ett förvånande uttalande från miljöministern.
              Följer man debatten i EU och lyssnar på vad andra länders regeringar
              säger får man intrycket att det är precis det motsatta. Man är
              väldigt upprörd från till exempel Storbritanniens och Tysklands
              regeringar, för man tycker att Sverige går emot den princip som
              tidigare varit, enighet inom EU. Man är förbluffad över det.
            </seg>
          </u>
          <u xml:id="i-c8f40ee0254f1340-440" prev="i-c8f40ee0254f1340-439" who="Q5581337">
            <seg xml:id="i-CHz6RpVv8nYGXdkjL49FWh">
              Jag har själv mött företrädare för den australiensiska regeringen,
              som visserligen inte är inom EU men som också har företrätt samma
              linje, som var både upprörda och djupt bekymrade över Sveriges
              hållning i frågan och frågade: Hur ska vi kunna påverka Sverige
              att inta en klokare och mer resonabel hållning så att man inte
              gör det som vi gjorde? Man har faktiskt öppnat upp för kommersiell
              valjakt.
            </seg>
          </u>
          <u xml:id="i-c8f40ee0254f1340-441" prev="i-c8f40ee0254f1340-439" who="Q5581337">
            <seg xml:id="i-Wy4QnjwNap4rDbLSpN8PTY">
              Kommersiell valjakt har tidigare inte varit tillåten, men det
              har funnits länder som har brutit mot principen. Men att bara
              för att länder bryter mot principen helt plötsligt säga att det
              blir tillåtet med kommersiell valjakt igen är en väldigt underlig
              princip. Man böjer sig för länder som inte respekterar internationella
              regelverk.
            </seg>
          </u>
          <u xml:id="i-c8f40ee0254f1340-442" prev="i-c8f40ee0254f1340-439" who="Q5581337">
            <seg xml:id="i-5Z33qRhwcUHbetobXKSpc4">
              Den här regeringen har kritiserat den förra för att den inte
              har nått enighet med EU, och nu gör man precis samma sak själv.
            </seg>
          </u>
          <u xml:id="i-c8f40ee0254f1340-443" prev="i-c8f40ee0254f1340-439" who="Q5581337">
            <seg xml:id="i-5hwZyXE6ZXiZ5J5UTZXAV2">
              När kommer ni att ändra uppfattningen?
            </seg>
          </u>
          <note type="speaker" xml:id="i-Ne5L9NGrHvPALxnHM5atq6">
            Anf. 66 Miljöminister ANDREAS CARLGREN (c):
          </note>
          <u xml:id="i-c8f40ee0254f1340-444" next="i-c8f40ee0254f1340-445" who="Q496604">
            <seg xml:id="i-AaEJDN4XMUpt9JrBQsicq5">
              Fru talman! Det är bra att Per Bolund nu har fått klarhet i att
              han har gått på ett felaktigt meddelande från TT och Reuters som
              är dementerat. För att vara tydlig: Vi vill att all valjakt regleras
              av Internationella valfångstkommissionen, utifrån forskarnas rekommendation
              det ska vara vetenskaplighet som gäller och under internationell
              kontroll, i enlighet med de beslut som har tagits här i riksdagen.
              Det ligger i linje med Sveriges tidigare linje, och det innebär
              förbud för kommersiell valjakt under IWC.
            </seg>
          </u>
          <u xml:id="i-c8f40ee0254f1340-445" prev="i-c8f40ee0254f1340-444" who="Q496604">
            <seg xml:id="i-74sHfm6fDoN7NK62PyptcA">
              Dessutom ska vi veta att de närmaste dagarna kommer det att vara
              mycket tuffa förhandlingar. Precis som Per Bolund säger finns
              det ett antal nationer som inte alls vill underordna sig reglerna.
              Det mödosamma arbetet är att försöka tvinga dem in. Jag vill ändå
              inte ge några stora förhoppningar om att det ska lyckas. Jag tror
              att det kan vara mycket besvärligt. Men skyll det då inte än en
              gång på Sverige, utan låt skulden falla på dem som jagar val olagligt.
            </seg>
          </u>
          <note xml:id="i-8fPV8Bg6S4L1XRBHPvWaxJ">
            Ungdomar och kriminalitet
          </note>
          <note type="speaker" xml:id="i-M8C9s4Ecq9PR5EqYfREvmJ">
            Anf. 67 HELENA BOUVENG (m):
          </note>
          <u xml:id="i-c8f40ee0254f1340-447" next="i-c8f40ee0254f1340-449" who="Q4940303">
            <seg xml:id="i-LGD6fS5nH46DDrfWgx9YXa">
              Fru talman! Min fråga går till justitieminister Beatrice Ask
              och berör unga människor som riskerar att välja den kriminella
              banan.
            </seg>
          </u>
          <u xml:id="i-c8f40ee0254f1340-448" prev="i-c8f40ee0254f1340-447" who="Q4940303">
            <seg xml:id="i-78tMnZrBcnMGAdi4V7uCHd">
              Under den gångna mandatperioden har det skett många positiva
              reformer inom rättsväsendet. Den historiska satsningen på polisen
              har inneburit att vi i dag har 2 800 fler poliser en förstärkning
              som gör det möjligt med fler närvarande poliser både för att förhindra
              att brott begås och för att klara upp brott som har begåtts, att
              poliser finns där ungdomar rör sig, att poliser har kunskap om
              vad ungdomar håller på med och tycker och tänker. Trots detta
              konstaterar regeringens utredare Carin Götblad att det finns 5
              000 ungdomar som riskerar att dras in i kriminella nätverk, en
              skrämmande siffra.
            </seg>
          </u>
          <u xml:id="i-c8f40ee0254f1340-449" prev="i-c8f40ee0254f1340-447" who="Q4940303">
            <seg xml:id="i-FP4HqmZ6s3JqTV6Jtu4bvW">
              Min fråga blir därför om justitieministern tror att det går att
              stoppa tillförseln av medlemmar till kriminella grupperingar och,
              i så fall, vilka åtgärder justitieministern vill vidta.
            </seg>
          </u>
          <note type="speaker" xml:id="i-PBtyCTYFNgsBgvbrnV5fdW">
            Anf. 68 Justitieminister BEATRICE ASK (m):
          </note>
          <u xml:id="i-c8f40ee0254f1340-450" next="i-c8f40ee0254f1340-453" who="Q297850">
            <seg xml:id="i-2f9VAYS9SrY7oUoKSYBRFR">
              Fru talman! Det är klart att det går att stoppa rekryteringen
              av ungdomar till kriminella nätverk, och det är alldeles nödvändigt
              att vi gör det. Problemet är att åtgärderna inte har varit samordnade.
            </seg>
          </u>
          <u xml:id="i-c8f40ee0254f1340-451" prev="i-c8f40ee0254f1340-450" who="Q297850">
            <seg xml:id="i-B1ZVRj6zyJPsUBrjbMNMpF">
              Man kan vara nästan var som helst i Sverige och upptäcka att
              det finns ungdomar som hanteras av socialtjänsten, av skolan,
              av föräldrar och av polis, fast lite styckevis och delt. Det finns
              ingen samordning.
            </seg>
          </u>
          <u xml:id="i-c8f40ee0254f1340-452" prev="i-c8f40ee0254f1340-450" who="Q297850">
            <seg xml:id="i-Nj4YaWp8Vb5uNLcn4g1zzd">
              Den utredning som vi har låtit göra för att se hur man kan få
              någonting som fungerar bättre föreslår ett mer sammanhållet synsätt
              på hur man ska arbeta. Carin Götblad föreslår i sin utredning
              sociala insatsgrupper, som hon kallar det för, där man helt enkelt
              identifierar de här ungdomarna, ser till att alla de som arbetar
              med individerna talar med varandra och drar åt samma håll och
              får mer effekt på åtgärderna.
            </seg>
          </u>
          <u xml:id="i-c8f40ee0254f1340-453" prev="i-c8f40ee0254f1340-450" who="Q297850">
            <seg xml:id="i-B7drQ6VwVWZpqTRrfE4cTr">
              Vi har naturligtvis haft en brist på poliser i många miljöer.
              Regeringens satsning på polisen är värdefull. Det öppnas nya poliskontor
              i väldigt många förorter och storstadsområden där det har varit
              tomt, och det är viktigt.
            </seg>
          </u>
          <note type="speaker" xml:id="i-15crkey9wjc3KtfRAe5x4s">
            Anf. 69 HELENA BOUVENG (m):
          </note>
          <u xml:id="i-c8f40ee0254f1340-454" next="i-c8f40ee0254f1340-456" who="Q4940303">
            <seg xml:id="i-9WP3MHT4LciTSC7GtxdmGN">
              Fru talman! För en tid sedan antogs i denna riksdag en reform
              beträffande barn under 15 år som misstänks för brott. Den innehöll
              bland annat att fler brott som begås av unga ska utredas. I samma
              proposition antog Alliansen förslaget att polisen ska ha rätt
              att drogtesta barn under 15 år. Runt denna fråga var debatten
              stor om integritet kontra tidiga och tydliga signaler.
            </seg>
          </u>
          <u xml:id="i-c8f40ee0254f1340-455" prev="i-c8f40ee0254f1340-454" who="Q4940303">
            <seg xml:id="i-8eGjWjCir4q98jYnXb53fz">
              Min erfarenhet från besök av unga som under senare år blivit
              omhändertagna är att de menar att det inte hade behövt gå så långt
              om reaktionerna hade kommit tidigare. Då undrar jag om det finns
              någon ålder som man måste uppnå för att få den vård man har behov
              av.
            </seg>
          </u>
          <u xml:id="i-c8f40ee0254f1340-456" prev="i-c8f40ee0254f1340-454" who="Q4940303">
            <seg xml:id="i-AV4NyPcEV8tYTD4jNXYcfE">
              Min fråga till justitieministern blir därför vilket resultat
              hon väntar sig av den möjlighet som polisen nu har att drogtesta
              barn under 15 år.
            </seg>
          </u>
          <note type="speaker" xml:id="i-BjgV1c9epZuLAG6orbSNCM">
            Anf. 70 Justitieminister BEATRICE ASK (m):
          </note>
          <u xml:id="i-c8f40ee0254f1340-457" who="Q297850">
            <seg xml:id="i-Ha93h1pTQb2a1Z3sAnCd6d">
              Fru talman! Tack för frågan! Jag tror att det resultat vi får
              är att vi kommer att upptäcka att vi har ganska dåligt på fötterna
              när det gäller behandlingsinsatser, eftersom vi vet att det finns
              ungdomar i 1112-årsåldern som missbrukar narkotika. Det finns
              ingen missbrukarvård för barn i dag i någon större omfattning,
              men då får vi väl se till att skaffa oss detta. Svårare än så
              är det inte. Och det är viktigt att vi gör det.
            </seg>
          </u>
          <note xml:id="i-HtMCbQHxDXJ8haFyfwN7b1">
            Fattigdomen i Sverige
          </note>
          <note type="speaker" xml:id="i-9S1oouu45qvgh9fzgfGjxw">
            Anf. 71 EVA OLOFSSON (v):
          </note>
          <u xml:id="i-c8f40ee0254f1340-459" next="i-c8f40ee0254f1340-460" who="Q4970993">
            <seg xml:id="i-KryrY6F8G27N2B2mr69DCE">
              Fru talman! Jag vill ställa min fråga till minister Maria Larsson.
            </seg>
          </u>
          <u xml:id="i-c8f40ee0254f1340-460" prev="i-c8f40ee0254f1340-459" who="Q4970993">
            <seg xml:id="i-G5STdVwT6rd57jH2oJGH3G">
              I tisdags var jag på tidningen Socionomens seminarium om fattigdom.
              Det var ett väldigt intressant seminarium med de främsta forskarna,
              socialsekreterare från Rinkeby, diakoner och brukarorganisationer.
              De konstaterade att klyftorna och fattigdomen ökar i Sverige,
              men att alltmer ansvar läggs på den enskilda individen om man
              är fattig och att det yttersta skyddsnätet i kommunerna får ta
              ansvaret för att sjukförsäkringen inte längre fungerar som den
              gjorde förut och inte heller a-kassan. Det man pekade på var att
              man har väldigt lite möjligheter inom socialtjänsten att ge det
              stöd som behövs. Man upplever också att det är en alltmer repressiv
              och kontrollerande socialtjänst. Ett exempel är Stockholms stad,
              som bytte till borgerligt styre och tog bort rätten till SL-kort
              så att människor som lever på socialbidrag inte ska kunna resa
              i staden och ta del av stadens möjligheter och service.
            </seg>
          </u>
          <note xml:id="i-J6ZXWae7E2dDW4ysf6Ur3Z">
            Jag skulle vilja ställa frågan till ministern: Hur vill ministern
            möta situationen med ett ökat tryck på försörjningsstödet, mer
            kontroll och repression i stället för möjligheter för människorna?
          </note>
          <note type="speaker" xml:id="i-XJoqVbkW5fizHiTNK2ELmr">
            Anf. 72 Statsrådet MARIA LARSSON (kd):
          </note>
          <u xml:id="i-c8f40ee0254f1340-462" next="i-c8f40ee0254f1340-463" who="Q447542">
            <seg xml:id="i-VA3rm28iBAbJctmLBVaHE3">
              Fru talman! Eva Olofsson har alldeles rätt i att antalet personer
              som har behov av socialbidrag har ökat den senaste tiden. Det
              beror på att vi har befunnit oss i en internationell lågkonjunktur
              av sällan skådat slag. Det är också anledningen till att fler
              människor har mist sitt jobb och att fler kan behöva tidvis försörjning
              genom socialbidrag. Men låt mig säga att den ökning vi har sett
              inte alls är i proportion med ökningen under tidigare lågkonjunkturer.
            </seg>
          </u>
          <u xml:id="i-c8f40ee0254f1340-463" prev="i-c8f40ee0254f1340-462" who="Q447542">
            <seg xml:id="i-DEuLWseviS9ZwrWjMqvGrB">
              Enligt statistiken för 2009 var det 5,8 procent av hushållen
              som hade ekonomiskt bistånd någon gång under året. Det betyder
              att vi är tillbaka på samma andel av befolkningen som år 2006,
              alltså när vi övertog regeringsmakten. Det var först en nedgång
              men har sedan ökat något igen beroende på lågkonjunkturen. Det
              är det vi ser i varje lågkonjunktur.
            </seg>
          </u>
          <note type="speaker" xml:id="i-FZYDHNiHRrSLqafxAzsJab">
            Anf. 73 EVA OLOFSSON (v):
          </note>
          <u xml:id="i-c8f40ee0254f1340-464" next="i-c8f40ee0254f1340-466" who="Q4970993">
            <seg xml:id="i-RjXJKkFnPn8bjMmKgKzSAY">
              Fru talman! Den bild jag har handlar om att människor kommer
              till socialkontoret för att a-kassan har blivit sämre eller för
              att sjukförsäkringen inte fungerar.
            </seg>
          </u>
          <u xml:id="i-c8f40ee0254f1340-465" prev="i-c8f40ee0254f1340-464" who="Q4970993">
            <seg xml:id="i-6jht9HjHn1QTLPTVwpvPWL">
              Något som jag tyckte var väldigt intressant var när forskaren
              Gunvor Andersson pratade om just barnens situation. Hon lyfte
              fram att de flesta barn vars föräldrar lever på försörjningsstöd
              är 05 år. Vad man kan se är att de första åren i barnens liv är
              väldigt viktiga. Och det finns en stor risk att den låga nivån
              på försörjningsstödet och det allt restriktivare försörjningsstödet
              drabbar mammorna och deras möjligheter att ge barnen det stöd
              och den stimulans de behöver när de själva lever under ekonomisk
              stress och det inte finns barnomsorg på obekväm arbetstid och
              de har svårt att få jobb.
            </seg>
          </u>
          <u xml:id="i-c8f40ee0254f1340-466" prev="i-c8f40ee0254f1340-464" who="Q4970993">
            <seg xml:id="i-5dtCPFact6cHv4amVbfAXN">
              Jag skulle vilja fråga Maria Larsson: På vilket sätt ska vi stödja
              de här ensamstående mammorna och deras barn, så att barnen får
              en bra start i livet, när de behöver leva på försörjningsstöd?
              Målet är ju jobb, men vissa perioder är människor tvungna att
              använda försörjningsstöd.
            </seg>
          </u>
          <note type="speaker" xml:id="i-Hris6Es9ZmgFqV4boSAARP">
            Anf. 74 Statsrådet MARIA LARSSON (kd):
          </note>
          <u xml:id="i-c8f40ee0254f1340-467" next="i-c8f40ee0254f1340-469" who="Q447542">
            <seg xml:id="i-9ZSyGrEexD7gQU6MdksJ2y">
              Fru talman! Eva Olofsson vill ge sken av att det inte har någon
              betydelse att vi har haft en internationell lågkonjunktur. Det
              är normalt i varje lågkonjunktur att antalet socialbidragstagare
              ökar något. Men, som sagt var, nivån är densamma som när vi övertog
              regeringsmakten.
            </seg>
          </u>
          <u xml:id="i-c8f40ee0254f1340-468" prev="i-c8f40ee0254f1340-467" who="Q447542">
            <seg xml:id="i-Eszefj8464oEPgtb5PEMrU">
              Att antalet fattiga barn ökar är inte sant. Vi såg en klar nedgång
              i antalet barn som lever i fattigdom i Sverige ända fram till
              dess att lågkonjunkturen trädde in. Det skedde en minskning under
              våra första år av mandatperioden, vilket vi ska vara väldigt glada
              för, och det hoppas jag att också Eva Olofsson är glad för. Det
              beror på att fler människor i vårt land fick ett jobb, och det
              är det absolut bästa sättet till egenförsörjning och till en väg
              ut ur fattigdomen. Det är också svaret för framtiden. Vi måste
              lägga all kraft på att se till att jobben växer och blir fler
              i vårt land, därför att det är den säkraste möjligheten att komma
              ur fattigdom.
            </seg>
          </u>
          <u xml:id="i-c8f40ee0254f1340-469" prev="i-c8f40ee0254f1340-467" who="Q447542">
            <seg xml:id="i-ScRPFYqM4YJSSCpKVd1UuK">
              Sedan har vi också, för att se till att socialbidragen finns
              på plats, gett kommunerna 17 miljarder som ett extra tillskott
              för att de ska klara det.
            </seg>
          </u>
          <note xml:id="i-V7ZDLCR2jEASX1hkA93RVj">
            Åtgärder mot ny narkotika
          </note>
          <note type="speaker" xml:id="i-TJeheTFX4xJhgspb4UNxQo">
            Anf. 75 OTTO VON ARNOLD (kd):
          </note>
          <u xml:id="i-c8f40ee0254f1340-470" next="i-c8f40ee0254f1340-472" who="Q5559774">
            <seg xml:id="i-DZSrLcnoKWKW55TmeWQGZu">
              Fru talman! Jag har en fråga till Maria Larsson.
            </seg>
          </u>
          <u xml:id="i-c8f40ee0254f1340-471" prev="i-c8f40ee0254f1340-470" who="Q5559774">
            <seg xml:id="i-Kfq3KKjTMuxmvJeQJ1F2yB">
              Sverige är ett av de länder som resolut bekämpar användning av
              narkotika. Vi för en restriktiv narkotikapolitik, åtminstone under
              den här regeringens tid. Samtidigt har narkotikaförsäljningen
              blivit en del av den organiserade brottsligheten med starka internationella
              anknytningar. Narkotika drabbar våra ungdomar och ger dem menliga
              effekter långt fram i livet.
            </seg>
          </u>
          <u xml:id="i-c8f40ee0254f1340-472" prev="i-c8f40ee0254f1340-470" who="Q5559774">
            <seg xml:id="i-DQ6irs3ctoaAamr9rTmMXF">
              Antalet narkotiska preparat och hälsofarliga substanser ökar
              hela tiden på marknaden, och att kontrollera dem och klassa dem
              som förbjudna är tidskrävande. Tillverkarna kan enkelt ändra en
              molekyl och har sedan ett nytt preparat. Samhället kommer hela
              tiden på efterkälken och man kan i princip aldrig hinna ifatt.
              I vissa länder har man försökt klassificera det här som en familj
              av substanser.
            </seg>
          </u>
          <note xml:id="i-F1Fzc1Kdnxy1aXYMijaH65">
            Min fråga till folkhälsominister Maria Larsson är: Vad avser
            ministern att göra för att effektivt bekämpa de nya preparaten
            som hela tiden ökar?
          </note>
          <note type="speaker" xml:id="i-CW8KPgiUChRFn6P542hX3k">
            Anf. 76 Statsrådet MARIA LARSSON (kd):
          </note>
          <u xml:id="i-c8f40ee0254f1340-474" next="i-c8f40ee0254f1340-477" who="Q447542">
            <seg xml:id="i-8hvUkBrssSjijyRLnSgAWQ">
              Fru talman! Det är riktigt som frågeställaren säger att den nya
              Internetmarknaden har blivit en stor utmaning för oss i narkotikapolitiken.
              Det är många nya preparat som poppar som ännu inte är narkotikaklassade.
            </seg>
          </u>
          <u xml:id="i-c8f40ee0254f1340-475" prev="i-c8f40ee0254f1340-474" who="Q447542">
            <seg xml:id="i-KF9P4qT3SGQ9VJBvW2ntmY">
              Det är anledningen till att vi har begärt förslag från en utredare
              på hur vi ska kunna vara mer snabbfotade. Vi bad också utredaren
              titta på möjligheten att kunna ha en generisk klassifikation av
              narkotiska preparat, alltså gå mer på substans.
            </seg>
          </u>
          <u xml:id="i-c8f40ee0254f1340-476" prev="i-c8f40ee0254f1340-474" who="Q447542">
            <seg xml:id="i-1oVmkWyRBohhAyvJWBNHq">
              Svaret från utredaren, som vi har lagt en lagrådsremiss på, är
              att det skulle vara ett mindre rättssäkert sätt att göra den typen
              av bedömning av sammanhållna grupper av preparat, och det skulle
              framför allt inte vara en snabbare väg till klassificeringen.
              Man kan nämligen förutsätta att det skulle finnas ganska många
              tveksamma fall som skulle leda till domstolsprövning, vilket inte
              alltid är den snabbaste vägen att gå.
            </seg>
          </u>
          <u xml:id="i-c8f40ee0254f1340-477" prev="i-c8f40ee0254f1340-474" who="Q447542">
            <seg xml:id="i-Y6MUbk48DBLppBRi53mJUs">
              Vi har försökt ta oss fram på andra vägar, till exempel genom
              att rusta Folkhälsoinstitutet för att snabbare kunna nå en klassificering
              genom att upptäcka nya preparat.
            </seg>
          </u>
          <note type="speaker" xml:id="i-BKSBuRkrfsRgwC8iNqdaxA">
            Anf. 77 OTTO VON ARNOLD (kd):
          </note>
          <u xml:id="i-c8f40ee0254f1340-478" who="Q5559774">
            <seg xml:id="i-WTR5WGjKamUh8sSrrSJyF1">
              Fru talman! Jag tackar ministern för det positiva svaret. Hur
              gör Sverige för att föra ut sin restriktiva narkotikapolitik och
              hur ser det europeiska samarbetet ut kring detta? Hur förmår man
              till exempel Holland att blir mer restriktivt?
            </seg>
          </u>
          <note type="speaker" xml:id="i-KVityauh7jTSaKNqEC15Ca">
            Anf. 78 Statsrådet MARIA LARSSON (kd):
          </note>
          <u xml:id="i-c8f40ee0254f1340-479" next="i-c8f40ee0254f1340-480" who="Q447542">
            <seg xml:id="i-WhV2XsxAtJYEB4fXTbWhDe">
              Fru talman! Det här är en viktig fråga att jobba med både på
              det nationella och på det internationella planet. Särskilt gäller
              det i denna brytningstid i Europa och världen i övrigt då många
              arbetar för en ökad legalisering av olika typer av preparat.
            </seg>
          </u>
          <u xml:id="i-c8f40ee0254f1340-480" prev="i-c8f40ee0254f1340-479" who="Q447542">
            <seg xml:id="i-64Kbv9H3Z3rY3NEPdjNx6G">
              Det är viktigt att vi står för en nollvision och en restriktiv
              narkotikapolitik och att vi marknadsför den internationellt. Det
              gör vi i WHO-sammanhang och EU-sammanhang. Vi kommer också att
              ta upp det som en punkt på Nordiska ministerrådets möte i nästa
              vecka.
            </seg>
          </u>
          <note xml:id="i-YFTmwFusvhoKd1iVURC64Q">
            Kartläggning av hemlösheten
          </note>
          <note type="speaker" xml:id="i-AbwnwtR2WqAqXwRwi1ChpE">
            Anf. 79 MORGAN JOHANSSON (s):
          </note>
          <u xml:id="i-c8f40ee0254f1340-481" next="i-c8f40ee0254f1340-483" who="Q5887217">
            <seg xml:id="i-Hoc2oShq4EoCA7gosKPjKz">
              Fru talman! Även min fråga går till Maria Larsson. Mycket talar
              för att hemlösheten har brett ut sig i vårt land under denna mandatperiod.
              Bostadsbristen är stor. Vi har rekordhög arbetslöshet. Ni har
              skurit ned på missbrukarvården. Andelen fattiga i Sverige har
              ökat kraftigt. Socialbidragstagandet skenar. Man ser i gatubilden
              överallt i dag hur människor får bo i portuppgångar.
            </seg>
          </u>
          <u xml:id="i-c8f40ee0254f1340-482" prev="i-c8f40ee0254f1340-481" who="Q5887217">
            <seg xml:id="i-Da3ofMSRUHAQQNmhNGCECb">
              När jag var minister i den förra socialdemokratiska regeringen
              uppdrog jag åt Socialstyrelsen att göra en nationell kartläggning
              av hur många som då var hemlösa. År 2005 kom man fram till siffran
              17 800 hemlösa i Sverige.
            </seg>
          </u>
          <u xml:id="i-c8f40ee0254f1340-483" prev="i-c8f40ee0254f1340-481" who="Q5887217">
            <seg xml:id="i-JpKVVFGXGoxtxgfBiKvt8T">
              Socialstyrelsen menade att man borde göra en sådan här kartläggning
              vart femte år. Nu är det 2010. Varför har inte Maria Larsson tagit
              initiativ till en ny kartläggning? Vet Maria Larsson hur många
              som är hemlösa i Sverige i dag?
            </seg>
          </u>
          <note type="speaker" xml:id="i-JB42Kezj89ZPefhZrr1YvW">
            Anf. 80 Statsrådet MARIA LARSSON (kd):
          </note>
          <u xml:id="i-c8f40ee0254f1340-484" next="i-c8f40ee0254f1340-486" who="Q447542">
            <seg xml:id="i-EUQYVB4nGTA7z5ZL6WjuhT">
              Fru talman! Det har varit en rapportering om hemlösheten vart
              sjätte år tidigare, så det kommer en ny rapport 2011, kan jag
              lugna Morgan Johansson med.
            </seg>
          </u>
          <u xml:id="i-c8f40ee0254f1340-485" prev="i-c8f40ee0254f1340-484" who="Q447542">
            <seg xml:id="i-6w7pWDaEZLbGGZWrReDZsN">
              Hemlöshet är inte acceptabelt i ett välfärdsland av svensk modell.
              Därför ska vi göra allt vi kan för att bekämpa hemlösheten. Redan
              2007 lade vi fram en strategi med fyra mål på detta område. Vi
              kommer att få en uppföljningsrapport på dessa mål från Socialstyrelsen
              om bara någon vecka.
            </seg>
          </u>
          <u xml:id="i-c8f40ee0254f1340-486" prev="i-c8f40ee0254f1340-484" who="Q447542">
            <seg xml:id="i-HzLRd5cdUGxmU5zvKNNscf">
              Låt mig glädja Morgan Johansson med att det är positiva tendenser
              på en rad olika områden. Inte minst vräks färre människor från
              sina bostäder. Den metod vi har försökt sätta och implementera
              i kommunerna med ett bättre samarbete mellan socialtjänst och
              kronofogdemyndighet för att förhindra att vräkning sker verkar
              vara väl fungerande inte överallt ännu men på många ställen.
            </seg>
          </u>
          <note type="speaker" xml:id="i-RLHcHGRHJbqPzorZuYxvJe">
            Anf. 81 MORGAN JOHANSSON (s):
          </note>
          <u xml:id="i-c8f40ee0254f1340-487" next="i-c8f40ee0254f1340-490" who="Q5887217">
            <seg xml:id="i-KchfkW5zQZEnM12zMAwQud">
              Fru talman! Socialstyrelsen ville göra kartläggningen vart femte
              år, och nu är det 2010. Jag tror att orsaken till att Maria Larsson
              inte vill veta hur många som är hemlösa i Sverige i dag är att
              siffrorna skulle komma före valet. Hon vill inte veta för att
              då skulle allmänheten direkt få ett kvitto på effekterna av Alliansens
              politik för de allra mest utsatta i Sverige, de som inte ens har
              tak över huvudet.
            </seg>
          </u>
          <u xml:id="i-c8f40ee0254f1340-488" prev="i-c8f40ee0254f1340-487" who="Q5887217">
            <seg xml:id="i-BbMBVeZQhmEuyf4jaYSA2">
              Nu säger Maria Larsson att kartläggningen kan komma 2011. Såvitt
              jag vet att Socialstyrelsen fortfarande inte fått något sådant
              uppdrag från regeringen. Men 2011, på andra sidan valet, ska vi
              kanske få veta.
            </seg>
          </u>
          <u xml:id="i-c8f40ee0254f1340-489" prev="i-c8f40ee0254f1340-487" who="Q5887217">
            <seg xml:id="i-2wcawKgSUaNtvAqHRKn2Bc">
              Jag tror dock inte att vi behöver några siffror. Det räcker nog
              för människor i allmänhet att se sig om i våra stora och nu även
              mindre städer. Då ser de hur allt fler får leva på gatorna och
              ibland tigga sig fram. Det är en fruktansvärd ofärd som breder
              ut sig i vårt land. Det är något som vi inte sett tidigare.
            </seg>
          </u>
          <u xml:id="i-c8f40ee0254f1340-490" prev="i-c8f40ee0254f1340-487" who="Q5887217">
            <seg xml:id="i-CwDovoeyCko7jTgAVdTawa">
              Vet Maria Larsson över huvud taget hur många hemlösa som finns
              i Sverige i dag? Det vet hon inte, och det är häpnadsväckande.
            </seg>
          </u>
          <note type="speaker" xml:id="i-33XvtMosEErP11UjxYc4x4">
            Anf. 82 Statsrådet MARIA LARSSON (kd):
          </note>
          <u xml:id="i-c8f40ee0254f1340-491" next="i-c8f40ee0254f1340-493" who="Q447542">
            <seg xml:id="i-3TFpFzrun6CWmeT6bcCgRG">
              Fru talman! Det är naturligt i en valrörelse att oppositionen
              gör allt för att svartmåla. Det här är dock ett område som vi
              har arbetat strukturerat metodiskt med sedan 2007 på ett sätt
              som inte har skett förut. Det tar tid att implementera nya metoder
              i kommunerna.
            </seg>
          </u>
          <u xml:id="i-c8f40ee0254f1340-492" prev="i-c8f40ee0254f1340-491" who="Q447542">
            <seg xml:id="i-simGFuBar6h75siiiNojp">
              Jag kan glädjande nog säga att vi har börjat få bättre statistik.
              Under Morgan Johanssons tid hade vi ingen aning om hur många barn
              som vräktes. Det har varit en angelägen uppgift för mig att få
              fram en sådan siffra. Vi fick den för första gången 2008, och
              vi har haft en uppföljning på detta. För första gången vet vi,
              och vi kunde också se en tydlig förbättring från 2008 till 2009
              när det gällde antalet vräkta barn.
            </seg>
          </u>
          <u xml:id="i-c8f40ee0254f1340-493" prev="i-c8f40ee0254f1340-491" who="Q447542">
            <seg xml:id="i-A2bSPqzjLZs6ZCtQfwcbmH">
              Vi sopar inget under mattan. Vi vill ha upp siffrorna i ljuset
              för att kunna arbeta metodiskt och förbättra läget. Många förbättringar
              har skett, men det finns mycket kvar att göra. Sverige ska inte
              ha hemlöshet. Vi ska se till att vi får ett samhälle där hemlöshet
              inte tillåts.
            </seg>
          </u>
          <note xml:id="i-EuRMz4EdJ5QLhT4AB5rMnM">
            Djurskyddet inom minkuppfödningen
          </note>
          <note type="speaker" xml:id="i-LQeqjRmebjeQMFVNRzTwTg">
            Anf. 83 HELENA LEANDER (mp):
          </note>
          <u xml:id="i-c8f40ee0254f1340-494" next="i-c8f40ee0254f1340-496" who="Q4961406">
            <seg xml:id="i-5LYbEJhPBLEcw2Vi8NvvMu">
              Fru talman! Djur som hålls i människans tjänst har enligt djurskyddslagen
              rätt till sitt naturliga beteende. Ända sedan början av 90-talet
              har åtskilliga rapporter och utredningar kommit fram till att
              minkar som föds upp i Sverige inte har möjlighet att utöva den
              rätten. Många av dem utvecklar beteendestörningar.
            </seg>
          </u>
          <u xml:id="i-c8f40ee0254f1340-495" prev="i-c8f40ee0254f1340-494" who="Q4961406">
            <seg xml:id="i-EmDbRe5kfYFEWs2LDYxG3f">
              Inför förra valet lade vi rödgröna fram ett förslag om skärpta
              djurskyddskrav för minkuppfödningen så att den skulle följa djurskyddslagen.
              Innan det kom till omröstning hann det bli val, och riksdagen
              fick en borgerlig majoritet som röstade nej till förslaget. Man
              var helt enkelt inte beredd att stå upp för djurskyddslagen om
              det innebar att minknäringen skulle behöva läggas ned. I stället
              hoppades man i debatten att näringen skulle lösa detta själva.
              Den skulle få fram till 2010 på sig.
            </seg>
          </u>
          <u xml:id="i-c8f40ee0254f1340-496" prev="i-c8f40ee0254f1340-494" who="Q4961406">
            <seg xml:id="i-Qwmb6h17movTogrCpBWUiE">
              Nu är det 2010, och min fråga till jordbruksministern är därför:
              Anser jordbruksministern att minkfarmarna lever upp till djurskyddslagen
              i dag? Eller är det dags att se till att de gör det?
            </seg>
          </u>
          <note type="speaker" xml:id="i-U2BJEu2XBQ8L6JZAxeGpZr">
            Anf. 84 Jordbruksminister ESKIL ERLANDSSON (c):
          </note>
          <u xml:id="i-c8f40ee0254f1340-497" next="i-c8f40ee0254f1340-498" who="Q3058054">
            <seg xml:id="i-4tBSyDuBTfxvVUBGnwzVBg">
              Fru talman! I människans vård finns ett antal domesticerade djur.
              Att de ska ha det bra är min principiella uppfattning. Det inkluderar
              även minkar som är domesticerade och i människans vård.
            </seg>
          </u>
          <u xml:id="i-c8f40ee0254f1340-498" prev="i-c8f40ee0254f1340-497" who="Q3058054">
            <seg xml:id="i-6K2HPJAsGN6mMquBmzXXpt">
              Det är emellertid så att det förs debatter om minkar och andra
              djurslag och beteenden som mänskligheten har. Detta har gjort
              att jag och regeringen har tillsatt en utredning som ska se över
              alla delar av den djurskyddslagstiftning som vi har i vårt land.
              Jag förväntar mig att få denna utredning under våren 2011 för
              att därefter i en proposition kunna ta ställning till den lagstiftning
              vi har och ska ha i vårt land som innebär att djur ska ha det
              bra.
            </seg>
          </u>
          <note type="speaker" xml:id="i-9iEY56MGhRJsYWgnaQV2wz">
            Anf. 85 HELENA LEANDER (mp):
          </note>
          <u xml:id="i-c8f40ee0254f1340-499" next="i-c8f40ee0254f1340-502" who="Q4961406">
            <seg xml:id="i-UJyQNMcmrZagmzc9PugJb4">
              Fru talman! Den där utredningen måste vara jordbruksministerns
              smartaste drag, för varje gång jag ställer en fråga om djurskydd
              får jag till svar att Djurskyddsutredningen kommer att lösa allt
              även om den inte alls har i direktiven att titta på det ena och
              det andra.
            </seg>
          </u>
          <u xml:id="i-c8f40ee0254f1340-500" prev="i-c8f40ee0254f1340-499" who="Q4961406">
            <seg xml:id="i-ECu3nyoiW2mZu45kusu9gr">
              Min fråga är lite mer konkret. Till 2010 skulle minknäringen
              ha löst beteendestörningarna. Anser jordbruksministern att man
              har gjort det?
            </seg>
          </u>
          <u xml:id="i-c8f40ee0254f1340-501" prev="i-c8f40ee0254f1340-499" who="Q4961406">
            <seg xml:id="i-RQJTjjxyZR6FsnqRvfAAUf">
              Så sent som för en månad sedan skrev ett gäng professorer och
              veterinärer på Svenska Dagbladets debattsida att de ansåg att
              minkuppfödningen fortfarande bröt mot djurskyddslagen. Man hade
              en studie där 85 procent av minkarna uppvisade beteendestörningar.
            </seg>
          </u>
          <u xml:id="i-c8f40ee0254f1340-502" prev="i-c8f40ee0254f1340-499" who="Q4961406">
            <seg xml:id="i-2hPf7xENFYaJvDuaJP2iF5">
              För mig är slutsatsen solklar. Minkuppfödningen i Sverige lever
              inte upp till djurskyddslagen. Näringar som inte följer lagen
              borde antingen anpassa sig eller lägga ned. Vad tänker jordbruksministern
              göra?
            </seg>
          </u>
          <note type="speaker" xml:id="i-7CsV99xCQPa9fcgUu85SVi">
            Anf. 86 Jordbruksminister ESKIL ERLANDSSON (c):
          </note>
          <u xml:id="i-c8f40ee0254f1340-503" next="i-c8f40ee0254f1340-504" who="Q3058054">
            <seg xml:id="i-9GuSPHGmwybvTqW8mEb377">
              Fru talman! Min enkla kommentar till frågeställningen är att
              jag förutsätter att de som har djur i sin vård lever upp till
              den lagstiftning vi har. Något annat är inte acceptabelt. Nu håller
              vi dessutom på att se över lagstiftningens alla delar vad beträffar
              djur detta av skäl som jag har nämnt många gånger, inte minst
              i frågesvar till frågeställaren.
            </seg>
          </u>
          <u xml:id="i-c8f40ee0254f1340-504" prev="i-c8f40ee0254f1340-503" who="Q3058054">
            <seg xml:id="i-WqBcAgkGJWWEKK4MYApHGU">
              Vi har till exempel fått nya djurslag i vårt land, till glädje
              och ibland till nytta för mänskligheten. Vi måste alltså se över
              den samlade djurskyddslagstiftningen. Ett sådant uppdrag har regeringen
              givit till en utredare och jag förväntar mig att få resultatet
              vårterminen 2011.
            </seg>
          </u>
          <note xml:id="i-GUTJFovcB2e6xuzQHPdxDa">
            Miljöpolitiken under mandatperioden
          </note>
          <note type="speaker" xml:id="i-EfyN1EWNbUtXt9jQSrLk4G">
            Anf. 87 ANNIKA QARLSSON (c):
          </note>
          <u xml:id="i-c8f40ee0254f1340-506" next="i-c8f40ee0254f1340-509" who="Q4769498">
            <seg xml:id="i-P2qJnQEeuak1mq8HKBSHKA">
              Fru talman! Jag har en fråga till miljöminister Andreas Carlgren.
            </seg>
          </u>
          <u xml:id="i-c8f40ee0254f1340-507" prev="i-c8f40ee0254f1340-506" who="Q4769498">
            <seg xml:id="i-GHY6J9LgggHMrDY4rZiHWF">
              Det är ju ett spännande uppdrag man har som politiker att försöka
              forma framtidens politik som innehåller utveckling och en hållbar
              utveckling. Det handlar om ekonomi, mänskliga resurser och miljö.
              Miljöministern sitter ju på den högsta posten och ansvarar för
              de frågorna.
            </seg>
          </u>
          <u xml:id="i-c8f40ee0254f1340-508" prev="i-c8f40ee0254f1340-506" who="Q4769498">
            <seg xml:id="i-Tp4baEam222eBjt6bTAQN3">
              Jag vet att det har skett mycket under mandatperioden. Jag skulle
              vilja höra vad som är det bästa i den miljöpolitik som ni har
              genomfört under mandatperioden, det som gett mest resultat. Det
              som gör att man engagerar sig politiskt är ju att man vill vara
              med och göra skillnad och ställa om Sverige till hållbar utveckling.
            </seg>
          </u>
          <u xml:id="i-c8f40ee0254f1340-509" prev="i-c8f40ee0254f1340-506" who="Q4769498">
            <seg xml:id="i-LV2eNTYzp2VPixpvsB95rZ">
              Vilka är de bästa delarna i den politiken?
            </seg>
          </u>
          <note type="speaker" xml:id="i-PmTDsuYYmqsh5Vrkacj7zW">
            Anf. 88 Miljöminister ANDREAS CARLGREN (c):
          </note>
          <u xml:id="i-c8f40ee0254f1340-510" who="Q496604">
            <seg xml:id="i-8jhv56LmD9ACnTQwTPxdbJ">
              Fru talman! Jag skulle säga att det allra viktigaste är att vi
              har lyckats knäcka klimatkurvan när det gäller transportsektorn.
              Där ökade utsläppen tidigare. Förra året minskade de för första
              gången. Det beror framför allt på att vi har fått så många fler
              miljöbilar. Antalet har vuxit från 23 000 årsskiftet 2005/06 till
              upp mot 300 000 i dag. Det har inneburit att vi nu leder ligan
              i Europa när det gäller att minska utsläpp från nya bilar. Förra
              året var statistiken att klimatutsläppen från nya bilar minskade
              mer än vad som har uppmätts alla år sedan mätningarna startade
              1978. Det har bidragit till att det här är de år då vi ser de
              största klimatutsläppsminskningarna under en sammanlagd fyraårsperiod.
              Det är en av de segrar vi har vunnit den här perioden.
            </seg>
          </u>
          <note type="speaker" xml:id="i-LfXBBdf1N9kZuF5CxF3jH4">
            Anf. 89 ANNIKA QARLSSON (c):
          </note>
          <u xml:id="i-c8f40ee0254f1340-511" who="Q4769498">
            <seg xml:id="i-Vthwzohe2pCvn4ztVjZqW4">
              Fru talman! Sverige har ju det mest ambitiösa målet i Europa.
              Mål är en sak, utförande en annan. Har vi åtgärder som kommer
              att leda till att vi når målen? Det är ju det absolut viktigaste
              när vi sätter upp mål.
            </seg>
          </u>
          <note type="speaker" xml:id="i-9dBFTKqnZj1QqjYunnzeqT">
            Anf. 90 Miljöminister ANDREAS CARLGREN (c):
          </note>
          <u xml:id="i-c8f40ee0254f1340-512" next="i-c8f40ee0254f1340-513" who="Q496604">
            <seg xml:id="i-PNYkkA1hHynttRJmMV2Tev">
              Fru talman! Det är den stora poängen. Vi har redovisat inte bara
              målen utan också hur vi ska nå dem. Mot oss i höstens val står
              ett alternativ där man bara har redovisat en tiondel av klimatmålen.
              Det är som att erbjuda en tågresa till Malmö och sälja biljett
              för det och tågresan sedan bara räcker till Gnesta. Det är ingen
              som skulle bli särskilt lyckosam på det.
            </seg>
          </u>
          <u xml:id="i-c8f40ee0254f1340-513" prev="i-c8f40ee0254f1340-512" who="Q496604">
            <seg xml:id="i-TxZqEmLVMdYHNopHgagCaz">
              Vi har dessutom klarat av att tredubbla vindkraften. Bioenergin
              har gått om oljan som den största energikällan i Sverige. Vi har
              gjort enorma havsmiljösatsningar under den här perioden. Det är
              rader av segrar för miljön. Det är inte underligt att vi genom
              ansvar för offentliga finanser har kunnat satsa på en kraftig
              ökning av miljöbudgeten från 15 till 20 miljarder de här åren.
            </seg>
          </u>
          <note xml:id="i-RXtP8mJP8p6w8nG82rjyki">
            Tillgängligheten för handikappade
          </note>
          <note type="speaker" xml:id="i-DQQGtwu6ugLKNirYgn17kS">
            Anf. 91 LARS U GRANBERG (s):
          </note>
          <u xml:id="i-c8f40ee0254f1340-515" next="i-c8f40ee0254f1340-517" who="Q5767954">
            <seg xml:id="i-7eh2t41s3uS9gNnbczjkJ3">
              Fru talman! År 2000 klubbade riksdagen en tioårig handlingsplan
              för handikappolitiken. Ett av målen är ett tillgängligt samhälle.
              Enkelt avhjälpta hinder skulle vara åtgärdade 2010. Alla samhällssektorer
              har ett ansvar för genomförandet, och regeringen har ett ansvar
              för att se till att målet uppnås.
            </seg>
          </u>
          <u xml:id="i-c8f40ee0254f1340-516" prev="i-c8f40ee0254f1340-515" who="Q5767954">
            <seg xml:id="i-6yFzojwDmPPnyd1vYYvRB5">
              Maria Larsson framförde följande i en debattartikel förra veckan:
              Vår regering kunde snabbt efter tillträdandet 2006 konstatera
              att arbetet dittills gått för långsamt för att tillgänglighetsmålet
              ska kunna nås i år.
            </seg>
          </u>
          <u xml:id="i-c8f40ee0254f1340-517" prev="i-c8f40ee0254f1340-515" who="Q5767954">
            <seg xml:id="i-QNedLdf9ZLuxg5rQQmFgfB">
              Min fråga till statsrådet Maria Larsson är: Om du redan 2006
              såg att målet inte skulle kunna nås 2010, varför vidtog du inga
              konkreta åtgärder för att uppfylla målet?
            </seg>
          </u>
          <note type="speaker" xml:id="i-HVhLLZTut8Xun2DAYMcVo2">
            Anf. 92 Statsrådet MARIA LARSSON (kd):
          </note>
          <u xml:id="i-c8f40ee0254f1340-518" next="i-c8f40ee0254f1340-519" who="Q447542">
            <seg xml:id="i-Ac6u4LbVz1KPCvQW97RPWt">
              Fru talman! Vi vidtog åtgärder. När det gällde den handikappolitiska
              plan som heter Från patient till medborgare och som handlar om
              att göra samhället mer tillgängligt och få bort de enkelt avhjälpta
              hindren såg vi att det inte hade gjorts särskilt mycket de sex
              första åren då Socialdemokraterna hade ansvaret. Vi såg att takten
              behövde öka. Vi såg också att styrkorna måste samordnas. Vi tillsatte
              en statssekreterargrupp med representanter från flera departement.
              Var och en fick göra en hemläxa: Hur ska vi åstadkomma detta?
            </seg>
          </u>
          <u xml:id="i-c8f40ee0254f1340-519" prev="i-c8f40ee0254f1340-518" who="Q447542">
            <seg xml:id="i-Qrk4k77jy9ZD9urRZk4o3W">
              Vi har gjort insatser på en rad områden, inte minst i transportväsendet
              där vi hade ett budgettillskott på 150 miljoner kronor för att
              tillgängliggöra stationer. Vi har krokat arm med SKL eftersom
              det är viktigt att det händer saker på det lokala planet. Det
              är där det gör skillnad. Vi har gett SKL i uppdrag att tillsammans
              med Boverket sköta informationen till fastighetsägare i kommunerna
              som i många fall inte hade en aning om vad lagen föreskriver.
            </seg>
          </u>
          <note type="speaker" xml:id="i-DgKayzwh31gLxpPskpjq9c">
            Anf. 93 LARS U GRANBERG (s):
          </note>
          <u xml:id="i-c8f40ee0254f1340-520" next="i-c8f40ee0254f1340-521" who="Q5767954">
            <seg xml:id="i-JVGj2fjrjdBQV22DV1zqD1">
              Fru talman! Mycket har hänt, säger statsrådet Maria Larsson.
              Jag blir lite konfunderad för senare i samma artikel lägger Maria
              Larsson fram en strategi till 2015. Då ska det som inte har blivit
              gjort 2010 bli gjort. Den strategin ska vi ha klar först 2011.
            </seg>
          </u>
          <u xml:id="i-c8f40ee0254f1340-521" prev="i-c8f40ee0254f1340-520" who="Q5767954">
            <seg xml:id="i-AMzMLwgJvVefmtm1YUagg4">
              Maria Larsson har haft tid på sig från 2006, då hon såg att vi
              inte skulle nå målet, till 2011 för att skriva nya strategier
              för att nå det som inte är gjort. Jag kallar det för väldigt lite
              konkret verksamhet.
            </seg>
          </u>
          <note type="speaker" xml:id="i-9FpjqodpHj9LTaF66vGLrt">
            Anf. 94 Statsrådet MARIA LARSSON (kd):
          </note>
          <u xml:id="i-c8f40ee0254f1340-522" next="i-c8f40ee0254f1340-524" who="Q447542">
            <seg xml:id="i-XFdyPGC6zFDf7NzDoQW4CZ">
              Fru talman! Om den takt vi har haft de senaste fyra åren hade
              varit på plats också de sex första åren hade vi kunnat nå målen.
              Så var det tyvärr inte. Trots att vi har skyndat på arbetet har
              vi en hel del jobb kvar. Därför lägger vi nu fram en femårsstrategi
              i stället för en tioårsstrategi. Det tenderar annars att bli väldigt
              lite gjort de första åren.
            </seg>
          </u>
          <u xml:id="i-c8f40ee0254f1340-523" prev="i-c8f40ee0254f1340-522" who="Q447542">
            <seg xml:id="i-WVFkASX9Ge7WBdPhahuFcQ">
              Vi kommer att bryta ned det till tydliga delmål som är uppföljningsbara.
              Problemet med den strategi som Socialdemokraterna hade var att
              det inte var särskilt lätt att utvärdera och bryta ned i delmål.
              Det tror jag är nödvändigt för att man ska få fart på det lokala
              och regionala arbetet.
            </seg>
          </u>
          <u xml:id="i-c8f40ee0254f1340-524" prev="i-c8f40ee0254f1340-522" who="Q447542">
            <seg xml:id="i-Fop1LLmR9iut1DkxYov8eg">
              Det är ambitionen. Våra myndigheter håller just nu på med att
              bryta ned till delmål de inriktningsmål som vi har lagt fast.
              Det sker ett strukturerat medvetet arbete för att de enkelt avhjälpta
              hindren ska bort. Vi ska ha ett samhälle som är tillgängligt för
              alla.
            </seg>
          </u>
          <note xml:id="i-Prv5ukFXoU5jj3jFTHVrt5">
            Gårdsförsäljning av vin
          </note>
          <note type="speaker" xml:id="i-3wFcKjQsyNqVMzyoCGbCTQ">
            Anf. 95 CARL B HAMILTON (fp):
          </note>
          <u xml:id="i-c8f40ee0254f1340-525" next="i-c8f40ee0254f1340-527" who="Q5785982">
            <seg xml:id="i-A9suqd6Rmc6QGK41hFkSxX">
              Fru talman! Min fråga riktas till jordbruksminister Erlandsson.
              Den gäller gårdsförsäljning av vin.
            </seg>
          </u>
          <u xml:id="i-c8f40ee0254f1340-526" prev="i-c8f40ee0254f1340-525" who="Q5785982">
            <seg xml:id="i-VsNiNh1h6QKGvRBBSmPpUd">
              Jag har under många år sysslat med EG-frågor och EG-rätt. Det
              är en väldigt strikt konkurrensrätt. Det är uppenbart för mig
              och för många i kommissionen, tror jag, att om man tillåter gårdsförsäljning
              i Sverige öppnar man för att också en spansk gård kan öppna en
              butik i Sverige och sälja här. Då faller monopolet.
            </seg>
          </u>
          <u xml:id="i-c8f40ee0254f1340-527" prev="i-c8f40ee0254f1340-525" who="Q5785982">
            <seg xml:id="i-V1NWP98i3GzAHRZuwhPACv">
              Jag har hört att jordbruksministern uttryckt sig i ganska uppmuntrande
              ordalag till en del, kanske många, svenska bönder och vinodlare.
              Finns det inte risk för att jordbruksministern väcker förhoppningar
              om gårdsförsäljning som i en mer juridisk strikt analys av EG-rätten
              är att vilseleda?
            </seg>
          </u>
          <note type="speaker" xml:id="i-EeMECsnBCqi9f4yVQKaqW8">
            Anf. 96 Jordbruksminister ESKIL ERLANDSSON (c):
          </note>
          <u xml:id="i-c8f40ee0254f1340-528" next="i-c8f40ee0254f1340-529" who="Q3058054">
            <seg xml:id="i-TVRFQ749TgJJVdVCYMv3Wn">
              Fru talman! Jag anser att gårdsförsäljning av produkter som är
              tillverkade och förädlade på en gård kan vara ett sätt att stärka
              sysselsättningen för det ofta väldigt lilla företaget. Därför
              är jag angelägen om att försöka hitta en lösning för att kombinera
              det som jag tror att frågeställaren Carl B Hamilton och jag är
              överens om, nämligen att vi ska bevara det så kallade systemmonopolet
              och skapa möjligheter att sälja de produkter som tillverkas och
              förädlas på en gård för att stärka sysselsättningen. Det kan vara
              turistföretagande och annat.
            </seg>
          </u>
          <u xml:id="i-c8f40ee0254f1340-529" prev="i-c8f40ee0254f1340-528" who="Q3058054">
            <seg xml:id="i-SS6tWWVmaLCMZcVqwNVqKh">
              Den utredning som regeringen har tillsatt är mycket noga upplyst
              om att det ska vara under det systemmonopol som vi har i dag.
            </seg>
          </u>
          <note type="speaker" xml:id="i-AoyB8d8b8hTmsLQ272YhRw">
            Anf. 97 CARL B HAMILTON (fp):
          </note>
          <u xml:id="i-c8f40ee0254f1340-530" next="i-c8f40ee0254f1340-531" who="Q5785982">
            <seg xml:id="i-E7wXaQc6vdDUShGqBXurSi">
              Fru talman! Det är bra att vi är överens om att vi ska ha ett
              fortsatt monopol och om Systembolagets ställning. Jag vill understryka
              EG-rättens logik. De som har varit i Finland och följt frågan
              där vet att erfarenheterna från Finland inte är att den finska
              gårdsförsäljningen har slagit an i EU-kommissionen som någon succé
              utan snarare mötts med stor skepsis.
            </seg>
          </u>
          <u xml:id="i-c8f40ee0254f1340-531" prev="i-c8f40ee0254f1340-530" who="Q5785982">
            <seg xml:id="i-NRaF1MzSS2wamG6hH8bDb">
              Jag tycker faktiskt att det är viktigt att vi från politiskt
              håll nu inte skickar ut sådana signaler till dem som är potentiella
              gårdsförsäljare på Gotland, i Skåne och på andra ställen att bara
              de jobbar på ska vi kanske fixa detta. Det är att väcka förhoppningar
              som kanske inte kan infrias. Jag tycker att man från politisk
              sida ska vara oerhört försiktig med sådant.
            </seg>
          </u>
          <note type="speaker" xml:id="i-E9vtgwfJ6k2H2fqnFSncKK">
            Anf. 98 Jordbruksminister ESKIL ERLANDSSON (c):
          </note>
          <u xml:id="i-c8f40ee0254f1340-532" who="Q3058054">
            <seg xml:id="i-qoMYtB9sdwQbT3GH2W3Re">
              Fru talman! Hade detta varit en lätt sak att lösa är det min
              tro att det redan hade varit genomfört. Skälet till att vi har
              tillsatt en extrautredning, som vi kan kalla den, för att titta
              på hur detta kan vara möjligt, det vill säga hur gårdsförsäljning
              och systembolagsmonopolets bevarande kan kombineras, är just att
              det inte är en lätt fråga. Men min förhoppning är ändå att det
              går att hitta en sådan väg framåt av det skälet att jag är angelägen
              om att i det lilla stödja den landsbygdsutveckling som jag tror
              kan ske om man får försälja produkter som är tillverkade och förädlade
              på den egna gården och i det egna företaget.
            </seg>
          </u>
          <note xml:id="i-9nQvzb285tT1am72726cn9">
            Hanteringen av integritetskänslig information
          </note>
          <note type="speaker" xml:id="i-AtPdKoMnsLNVkdmSd35iZR">
            Anf. 99 MAX ANDERSSON (mp):
          </note>
          <u xml:id="i-c8f40ee0254f1340-534" next="i-c8f40ee0254f1340-538" who="Q5555515">
            <seg xml:id="i-KgGwLXR7wSzPhJ1YeiRgTa">
              Fru talman! Min fråga går till justitieministern.
            </seg>
          </u>
          <u xml:id="i-c8f40ee0254f1340-535" prev="i-c8f40ee0254f1340-534" who="Q5555515">
            <seg xml:id="i-AGggiRg3KMMbydPVi7xuSG">
              För några veckor sedan lade åklagaren ned en förundersökning
              mot Säpo som handlar om att Säpo under lång tid har brutit mot
              lagen och struntat i att radera information från hemliga telefonavlyssningar,
              trots att åklagare fattat beslut om att materialet ska förstöras
              för att det inte behövs.
            </seg>
          </u>
          <u xml:id="i-c8f40ee0254f1340-536" prev="i-c8f40ee0254f1340-534" who="Q5555515">
            <seg xml:id="i-LWwbYHMihG1ALt8qmRmsbv">
              Skälet till att åklagaren lade ned förundersökningen mot Säpo
              var något i stil med att man kom fram till att Säpo inte kände
              till lagen. Säpo gjorde fel, men åklagaren lägger ändå ned förundersökningen.
            </seg>
          </u>
          <u xml:id="i-c8f40ee0254f1340-537" prev="i-c8f40ee0254f1340-534" who="Q5555515">
            <seg xml:id="i-5VDQB8ZqmUKbFGjTjLDFzn">
              För två år sedan hade vi den stora FRA-debatten här i riksdagen.
              Det utlovades en massa saker som skulle följas. Man skulle inte
              bryta mot meddelarskyddet. Om FRA råkar tjuvlyssna på svenskar
              ska materialet förstöras.
            </seg>
          </u>
          <u xml:id="i-c8f40ee0254f1340-538" prev="i-c8f40ee0254f1340-534" who="Q5555515">
            <seg xml:id="i-FmqBdkqap9h8n2AJptmdw9">
              Min fråga till justitieministern är: Kan vi lita på att FRA sköter
              detta bättre än Säpo?
            </seg>
          </u>
          <note type="speaker" xml:id="i-8N2KeCbcCTxmiSNeDzDaZw">
            Anf. 100 Justitieminister BEATRICE ASK (m):
          </note>
          <u xml:id="i-c8f40ee0254f1340-539" next="i-c8f40ee0254f1340-542" who="Q297850">
            <seg xml:id="i-P5BE27HJiVfQgSsxAdxHK2">
              Fru talman! Jag tackar för frågan. Först måste jag säga att jag
              naturligtvis inte ska kommentera detta enskilda fall. Men har
              vi beslutat i Sveriges riksdag om lagar och regler ska de följas.
              Det är grundkurs i 1 a.
            </seg>
          </u>
          <u xml:id="i-c8f40ee0254f1340-540" prev="i-c8f40ee0254f1340-539" who="Q297850">
            <seg xml:id="i-ARcdX1cVX799tTmGf9a24D">
              När det gäller Säpos och polisens arbete inrättade vi i särskild
              ordning här i riksdagen under denna period en särskilt säkerhets-
              och integritetsskyddsnämnd för att väldigt noga följa, granska
              och syna hur denna myndighet arbetar med hemliga tvångsmedel och
              annat. Det är oerhört viktigt att detta görs på ett bra sätt.
            </seg>
          </u>
          <u xml:id="i-c8f40ee0254f1340-541" prev="i-c8f40ee0254f1340-539" who="Q297850">
            <seg xml:id="i-FcmyLRwDJpJSf1qN5UMBEg">
              Det som sägs om FRA är helt riktigt. Det finns uppföljning som
              ska göras också när det gäller den delen.
            </seg>
          </u>
          <u xml:id="i-c8f40ee0254f1340-542" prev="i-c8f40ee0254f1340-539" who="Q297850">
            <seg xml:id="i-HGzqFaWxJWMwzYmwHHL2rT">
              Kan man då vara säker på att det aldrig blir fel? Nej, det tror
              jag inte. Det är därför som vi har inriktat oss på att faktiskt
              bygga system och strukturer som kan granska. Man kommer att upptäcka
              fel ibland. Men då ska de också rättas till. Vi är väldigt tydliga
              på den punkten.
            </seg>
          </u>
          <note type="speaker" xml:id="i-S5sS1XDfNe3MQ69GB4nZ7S">
            Anf. 101 MAX ANDERSSON (mp):
          </note>
          <u xml:id="i-c8f40ee0254f1340-543" next="i-c8f40ee0254f1340-544" who="Q5555515">
            <seg xml:id="i-2U1vyKthvYb7Ci6oe3eRAa">
              Fru talman! Nu återkommer vi till samma fråga som tidigare togs
              upp med jordbruksministern. Vi vet att det förekommer en hel del
              brott mot djurskyddslagen i Sverige. Det är ett problem. Vi vet
              också att Säpo under många år har haft problem. Nu kan vi gå flera
              decennier tillbaka och även till andra regeringar då det har funnits
              allvarliga problem i övervakningsmyndigheten när det gäller denna
              lilla detalj att lagen ska följas.
            </seg>
          </u>
          <u xml:id="i-c8f40ee0254f1340-544" prev="i-c8f40ee0254f1340-543" who="Q5555515">
            <seg xml:id="i-CfjfjaKyRimzK796YzVEok">
              Hur kan vi vara säkra på att FRA kommer att följa lagarna? Hur
              många gånger har man raderat den information som från politiskt
              håll har utlovats ska ske? Hur ska väljarna kunna känna sig lika
              trygga och säkra på detta som ministern?
            </seg>
          </u>
          <note type="speaker" xml:id="i-J4BihnyhFESshQJsKTJKXa">
            Anf. 102 Justitieminister BEATRICE ASK (m):
          </note>
          <u xml:id="i-c8f40ee0254f1340-545" next="i-c8f40ee0254f1340-547" who="Q297850">
            <seg xml:id="i-8rGBnai1NrdGoidg7oPNR1">
              Fru talman! Jag uttryckte ingen total trygghet i att det aldrig
              kommer att vara fel i några system. Vad jag däremot var noga med
              att säga var att denna regering, både när det gäller FRA:s och
              när det gäller Säpos arbete, har varit oerhört angelägen om att
              rigga sådana system att vi faktiskt återkommande kontrollerar,
              synar, utvärderar och kan vidta åtgärder så att lagar och regler
              följs. Det är oerhört angeläget när det gäller integritetskänslig
              information att detta fungerar.
            </seg>
          </u>
          <u xml:id="i-c8f40ee0254f1340-546" prev="i-c8f40ee0254f1340-545" who="Q297850">
            <seg xml:id="i-7L7WEK2nkZnr2fY8kGG7ok">
              Min bedömning när det gäller det som jag kan bäst, nämligen Säkerhets-
              och integritetsskyddsnämndens arbete det rör visserligen inte
              FRA är att vi har ett noggrant arbete. Det har man haft tidigare
              också. Det har varit ett skäl för oss att driva integritetsfrågorna
              aktivt.
            </seg>
          </u>
          <u xml:id="i-c8f40ee0254f1340-547" prev="i-c8f40ee0254f1340-545" who="Q297850">
            <seg xml:id="i-P91B1vxQj6m9XDQqGxe2Dq">
              När det gäller FRA var riksdagen mycket tydlig med en rad krav
              som ska följas. Jag menar att vi har en bättre ordning i dag än
              tidigare när det gäller denna typ av integritetskänslig verksamhet.
            </seg>
          </u>
          <note xml:id="i-VPZY7RiYK7kC1TSiLHA8ix">
            Epilepsisjukas arbetsförmåga
          </note>
          <note type="speaker" xml:id="i-ByS9t4SBKMA3nWigygMi5P">
            Anf. 103 BÖRJE VESTLUND (s):
          </note>
          <u xml:id="i-c8f40ee0254f1340-549" next="i-c8f40ee0254f1340-551" who="Q512590">
            <seg xml:id="i-XRKzs9oNHbyMMWoqx2GeKM">
              Fru talman! Jag har sedan mina tonår haft epilepsi. Jag tillhör
              den stora grupp av lyckliga personer med epilepsi som faktiskt
              kan sköta sitt jobb tack vare bra mediciner. Det finns emellertid
              några hundra som inte kan göra det och som har dagliga anfall.
              Oftast är det personer som har fått epilepsi i samband med olycksfall.
              Men det brukar vara dessa personer som brukar vara svårast att
              behandla.
            </seg>
          </u>
          <u xml:id="i-c8f40ee0254f1340-550" prev="i-c8f40ee0254f1340-549" who="Q512590">
            <seg xml:id="i-WmHu7yxVxfsfbDbTrF4y4g">
              Jag har tyvärr fått veta att det är många av dem som praktiskt
              taget inte kan klara sig själva mer än någon timme som nu har
              fått gå till Arbetsförmedlingen i stället för att vara sjukskrivna.
            </seg>
          </u>
          <u xml:id="i-c8f40ee0254f1340-551" prev="i-c8f40ee0254f1340-549" who="Q512590">
            <seg xml:id="i-X7UTw1sibFaTFkEnHBuSET">
              Då är min fråga till socialförsäkringsministern: Hur ska dessa
              människor som faktiskt inte kan klara sig utan hjälp mer än kanske
              några timmar om dagen kunna utföra något som helst arbete eller
              få någon annan sysselsättning i livet än just detta?
            </seg>
          </u>
          <note type="speaker" xml:id="i-8M4eEP4WSbfbpS6EhQC2Lp">
            Anf. 104 Statsrådet CRISTINA HUSMARK PEHRSSON (m):
          </note>
          <u xml:id="i-c8f40ee0254f1340-552" next="i-c8f40ee0254f1340-555" who="Q445997">
            <seg xml:id="i-C5CqH7tWzLrChi9at2CfoE">
              Fru talman! Vi har sett hur många människor har varit kvar i
              sjukförsäkringen därför att de inte har kunnat få hjälp, stöd
              eller en passande arbetsmiljö och hitta sin plats i samhället
              och få en social gemenskap. Det handlar också om att kunna få
              arbetskamrater och en meningsfull sysselsättning.
            </seg>
          </u>
          <u xml:id="i-c8f40ee0254f1340-553" prev="i-c8f40ee0254f1340-552" who="Q445997">
            <seg xml:id="i-4B3Xb9RLSmsA8631ez7PCa">
              Man har många gånger felaktigt framfört att det har varit ett
              sätt att söka jobb på den reguljära arbetsmarknaden när personer
              har gått över till Arbetsförmedlingens ALI, introduktionen. Dessa
              personer har fått ett personligt överlämningsmöte tillsammans
              med Försäkringskassan och Arbetsförmedlingen.
            </seg>
          </u>
          <u xml:id="i-c8f40ee0254f1340-554" prev="i-c8f40ee0254f1340-552" who="Q445997">
            <seg xml:id="i-K6ErUnDwgsAB5Ca87gEm6d">
              Men det finns undantag, om man ligger på sjukhus, har daglig
              vård eller behandling eller har psykisk ohälsa så att man inte
              kan tillgodogöra sig dessa insatser. Eller, som det står i undantagen,
              om mitt hälsotillstånd allvarligt riskerar att försämras ska jag
              inte behöva gå över till arbetslivsintroduktionen i detta läge
              utan kunna vara kvar i sjukskrivningen även om det har gått två
              och ett halvt år.
            </seg>
          </u>
          <u xml:id="i-c8f40ee0254f1340-555" prev="i-c8f40ee0254f1340-552" who="Q445997">
            <seg xml:id="i-4tNX1xL9j3BkHUNGcaBNEg">
              Jag hoppas och tror att fler ska kunna få hjälp och ett personligt
              och individuellt stöd.
            </seg>
          </u>
          <note type="speaker" xml:id="i-Pdm5PTQ1f8R1R9hXZ2uaPr">
            Anf. 105 BÖRJE VESTLUND (s):
          </note>
          <u xml:id="i-c8f40ee0254f1340-556" next="i-c8f40ee0254f1340-557" who="Q512590">
            <seg xml:id="i-FGd1LoKGDPpFJmY5WYnNq3">
              Fru talman! Det är säkert många människor som är sjukskrivna
              eller som har aktivitetsersättning och som vill göra någonting
              annat i livet. Men det som jag pratar om är människor som sannolikt
              aldrig, om det inte kommer några nya mediciner eller någon kirurgisk
              behandling eller liknande, över huvud taget kommer att kunna vara
              på en arbetsplats eller i en lokal där man gör någonting mer än
              någon enstaka timme.
            </seg>
          </u>
          <u xml:id="i-c8f40ee0254f1340-557" prev="i-c8f40ee0254f1340-556" who="Q512590">
            <seg xml:id="i-Y5NtfuWnbGPi5SvHMTZYz6">
              Det som upprör mig mycket är att en sådan grupp ska behöva gå
              igenom detta och kanske dessutom uppröras ganska mycket för att
              hela deras tillvaro blir förändrad. Det är inte sällan så att
              personer i denna grupp dessutom har en del psykiska problem. Det
              är en liten grupp som jag pratar om, men det är en viktig grupp.
            </seg>
          </u>
          <note type="speaker" xml:id="i-6V7VGy5DVFAgp3dNNX6y2W">
            Anf. 106 Statsrådet CRISTINA HUSMARK PEHRSSON (m):
          </note>
          <u xml:id="i-c8f40ee0254f1340-558" who="Q445997">
            <seg xml:id="i-93uRmkKcEX6PX2patE1ieP">
              Fru talman! Om man går över till arbetslivsintroduktionen som
              är frivillig man kan söka förlängd sjukpenning, och man kanske
              kan få en permanent förtidspension om man har en bestående nedsatt
              arbetsoförmåga och som inte är en kurs i att söka jobb eller lära
              sig skriva cv finns det beteendevetare, terapeuter och handläggare
              där. Om man ser att det inte finns någon möjlighet att få någon
              form av sysselsättning, inte på Samhall, med lönebidrag eller
              på den reguljära arbetsmarknaden, och inte ens kan fortsätta i
              jobb- och utvecklingsgarantin är denna bro inte enkelriktad, utan
              då kan man genom ett annat överlämningsmöte gå tillbaka in i sjukförsäkringen.
              Denna möjlighet finns.
            </seg>
          </u>
          <note xml:id="i-48feFUVnwjCGVkbr2SgneA">
            Åtgärder mot våldtäkter
          </note>
          <note type="speaker" xml:id="i-54PLNAM5WAFJ4Q7idza8im">
            Anf. 107 ANDREAS NORLÉN (m):
          </note>
          <u xml:id="i-c8f40ee0254f1340-559" next="i-c8f40ee0254f1340-562" who="Q4755577">
            <seg xml:id="i-XeyEpWUJfbxYm83ritKzSg">
              Fru talman! Jag har en fråga till justitieministern. Vi befinner
              oss nu i en tid på året då det tyvärr inträffar många utomhusvåldtäkter.
              Antalet ökar när det blir varmare ute.
            </seg>
          </u>
          <u xml:id="i-c8f40ee0254f1340-560" prev="i-c8f40ee0254f1340-559" who="Q4755577">
            <seg xml:id="i-PTVYE4G89j2V3V6M6F6qYq">
              I min hemkommun Motala inträffade en brutal utomhusvåldtäkt i
              fredags kväll. En kvinna överfölls av tre män utanför Motala kyrka
              sent på kvällen.
            </seg>
          </u>
          <u xml:id="i-c8f40ee0254f1340-561" prev="i-c8f40ee0254f1340-559" who="Q4755577">
            <seg xml:id="i-Bt7HaMATfxD7TkovxRQ6ya">
              Vi vet att den här typen av övergrepp leder till ett stort lidande
              och att det är viktigt att bekämpa denna typ av allvarlig brottslighet.
            </seg>
          </u>
          <u xml:id="i-c8f40ee0254f1340-562" prev="i-c8f40ee0254f1340-559" who="Q4755577">
            <seg xml:id="i-3e1HBcAwpnptmtXbrm5oUr">
              Vilka åtgärder menar justitieministern är de viktigaste för att
              bekämpa våldtäkter och för att förbättra omhändertagandet av offren?
            </seg>
          </u>
          <note type="speaker" xml:id="i-D9Y3hi6bJfnifJuabo6oc7">
            Anf. 108 Justitieminister BEATRICE ASK (m):
          </note>
          <u xml:id="i-c8f40ee0254f1340-563" next="i-c8f40ee0254f1340-565" who="Q297850">
            <seg xml:id="i-QmoggJaZaKeUyxZq9VvbML">
              Fru talman! När det blir varmare och människor rör sig ute i
              festliga sammanhang ökar tyvärr den här typen av övergrepp. Detta
              är naturligtvis väldigt allvarligt.
            </seg>
          </u>
          <u xml:id="i-c8f40ee0254f1340-564" prev="i-c8f40ee0254f1340-563" who="Q297850">
            <seg xml:id="i-Cpnp4oPbqASPhWVLsBt68q">
              Det finns inga enkla lösningar, men några saker måste vi vara
              klara över: Vi behöver polisresurser så att det utreds och hanteras
              på ett bra sätt. Det måste också finnas en brottsofferkompetens.
            </seg>
          </u>
          <u xml:id="i-c8f40ee0254f1340-565" prev="i-c8f40ee0254f1340-563" who="Q297850">
            <seg xml:id="i-NMtVC2PxNF7RdgtHY8J8L9">
              Vi har arbetat med ett antal åtgärder för att utbilda personal
              i rättsväsendet och i sjukvården om hur man tar sig an drabbade
              brottsoffer. Inte minst sjukvårdens kunskap och förmåga att på
              rätt sätt möta de här människorna och att säkra bevisning som
              kan användas om man får tag i den som begått övergreppet är oerhört
              viktigt. Vi har både utbildat folk och tagit fram metodik för
              att kunna klara det. Det här är ett viktigt steg på rätt väg.
            </seg>
          </u>
          <note type="speaker" xml:id="i-9WHjkWFRDdYXB2PWgtWBep">
            Anf. 109 ANDREAS NORLÉN (m):
          </note>
          <u xml:id="i-c8f40ee0254f1340-566" next="i-c8f40ee0254f1340-567" who="Q4755577">
            <seg xml:id="i-UsoNXkfawCo4PjzUbVjxkD">
              Fru talman! Det är intressant att justitieministern lyfter fram
              bemötandet av våldtäktsoffer. Vi vet att tidig dokumentation av
              det som hänt och också ett gott bemötande är väldigt viktigt både
              för att kvinnan det handlar oftast om en kvinna ska må bra och
              för att det ska gå att utreda brottet.
            </seg>
          </u>
          <u xml:id="i-c8f40ee0254f1340-567" prev="i-c8f40ee0254f1340-566" who="Q4755577">
            <seg xml:id="i-67UFDPeJZBinqApu1y8QpZ">
              Justitieministern nämner här åtgärder inom sjukvården. Men det
              är också centralt att polisen förmår att på ett empatiskt och
              korrekt sätt bemöta offren för våldtäkt och andra sexuella övergrepp.
              Vi vet att många poliser är duktiga på detta. Men vi hör också
              berättelser om kvinnor som upplever att de inte har fått ett korrekt
              bemötande och om att utredningen bland annat av nämnda skäl har
              gått i baklås.
            </seg>
          </u>
          <note xml:id="i-GRSQrKrRTaWxygJjYbT6VZ">
            Hur vill justitieministern säkerställa att varje kvinna som utsätts
            för ett sexuellt övergrepp får ett korrekt, empatiskt och värdigt
            bemötande från polisen?
          </note>
          <note type="speaker" xml:id="i-17jZNBWRZ8u7YmJU4jNz8P">
            Anf. 110 Justitieminister BEATRICE ASK (m):
          </note>
          <u xml:id="i-c8f40ee0254f1340-569" next="i-c8f40ee0254f1340-571" who="Q297850">
            <seg xml:id="i-WsnkhnJfTaVaNkrW1fMbXX">
              Fru talman! Inom ramen för de handlingsplaner som vi arbetat
              med finns det omfattande utbildningsinsatser för alla personalgrupper
              inom rättsväsendet, även för polisen. Polismyndigheterna arbetar
              intensivt för att förbättra detta.
            </seg>
          </u>
          <u xml:id="i-c8f40ee0254f1340-570" prev="i-c8f40ee0254f1340-569" who="Q297850">
            <seg xml:id="i-D2MzXRh7mbNTDgdsaoKGyD">
              Som en självklar del ingår att arbeta både med bemötandefrågor
              och med värderingsfrågor. I princip all polispersonal har under
              de senaste åren gått igenom en utbildning som rör just värderingar
              och hur man möter människor i kris. Detta tror jag är mycket bra.
            </seg>
          </u>
          <u xml:id="i-c8f40ee0254f1340-571" prev="i-c8f40ee0254f1340-569" who="Q297850">
            <seg xml:id="i-YYpuex95gTCGzoFa1xNmV6">
              När det gäller den här typen av akuta våldsbrott måste vi också
              se de mer konkreta åtgärder som kan vidtas för att faktiskt hitta
              och lagföra de personer som begår dåden. Det är då jag menar att
              bevissäkring och förmåga att på olika sätt identifiera gärningsmän
              är oerhört viktigt, plus insatser inom kriminalvården för den
              som tidigare begått den här typen av brott.
            </seg>
          </u>
          <note xml:id="i-8j3y8PZSvaFKNZzygwrNjd">
            Barn i fattiga familjer
          </note>
          <note type="speaker" xml:id="i-KVYUf8DbzFeKCbm74jgWKK">
            Anf. 111 MONICA GREEN (s):
          </note>
          <u xml:id="i-c8f40ee0254f1340-573" next="i-c8f40ee0254f1340-576" who="Q3358763">
            <seg xml:id="i-DZFaa7KqBvkYfnWGcKb75r">
              Fru talman! Jag har en fråga till folkhälsominister Maria Larsson.
              Det gäller delvis det tidigare inlägget. Jag tycker inte att det
              är så klädsamt av ministrar att stå och ljuga här i kammaren.
              Det är inte så klädsamt att säga att det inte finns statistik
              över antalet vräkta barn när sådan faktiskt finns. Morgan Johansson
              gav ett sådant uppdrag så det fanns statistik. Där vill jag rätta
              Maria Larsson.
            </seg>
          </u>
          <u xml:id="i-c8f40ee0254f1340-574" prev="i-c8f40ee0254f1340-573" who="Q3358763">
            <seg xml:id="i-N934vYhLpmqqNmKaBQkEX8">
              Det är, som sagt, inte så lämpligt att ljuga. Inte heller är
              det så lämpligt att skylla allt som är dåligt på sossarna och
              att, när man inte längre kan skylla på sossarna, skylla på lågkonjunkturen.
            </seg>
          </u>
          <u xml:id="i-c8f40ee0254f1340-575" prev="i-c8f40ee0254f1340-573" who="Q3358763">
            <seg xml:id="i-J5Yc2wVpmNf5TU3Ry1yYHf">
              Tidigare när vi har frågat om fattiga barn, som jag i dag tänker
              fråga om, har Maria Larsson sagt att orsaken var att sossarna
              förut styrt och att det sedan blev lågkonjunktur.
            </seg>
          </u>
          <u xml:id="i-c8f40ee0254f1340-576" prev="i-c8f40ee0254f1340-573" who="Q3358763">
            <seg xml:id="i-TWNEsnt7aGdjjP9on7soa5">
              Tidigare i ett svar här sade Maria Larsson att nya jobb kom under
              mandatperiodens två första år. Men i själva verket var det då
              högkonjunktur. Hur kan Maria Larsson hela tiden skylla det som
              är dåligt antingen på sossarna eller på lågkonjunkturen?
            </seg>
          </u>
          <note type="speaker" xml:id="i-Jmu1XWR5T1FhEsYcrbmsZN">
            Anf. 112 Statsrådet MARIA LARSSON (kd):
          </note>
          <u xml:id="i-c8f40ee0254f1340-577" next="i-c8f40ee0254f1340-579" who="Q447542">
            <seg xml:id="i-QmV5N2eDDHwhmK7VeaBHa7">
              Fru talman! Jag ber om ursäkt om jag trampat på ömma tår. Faktum
              är att jag bett om att få statistik just över barn, något som
              jag också fick i min hand 2008. För mig har det varit angeläget
              att kunna följa barn som vräks. Jag menar att inget barn i vårt
              land ska vräkas. Vräkning är en traumatisk upplevelse för ett
              barn. Det är anledningen till att jag begärt statistik på årsbasis.
            </seg>
          </u>
          <u xml:id="i-c8f40ee0254f1340-578" prev="i-c8f40ee0254f1340-577" who="Q447542">
            <seg xml:id="i-D16uvWcF3ymTfXrnhLjTet">
              Den statistik som Monica Green hänvisar till är statistik som
              jag uppenbarligen inte har sett. Det är möjligt att den finns
              från långt tillbaka i tiden. Men jag bad att få uppgifter därför
              att vi behöver en årsuppföljning av den här typen av statistik.
              Vi måste ha en handlingsplan för att se till att barn i vårt land
              inte vräks. Detta är både viktigt och angeläget.
            </seg>
          </u>
          <u xml:id="i-c8f40ee0254f1340-579" prev="i-c8f40ee0254f1340-577" who="Q447542">
            <seg xml:id="i-PYYSerRahZaSAWY7aRQtmt">
              Här har det varit ett strukturerat arbete från regeringens sida.
              Vi vill aktivt arbeta med vräkningsförebyggande arbete gentemot
              vuxna och framför allt gentemot barn. Därför har vi riggat metoder
              som kommunerna kan använda sig av. Vi har fått dem att jobba med
              detta, så nu ser vi en minskning av antalet barn som vräks. Det
              är glädjande, men vi är inte framme vid målet.
            </seg>
          </u>
          <note type="speaker" xml:id="i-EsKoJgtYBzaWdkzQSWsq4D">
            Anf. 113 MONICA GREEN (s):
          </note>
          <u xml:id="i-c8f40ee0254f1340-580" next="i-c8f40ee0254f1340-584" who="Q3358763">
            <seg xml:id="i-9VMYh3WDvdim82udKv98vX">
              Fru talman! Förre folkhälsoministern gav faktiskt uppdraget att
              ta reda på fakta. Om Maria Larsson inte har ordning på departementet
              kan jag inte hjälpa det. Morgan Johansson gav i alla fall ett
              uppdrag om detta, så det fanns statistik.
            </seg>
          </u>
          <u xml:id="i-c8f40ee0254f1340-581" prev="i-c8f40ee0254f1340-580" who="Q3358763">
            <seg xml:id="i-GbovXfT7i3n9oHE2uanHxd">
              Dessutom är det så att antalet vräkta barn ökar. Men Maria Larsson
              kommer att säga: Det är inte vårt fel, utan det är krisens fel.
            </seg>
          </u>
          <u xml:id="i-c8f40ee0254f1340-582" prev="i-c8f40ee0254f1340-580" who="Q3358763">
            <seg xml:id="i-D8PtHQQmM9xQzWg4kcz8dr">
              Ni har haft som mål att öka klyftorna; ni säger att det är ett
              incitament. Blir man bara fattig hittar man ett jobb, och blir
              man bara fattig blir man frisk. Det där kallas för incitament.
              Ja, ni kallar det till och med för jobblinje.
            </seg>
          </u>
          <u xml:id="i-c8f40ee0254f1340-583" prev="i-c8f40ee0254f1340-580" who="Q3358763">
            <seg xml:id="i-KFQuL4ScuUoAzBK6A8auDt">
              Vi tycker att det är en cynisk människosyn därför att det går
              ut över barnen. Det är barnen i fattiga familjer som lider mest
              under den här mandatperioden och som fått ta mycket stryk. Antalet
              vräkta barn har, som sagt, ökat. Därför vill Maria Larsson inte
              kännas vid det här, och det är därför Maria Larsson säger att
              det behövs en strukturerad arbetsplan.
            </seg>
          </u>
          <u xml:id="i-c8f40ee0254f1340-584" prev="i-c8f40ee0254f1340-580" who="Q3358763">
            <seg xml:id="i-NBn3RscUWfXHgtkE6bjSPM">
              Ni vill inte se det faktum att klyftorna har ökat och att antalet
              barn som vräks har ökat.
            </seg>
          </u>
          <note type="speaker" xml:id="i-CN5T4tAzkX9Po7XM7823QN">
            Anf. 114 Statsrådet MARIA LARSSON (kd):
          </note>
          <u xml:id="i-c8f40ee0254f1340-585" next="i-c8f40ee0254f1340-586" who="Q447542">
            <seg xml:id="i-Bs6d3bXbXuGeqqLgtSuQz9">
              Fru talman! Jag tror att det är på sin plats att göra några klarlägganden.
              Det fanns ingen färsk statistik på området när jag trädde till.
              Det var därför jag ville ha statistik, och det var därför jag
              fick statistik 2008. Också 2009 fick jag statistik. Det visade
              sig att antalet vräkta barn minskade mellan år 2008 och år 2009
              trots lågkonjunktur. Jag tycker att siffrorna är glädjande och
              hoppas att Monica Green gläds med mig över att kommunerna uppenbarligen
              har hittat ett sätt att metodiskt arbeta med saker och ting.
            </seg>
          </u>
          <u xml:id="i-c8f40ee0254f1340-586" prev="i-c8f40ee0254f1340-585" who="Q447542">
            <seg xml:id="i-YPxGTSkt79SSQeZ26ew32Y">
              Vi vill inte öka klyftorna. Det visar sig tydligt att antalet
              fattiga barn minskade under mandatperiodens två första goda år.
              Antalet personer som lever med socialbidragsförsörjning minskade
              också därför att fler fått arbete. Det är inte bara regeringen
              som säger det, utan det säger också både nationella ekonomer och
              internationella ekonomer; det är en samfälld bild. Det är bara
              det att Monica Green inte omfattar den bilden eller inte vill
              se den, vilket jag kan beklaga.
            </seg>
          </u>
          <note xml:id="i-5dm8hJs5Tne3hqEsf76js3">
            Konsekvenser av socialförsäkringsreformen
          </note>
          <note type="speaker" xml:id="i-NrYfEMpMqTjisUM7uSzbiW">
            Anf. 115 FINN BENGTSSON (m):
          </note>
          <u xml:id="i-c8f40ee0254f1340-587" next="i-c8f40ee0254f1340-589" who="Q5570168">
            <seg xml:id="i-4pjcr2FM3BEGvYCdyxYUyQ">
              Fru talman! Socialförsäkringsministern redogjorde i ett av sina
              föregående inlägg här för intressanta siffror. Jag tyckte mig
              höra att av de många tiotusentals personer som nu exponeras för
              den nya socialförsäkringsreformen har över två tredjedelar på
              något sätt befunnits ha arbetskapacitet. Man har hittat rehabiliteringsåtgärder
              för de här individerna. Det är en mycket glädjande statistik som
              vi sällan hör något om från oppositionen men som är en konsekvens
              av den här viktiga reformen.
            </seg>
          </u>
          <u xml:id="i-c8f40ee0254f1340-588" prev="i-c8f40ee0254f1340-587" who="Q5570168">
            <seg xml:id="i-5j6LbJ6UCESLgM1Y9fdf7J">
              Min fundering gäller först och främst jobblinjen. Efter en global
              finanskris ser vi nu att Sverige som ett land som haft sunda statsfinanser
              och en konsekvent jobblinje förhoppningsvis kommer ur krisen med
              ett behov av ökad arbetskraft. Det måste då vara väldigt positivt
              att vi har gjort en så förebyggande och viktig reform.
            </seg>
          </u>
          <u xml:id="i-c8f40ee0254f1340-589" prev="i-c8f40ee0254f1340-587" who="Q5570168">
            <seg xml:id="i-SBLvdAvpMc5cSuiJfdpR6F">
              Men min allra viktigaste iakttagelse är att de som glider över
              i förtidspension utan att någon åtgärd vidtagits är förenade med
              sju gånger större överdödlighet jämfört med andra i samma ålder
              som arbetar. Därför är min fråga till socialförsäkringsministern
              hur hon har tagit höjd för nämnda allvarliga överdödlighet. Jag
              tänker till exempel på den kommande sjukförsäkringsutredningen.
            </seg>
          </u>
          <note type="speaker" xml:id="i-Rs6mF1Zy4vfyARCBrHAtPt">
            Anf. 116 Statsrådet CRISTINA HUSMARK PEHRSSON (m):
          </note>
          <u xml:id="i-c8f40ee0254f1340-590" next="i-c8f40ee0254f1340-593" who="Q445997">
            <seg xml:id="i-PZ3Q5dZyf2U7HkF5ZMnEaZ">
              Fru talman! Det var många frågor på en gång, men jag ska försöka
              besvara dem.
            </seg>
          </u>
          <u xml:id="i-c8f40ee0254f1340-591" prev="i-c8f40ee0254f1340-590" who="Q445997">
            <seg xml:id="i-TG6es6YmkCrstSAmTJ6GGo">
              Glädjande är att de personer som nu går över till introduktionen,
              där man under tre månader i lugn och ro får ha en diskussion utifrån
              vars och ens situation och takt, resulterar i att ungefär två
              tredjedelar känner att de vill försöka gå vidare inom Arbetsförmedlingens
              olika program och insatser med terapi och behandlingar av olika
              slag. Man vill alltså inte gå tillbaka till sjukförsäkringen,
              utan man vill gå vidare.
            </seg>
          </u>
          <u xml:id="i-c8f40ee0254f1340-592" prev="i-c8f40ee0254f1340-590" who="Q445997">
            <seg xml:id="i-Qy2beqjyjdhceCJv6n9MUj">
              Vi ska också se till att på ett bra och riktigt sätt ta hand
              om dem som inte orkar, kan eller klarar att jobba. För dessa är
              sjukförsäkringen till.
            </seg>
          </u>
          <u xml:id="i-c8f40ee0254f1340-593" prev="i-c8f40ee0254f1340-590" who="Q445997">
            <seg xml:id="i-9L33ek3sWjG1hieuLDmr5X">
              Den grupp Finn Bengtsson pratar om, de förtidspensionerade som
              masspensionerades det var 140 personer om dagen har vi givit en
              trygghet genom att säga att de får studera med sjukersättning.
              De får arbeta och tjäna en viss summa pengar utan att ersättningen
              minskar med en enda krona, och de får arbeta och engagera sig
              ideellt. De som kanske felaktigt har blivit förtidspensionerade,
              många gånger mot sin vilja, för att dölja andra brister i samhället
              får nu en möjlighet att göra detta. Till dem har vi sagt: Välkommen
              tillbaka!
            </seg>
          </u>
          <note xml:id="i-B2XapHBsx4MeMPMom7wmHq">
            Män i förskolan
          </note>
          <note type="speaker" xml:id="i-MeShePYFqS7haa8S7LBx42">
            Anf. 117 MATILDA ERNKRANS (s):
          </note>
          <u xml:id="i-c8f40ee0254f1340-594" next="i-c8f40ee0254f1340-596" who="Q3373058">
            <seg xml:id="i-6iJh6jDkXucVZ82ujtQsdF">
              Fru talman! Min fråga går till Beatrice Ask, som svarar för hela
              regeringen.
            </seg>
          </u>
          <u xml:id="i-c8f40ee0254f1340-595" prev="i-c8f40ee0254f1340-594" who="Q3373058">
            <seg xml:id="i-6ohWnRjF41kyCkGjyTY7c3">
              Reinfeldt var i går mäkta nöjd med sakernas tillstånd i vårt
              land, Sverige. Jag delar inte riktigt Reinfeldts glädje. Jag menar
              att denna regering håller på att bygga Sverige svagare på punkt
              efter punkt. Det handlar inte bara om de tiotusentals människor
              som görs försäkringslösa eller om ungdomsarbetslösheten, som är
              en av Europas högsta, utan jag ska lyfta fram en annan fråga.
              Den handlar om män i förskolan.
            </seg>
          </u>
          <u xml:id="i-c8f40ee0254f1340-596" prev="i-c8f40ee0254f1340-594" who="Q3373058">
            <seg xml:id="i-46a3UFpzVzFKKEVgZeDyHB">
              Jag menar att det inom förskolan är positivt för barns utveckling
              och barns lärande med en mer blandad yrkesgrupp när det gäller
              kön. Nu blir förskolan en egen skolform. Det är i sig positivt,
              men det trummas nu ut till kommunerna att detta gör att man måste
              anställa enbart förskollärare inom förskolan. Detta är enligt
              mig en felaktig tolkning, men det gör att manliga barnskötare
              får lämna sina tjänster till förmån för kvinnliga förskollärare.
            </seg>
          </u>
          <note xml:id="i-BKh9Q9bMPkkUtpyw4vkYCt">
            Vilket ansvar tar regeringen för denna utveckling, och vad är
            beskeden inför framtiden när det gäller män i förskolan?
          </note>
          <note type="speaker" xml:id="i-SACpzeBBwoL8etHbnekLHH">
            Anf. 118 Justitieminister BEATRICE ASK (m):
          </note>
          <u xml:id="i-c8f40ee0254f1340-598" next="i-c8f40ee0254f1340-600" who="Q297850">
            <seg xml:id="i-EifVydrUayqFFyHdKJZJco">
              Fru talman! Jag delar uppfattningen att det är viktigt att barn
              varken i förskolan eller i skolan enbart undervisas av och umgås
              med kvinnor. Man behöver faktiskt möta både män och kvinnor.
            </seg>
          </u>
          <u xml:id="i-c8f40ee0254f1340-599" prev="i-c8f40ee0254f1340-598" who="Q297850">
            <seg xml:id="i-NiQUNWhPARMSQyo98w3opZ">
              Konsekvenserna av att vi höjer ambitionerna i förskolan är att
              vi vill ha mer välutbildad personal, och det är därför man har
              inriktat sig på fler förskollärare. De har nämligen en längre
              och mer pedagogiskt inriktad utbildning. Det är en tråkig konsekvens
              om det innebär att det finns manliga barnskötare som får lämna
              arbetet, men jag tror inte att de kan vara så många. Jag utgår
              ifrån men jag känner inte till om det pågår att man uppmuntrar
              dem att vidareutbilda sig för att skaffa sig de förkunskaper som
              möjligen kan krävas.
            </seg>
          </u>
          <u xml:id="i-c8f40ee0254f1340-600" prev="i-c8f40ee0254f1340-598" who="Q297850">
            <seg xml:id="i-AvPtYnKayZBF2HDCzK3Dkj">
              Jag tror dock att det är viktigt att satsa på kunskaper också
              för dem som arbetar inom förskoleverksamheten, och då är förskollärarexamen
              bra att ha som en riktlinje.
            </seg>
          </u>
          <note type="speaker" xml:id="i-RHJsSyjSeEH4MS6tT2uXSi">
            Anf. 119 ANDRE VICE TALMANNEN:
          </note>
          <u xml:id="i-c8f40ee0254f1340-601" who="unknown">
            <seg xml:id="i-ByriXQFUeb3A5TDKSbwbUr">
              Därmed tackar vi alla statsråden som ställt upp. Detta var mandatperiodens
              sista frågestund. Tack även till alla frågeställare! Alla hann
              vi dock inte med i dag.
            </seg>
          </u>
          <note xml:id="i-GDoeQCf1uNy6g1PzStbGT1">
            5 § (forts. från 3 §) Kärnkraften förutsättningar för generationsskifte
            (forts. NU26)
          </note>
          <note type="speaker" xml:id="i-JqjXekScte47tSbbJHnMq7">
            Anf. 120 PER BOLUND (mp):
          </note>
          <u xml:id="i-c8f40ee0254f1340-602" next="i-c8f40ee0254f1340-641" who="Q5581337">
            <seg xml:id="i-W5CKBkxCT4TLZr7B5gRbDz">
              Fru talman! När beslut togs om den första generationen av kärnkraftverk
              i Sverige var kärnkraften fortfarande en ung teknik. Man kunde
              möjligen skylla sitt beslut på okunskap. Kärnkraften levde då
              fortfarande i den anda av ganska blind teknikoptimism som rådde
              när kärntekniken utvecklades efter andra världskriget. Ni vet:
              Det var på den tiden man trodde att kärnkraftselen skulle bli
              så billig att det inte ens var lönt att mäta den, och det var
              då man tänkte köra allt från villapannor till bilar med egna små
              kärnkraftverk.
            </seg>
          </u>
          <u xml:id="i-c8f40ee0254f1340-603" prev="i-c8f40ee0254f1340-602" who="Q5581337">
            <seg xml:id="i-KYjgQs48gTsvwNQUAV9med">
              Jag trodde att den tiden var förbi och att politiken hade tillnyktrat
              efter detta kärnkraftsrus. Sedan inträffade nämligen olyckan i
              Harrisburg, och det blev uppenbart att kärnkraften hade allvarliga
              risker. Härden i en kärnkraftsreaktor kunde smälta, och radioaktivitet
              kunde läcka ut. Sju år senare havererade kärnkraftverket i Tjernobyl,
              och radioaktivitet spreds över stora delar av den europeiska kontinenten.
              Det finns nya studier som visar på att upp till en miljon människor
              kan ha avlidit till följd av de radioaktiva utsläppen från Tjernobyl.
              Ännu i dag, snart 40 år efter att den första kärnkraftsreaktorn
              i Sverige togs i bruk, har vi inget färdigt förslag på hur vi
              ska ta hand om det livsfarliga kärnavfallet.
            </seg>
          </u>
          <u xml:id="i-c8f40ee0254f1340-604" prev="i-c8f40ee0254f1340-602" who="Q5581337">
            <seg xml:id="i-Csu44aDThB4G7sGixSwX5h">
              När ni som representerar de fyra regeringspartierna här i riksdagen
              nu, år 2010, tänker rösta för nya kärnkraftverk i Sverige kan
              man inte längre skylla på okunskap. Nu finns kunskapen på plats
              om kärnkraftens alla risker och alla problem. Att fatta beslut
              som ger mer kärnkraft under lång oöverskådlig tid framöver, trots
              att man har den kunskap historien gett oss om kärnkraftens alla
              risker och hot, hävdar jag är oansvarigt och upprörande. När nästa
              kärnkraftsolycka sker någonstans i världen det kanske blir i Sverige;
              det kan ingen av oss säga går det inte att säga: Jag visste inte.
              Jag hade inte information. Jag hade inte kunskapen när jag fattade
              beslutet om ny kärnkraft i Sverige.
            </seg>
          </u>
          <u xml:id="i-c8f40ee0254f1340-605" prev="i-c8f40ee0254f1340-602" who="Q5581337">
            <seg xml:id="i-9xLnEG7nxXnAinJASgAwvQ">
              Jag är själv övertygad om att framtidens dom kommer att bli hård
              över dem som med öppna ögon vill föra in Sverige i en ny våg av
              kärnkraftsbyggen och ökat kärnkraftsberoende trots att man har
              kunskap om kärnkraftens risker och om det hot den utgör mot människan
              och miljön. De beslut vi fattar i denna kammare, fru talman, påverkar
              samhällsutvecklingen i stort. Det påverkar dock också enskilda
              människor runt om, och jag tycker att det är viktigt att lyssna
              till dessa människors röster och ta in deras tankar och synpunkter
              i de beslut vi fattar.
            </seg>
          </u>
          <u xml:id="i-c8f40ee0254f1340-606" prev="i-c8f40ee0254f1340-602" who="Q5581337">
            <seg xml:id="i-7MjLinBJNcG2XzWVA7fgiG">
              De människor som kanske mest har känt effekten av kärnkraften
              in på bara kroppen är de som bodde omkring kärnkraftverket i Tjernobyl,
              och jag tycker att det är viktigt att lyssna på deras röster.
              En väldigt bra bok med intervjuer med dessa människor heter Bön
              för Tjernobyl , och jag kan uppmuntra alla att läsa den. Jag vill
              läsa några stycken högt ur boken. Ljudmila Ignatenka är änka efter
              brandmannen Vasilij Ignatenko, som var en av dem som drabbades
              hårdast. Hon säger så här:
            </seg>
          </u>
          <u xml:id="i-c8f40ee0254f1340-607" prev="i-c8f40ee0254f1340-602" who="Q5581337">
            <seg xml:id="i-F4FDbjM8FxHYLt2jv8JQzk">
              Mitt i natten hörde jag något slags oväsen. Jag tittade ut. När
              min man fick syn på mig sade han: Stäng fönstret och gå och lägg
              dig. Det brinner på kraftverket. Jag är snart tillbaka. Jag såg
              inte själva explosionen, bara lågan. Det var som om allting lyste.
              Hela himlen. En hög flamma. Sot. Förskräcklig hetta. Klockan blev
              sju. Då fick jag meddelande om att han hade lagts in på sjukhus.
              Jag rusade dit, men kring sjukhuset fanns det redan en poliskedja.
              De släppte inte in någon, bara ambulanser. Poliserna ropade: Bilarna
              är svårt kontaminerade! Håll er undan!
            </seg>
          </u>
          <u xml:id="i-AqiCGqtKueZUkggSUEidUh" prev="i-c8f40ee0254f1340-602" who="Q5581337">
            <seg xml:id="i-SzYNK9Ey16NnotEFnR6YuW">
              Senare, under sjukvården av hennes man, berättade hon:
            </seg>
          </u>
          <u xml:id="i-c8f40ee0254f1340-608" prev="i-c8f40ee0254f1340-602" who="Q5581337">
            <seg xml:id="i-XiwSg2TZi83c5SxZXWAh5p">
              Han började förändras. Jag mötte en ny människa varje dag. Hans
              brännsår steg uppåt i munnen, på tungan och kinderna. Först små
              blåsor, sedan allt större. Slemhinnan lossnade bit för bit. Ansiktsfärgen,
              kroppsfärgen mörkblå, röd, gråbrun.
            </seg>
          </u>
          <u xml:id="i-c8f40ee0254f1340-609" prev="i-c8f40ee0254f1340-602" who="Q5581337">
            <seg xml:id="i-UEtucoAwuNHYmV8iRf6Jdy">
              När hennes man slutligen dog av sina skador fick hon beskedet:
              Vi kan inte överlämna era mäns och söners stoft till er. Det är
              mycket radioaktivt och ska begravas på ett speciellt sätt på en
              kyrkogård i Moskva, i lödda zinkkistor under betongplattor.
            </seg>
          </u>
          <u xml:id="i-c8f40ee0254f1340-610" prev="i-c8f40ee0254f1340-602" who="Q5581337">
            <seg xml:id="i-TwkihnaABPBzGWwd8D6Rpb">
              Detta var en berättelse om de konsekvenser kärnkraften har fått
              tidigare under historien. Jag tycker att det är bra att känna
              till dem. Frågan är om det går att bortse från dessa berättelser
              och säga att det hände där och då, men det kan inte hända här
              och nu.
            </seg>
          </u>
          <u xml:id="i-c8f40ee0254f1340-611" prev="i-c8f40ee0254f1340-602" who="Q5581337">
            <seg xml:id="i-PeDUwxwgzZhCzr697C5KVA">
              Det är viktigt att se att all kärnkraft medför risk för härdsmälta
              och risk för utsläpp av radioaktivitet. De beslut vi fattar i
              denna kammare får också följdverkningar på andra länder som ser
              vårt agerande och kommer att ta efter oss. När vi bestämmer oss
              för att bygga ny kärnkraft kommer andra att ta efter, och det
              är inte säkert att det kommer att vara med den teknik vi använder.
              Det kan vara mycket mer osäker teknik.
            </seg>
          </u>
          <u xml:id="i-c8f40ee0254f1340-612" prev="i-c8f40ee0254f1340-602" who="Q5581337">
            <seg xml:id="i-21wLeKGBQuztMvsmT2bSB4">
              Fru talman! Jag känner att jag har ett ansvar att påminna om
              någonting som inte varit uppe tidigare i debatten, nämligen det
              mycket allvarliga förloppet i Forsmarks kärnkraftverk sommaren
              2006, för bara fyra år sedan. Vid det tillfället slogs strömförsörjningen
              till kraftverket ut, och alla de nödsystem som skulle sätta i
              gång för att leverera nödel till reaktorn havererade. Under en
              längre period hade man ingen ström till kontrollrummet och därmed
              ingen som helst kontroll över vad som hände i reaktorn och hur
              förhållandet var där. Under denna period när man inte hade någon
              kontroll sjönk vattennivån i reaktortanken okontrollerat så att
              en tredjedel av det vatten som täcker härden försvann. När två
              av de fyra nödgeneratorerna till slut kom i gång var det mer eller
              mindre en slump att inte de också slagits ut. De hade nämligen
              samma tekniska fel som de som inte fungerade. Hade inte nödgeneratorerna
              kommit i gång, eller hade det dröjt bara några timmar mer än vad
              det gjorde, hade vattnet runt härden försvunnit och kylningen
              av reaktorhärden därmed försvunnit.
            </seg>
          </u>
          <u xml:id="i-c8f40ee0254f1340-613" prev="i-c8f40ee0254f1340-602" who="Q5581337">
            <seg xml:id="i-CUvUz2wLkVtjnAhikeF13C">
              Ledande kärnkraftsexperter i Sverige har konstaterat att utvecklingen
              var så allvarlig att vi var nära en svensk härdsmälta.
            </seg>
          </u>
          <u xml:id="i-c8f40ee0254f1340-614" prev="i-c8f40ee0254f1340-602" who="Q5581337">
            <seg xml:id="i-8CFiZhutqAk5YPJ61HCSGN">
              Efter denna händelseutveckling gjordes det undersökningar, och
              ett par månader senare publicerades en intern rapport från Forsmark
              där man konstaterade att säkerheten under en längre tid hade satts
              på undantag. Rapporten beskrev en längre tids degradering av säkerhetskulturen
              på kraftverket till förmån för ökad produktion. Anställda på svenska
              kärnkraftverk vittnar alltså om att lönsamheten systematiskt satts
              före säkerheten.
            </seg>
          </u>
          <u xml:id="i-c8f40ee0254f1340-615" prev="i-c8f40ee0254f1340-602" who="Q5581337">
            <seg xml:id="i-NiVZNpgQ14VCQ2ktzEHWHD">
              Frågan till dem som tänker rösta ja i omröstningen nu i kväll
              är: Ska vi ha ett energisystem där vi förlitar oss på turen för
              att vi inte ska få en härdsmälta? Det var det som hände i Forsmark.
              Är det den energiframtid vi vill se framför oss?
            </seg>
          </u>
          <u xml:id="i-c8f40ee0254f1340-616" prev="i-c8f40ee0254f1340-602" who="Q5581337">
            <seg xml:id="i-LNtEQvZaqGTkRTEe9dtPCe">
              Fru talman! Fortfarande brister säkerheten på våra svenska kärnkraftverk
              varje dag. Greenpeace visade med sin aktion i Forsmark för några
              dagar sedan hur sårbar den svenska kärnkraften verkligen är. Med
              hjälp av ingenting annat än en gammal begagnad kranbil lyckades
              ett femtiotal aktivister ta sig in på det inre kärnkraftverksområdet
              och till och med upp på reaktorns tak. En liknande aktion gjordes
              i Barsebäck på 90-talet, och ändå har säkerheten inte kunnat förbättras
              på de svenska kärnkraftverken så att det var omöjligt att göra
              om det 2010.
            </seg>
          </u>
          <u xml:id="i-c8f40ee0254f1340-617" prev="i-c8f40ee0254f1340-602" who="Q5581337">
            <seg xml:id="i-Q7UvLHdL3XBGciR18SPRdZ">
              Alla de som funderar på att rösta ja till ny kärnkraft i kväll
              har ett ansvar att ställa sig frågan: Vad hade hänt om det i stället
              för 50 aktivister med fredliga avsikter hade varit 50 terrorister
              med vapen och sprängämnen som tagit sig in på kärnkraftverket?
              Hur säker är kärnkraften som energikälla i en värld med internationell
              terrorism, där vi har sett fulltankade jumbojetar flygas in i
              byggnader som flygande bomber? Greenpeace har visat svaret: Kärnkraften
              hör inte hemma i en sådan värld.
            </seg>
          </u>
          <u xml:id="i-c8f40ee0254f1340-618" prev="i-c8f40ee0254f1340-602" who="Q5581337">
            <seg xml:id="i-NTvKLcL7YpoiRuVJmoLKi9">
              Fru talman! Även utan olyckor medför kärnkraften risker. Det
              har inte heller varit uppe i debatten, och jag tycker att det
              förtjänar att sägas några ord om. Ett antal studier runt om i
              världen har visat att risken för cancer ökar omkring kärnkraftverken.
            </seg>
          </u>
          <u xml:id="i-c8f40ee0254f1340-619" prev="i-c8f40ee0254f1340-602" who="Q5581337">
            <seg xml:id="i-X1MwaNXqdmXhR2sko8TvqL">
              En studie från Michigan University i USA visar att andelen barn
              som drabbas av leukemi ökar i närheten av amerikanska kärnkraftverk.
              I studien visas att det är mellan 10 och 14 procents högre risk
              för dödsfall nära kärnkraftverk.
            </seg>
          </u>
          <u xml:id="i-c8f40ee0254f1340-620" prev="i-c8f40ee0254f1340-602" who="Q5581337">
            <seg xml:id="i-BpwbimRT13LJGGt3jvBFaZ">
              Även i Tyskland har kopplingen gjorts mellan barnleukemi och
              kärnkraft. Under 2007 visade man att cancerfrekvensen hos barn
              som bor nära kärnkraftverk är större än för andra barn. Studien
              bekräftar att en koppling har kunnat visas mellan bostadens avstånd
              till kärnkraftverket och risken för att utveckla såväl leukemi
              som andra typer av cancer innan barnen har nått sin femte födelsedag.
            </seg>
          </u>
          <u xml:id="i-c8f40ee0254f1340-621" prev="i-c8f40ee0254f1340-602" who="Q5581337">
            <seg xml:id="i-2zVzNu94nobaMkSEXnyRZA">
              Man har ännu inte kunnat visa hur mekanismerna ser ut, men att
              kopplingen finns där är nog för att känna en stor oro för den
              här tekniken.
            </seg>
          </u>
          <u xml:id="i-c8f40ee0254f1340-622" prev="i-c8f40ee0254f1340-602" who="Q5581337">
            <seg xml:id="i-DcsNsBhkpYiqGUXCUKr7hq">
              I en annan studie publicerad 2007 av forskare från South Carolina
              gick man igenom 17 olika vetenskapliga artiklar från tio olika
              länder, och i samtliga 17 fall rapporterade man förhöjda cancerfrekvenser
              hos barn som bodde nära kärnkraftverk.
            </seg>
          </u>
          <u xml:id="i-c8f40ee0254f1340-623" prev="i-c8f40ee0254f1340-602" who="Q5581337">
            <seg xml:id="i-HtR3xna5jCjjMY198hh5Af">
              Det har även gjorts en mindre studie runt Barsebäck som tyder
              på att liknande kopplingar finns även här i Sverige. Jag har själv
              för miljöministern föreslagit att man skulle göra en sådan här
              studie i Sverige också för att verkligen få korten på bordet och
              kunna säkerställa om det finns en koppling mellan cancer och kärnkraft
              i Sverige eller inte. Ovissheten måste vara det sämsta tillståndet.
              Tyvärr har miljöministern konsekvent vägrat att genomföra en sådan
              studie i Sverige och visa på de här riskerna. Det kan man bara
              beklaga, för det gör att vi i dag inte har den information som
              behövs för att kunna fatta ett relevant beslut.
            </seg>
          </u>
          <u xml:id="i-c8f40ee0254f1340-624" prev="i-c8f40ee0254f1340-602" who="Q5581337">
            <seg xml:id="i-Ki49w5UQCtgMeYiyt1kNY3">
              Även här finns det ett ansvar för de ledamöter som funderar på
              att trycka på ja-knappen i kvällens omröstning. Det vi kan vara
              säkra på är att det inte finns någon koppling mellan vindkraftverk
              och barncancer, vilket faktiskt har visats för kärnkraften.
            </seg>
          </u>
          <u xml:id="i-c8f40ee0254f1340-625" prev="i-c8f40ee0254f1340-602" who="Q5581337">
            <seg xml:id="i-Y1dUK2inpK2xxdbjbDWYn8">
              Fru talman! En annan viktig fråga som de som funderar på att
              rösta ja i kvällens omröstning ska tänka på är vilka signaler
              man skickar till omvärlden innan man röstar. Vi vet att Iran vill
              ha kärnkraft, att Vitryssland vill ha kärnkraft och att Saudiarabien
              köper kärnteknik från Frankrike. Om vi själva bygger ut kärnkraften,
              vilka möjligheter har vi då att motverka att länder med bristande
              demokrati eller diktatur får tillgång till den här farliga tekniken?
            </seg>
          </u>
          <u xml:id="i-c8f40ee0254f1340-626" prev="i-c8f40ee0254f1340-602" who="Q5581337">
            <seg xml:id="i-AoKkkvxEVPgq672qJMLPaB">
              Det är uppenbart att ökad kärnkraft ger ökad risk för kärnvapenspridning
              och även risk för att radioaktivt material hamnar i fel händer.
              Tittar man på de länder som har kärnkraft ser man att det finns
              ett skrämmande överlapp med de länder som också har kärnvapen.
              Det är tydligt att Indien och Pakistan, som är de länder som senast
              i historien har utvecklat kärnvapen, har gjort det med hjälp av
              civil kärnkraft det var varit basen för den utvecklingen.
            </seg>
          </u>
          <u xml:id="i-c8f40ee0254f1340-627" prev="i-c8f40ee0254f1340-602" who="Q5581337">
            <seg xml:id="i-LCi1pdAQG176JZbu9oMyjL">
              Den förre vicepresidenten i USA Al Gore har sagt att när han
              var vicepresident och hade ansvar för frågor om kärnvapenspridning
              var alla fall om kärnvapenspridning som hamnade på hans bord kopplade
              till civil kärnkraft.
            </seg>
          </u>
          <u xml:id="i-c8f40ee0254f1340-628" prev="i-c8f40ee0254f1340-602" who="Q5581337">
            <seg xml:id="i-tCZpFM49DjLx7a5z3qu1F">
              Kopplingen mellan kärnkraft och kärnvapen är solklar och tydlig,
              och det är ett stort ansvar man har när man öppnar för ny kärnkraft
              i Sverige.
            </seg>
          </u>
          <u xml:id="i-c8f40ee0254f1340-629" prev="i-c8f40ee0254f1340-602" who="Q5581337">
            <seg xml:id="i-NHLur1KuRq632Y83aEC8a1">
              När kärnkraften är använd kommer radioaktivt material att transporteras
              runt världen, och det ökar också risken för att materialet hamnar
              i orätta händer. Det internationella atomenergiorganet IAEA har
              avslöjat mer än 1 250 fall av smuggling av radioaktivt material
              bara sedan 90-talet. Det är självklart att ju mer kärnkraft vi
              har i världen, ju mer den tekniken sprids, desto mer radioaktivt
              material kommer att finnas i omlopp. Risken för smutsiga bomber
              i våra storstäder ökar.
            </seg>
          </u>
          <u xml:id="i-c8f40ee0254f1340-630" prev="i-c8f40ee0254f1340-602" who="Q5581337">
            <seg xml:id="i-9vwumhFrQfJZScCHh3f9te">
              Den risken finns inte om man använder sig av förnybar teknik,
              förnybar energi, som inte medför att vi behöver använda oss av
              några av de farligaste material som världen känner.
            </seg>
          </u>
          <u xml:id="i-c8f40ee0254f1340-631" prev="i-c8f40ee0254f1340-602" who="Q5581337">
            <seg xml:id="i-BmnsKS5MbeaUxieP2wsoQp">
              Jag tycker, fru talman, att man när man pratar om svensk energipolitik
              har ett ansvar att fundera på hur våra beslut bäst kan gynna en
              positiv utveckling när det gäller energitillgång världen över.
              Fortfarande har mer än en miljard människor runt om i världen
              inte tillgång till el. Där kan man lätt konstatera att kärnkraften
              aldrig kommer att vara en god grund eller en lösning för energiförsörjningen
              i u-länderna och de fattigaste länderna i världen, för de har
              varken pengarna, resurserna eller kompetensen för att kunna klara
              av kärnkraftstekniken.
            </seg>
          </u>
          <u xml:id="i-c8f40ee0254f1340-632" prev="i-c8f40ee0254f1340-602" who="Q5581337">
            <seg xml:id="i-UZxuEbQKZQNzBKwMCJwmxX">
              Om Sverige i stället satsade sina resurser på att utveckla solkraft,
              vindkraft och biokraft skulle vi kunna utveckla de teknikerna,
              kapa kostnaderna och göra tekniken tillgänglig för många fler
              människor. Det skulle göra att de allra fattigaste människorna
              världen runt hade större chanser att få tillgång till elförsörjning.
              Ett beslut om att öppna upp för ny kärnkraft i Sverige leder däremot
              till motsatt utveckling och kommer inte att underlätta för dessa
              människor.
            </seg>
          </u>
          <u xml:id="i-c8f40ee0254f1340-633" prev="i-c8f40ee0254f1340-602" who="Q5581337">
            <seg xml:id="i-PyMKQGgUTb4WmKdWs5jLPS">
              Fru talman! När jag lyssnar på debatten är det enda argumentet
              som hörs för kärnkraften att alternativen inte räcker till och
              inte är möjliga. Flera från de borgerliga partierna påstår att
              det kommer att bli brist på el i Sverige i framtiden om man avvecklar
              kärnkraften och att de befintliga reaktorerna därför måste bytas
              ut mot nya. Det är viktigt att gång efter gång upprepa härifrån
              talarstolen och även andra arenor att det inte stämmer. I Sverige
              har vi fantastiska möjligheter att bygga ut den förnybara energiförsörjningen
              och att basera vårt energisystem till hundra procent på förnybar
              el- och värmeproduktion och även drivmedel för våra fordon.
            </seg>
          </u>
          <u xml:id="i-c8f40ee0254f1340-634" prev="i-c8f40ee0254f1340-602" who="Q5581337">
            <seg xml:id="i-E928Ze7BvKH1Z9URznic5z">
              Det är också intressant att titta på det sätt som Sverige har
              drabbats av brist i elförsörjningen. Det är det som hände i vinter
              när kärnkraften havererade och inte klarade av att leverera el
              till marknaden. Det är då Sverige har drabbats av elbrist.
            </seg>
          </u>
          <u xml:id="i-c8f40ee0254f1340-635" prev="i-c8f40ee0254f1340-602" who="Q5581337">
            <seg xml:id="i-PPS53eLGYXaC5BmhTKH6RH">
              Energimyndighetens prognoser visar på att det under ett normalår
              finns ett överskott av el redan i dag. De prognoser som den har
              inför framtiden visar på att det kommer att växa och bli större.
              Man räknar med att Sverige år 2020 kommer att ha ett överskott
              av el som är nästan lika stort som allt det som kärnkraften levererar
              i dag. Man räknar med ett överskott på 40 terawattimmar jämfört
              med kärnkraftens 48 terawattimmar.
            </seg>
          </u>
          <u xml:id="i-c8f40ee0254f1340-636" prev="i-c8f40ee0254f1340-602" who="Q5581337">
            <seg xml:id="i-B4MbBfXkBi4UFzYKN7Jvpw">
              Det här beror på konkreta planer på utbyggnad av vindkraftsparker
              och bioenergi i kombination med den ständiga effektivisering som
              sker genom teknikutveckling. Dessutom föreslår vi rödgröna partier
              utöver detta ett antal politiska åtgärder för att ytterligare
              öka takten när det gäller både effektivisering och nyproduktion
              av förnybar el.
            </seg>
          </u>
          <u xml:id="i-c8f40ee0254f1340-637" prev="i-c8f40ee0254f1340-602" who="Q5581337">
            <seg xml:id="i-QuyhWwWFYjMPLjjurEGmyb">
              Allt fler rapporter visar att en satsning på mer energieffektivisering
              fortfarande har en väldigt stor potential och ger en mycket större
              tillgång till el till mycket lägre kostnader än vad kärnkraften
              någonsin kommer att kunna leverera. Ingenting talar heller för
              att det skulle vara billigare att bygga ny kärnkraft än att fortsätta
              att bygga ut vindkraften och biobränslena, tvärtom.
            </seg>
          </u>
          <u xml:id="i-c8f40ee0254f1340-638" prev="i-c8f40ee0254f1340-602" who="Q5581337">
            <seg xml:id="i-DUauUTwohX3mXF5smSzrzX">
              En vanlig bedömning av seriösa analytiker visar på att kostnaderna
              för kärnkraft nu är högre än den för vindkraft. Det är dessutom
              tydligt att kostnaderna utvecklas åt helt olika håll. Kärnkraftens
              kostnader stiger ständigt medan vindkraftens kostnader och även
              kostnaderna för andra förnybara energislag sjunker.
            </seg>
          </u>
          <u xml:id="i-c8f40ee0254f1340-639" prev="i-c8f40ee0254f1340-602" who="Q5581337">
            <seg xml:id="i-B9QUjAgdbPPo7EhDHjvke4">
              Det är viktigt att här påpeka att vi från de rödgröna partierna
              inte föreslår någonting som inte redan är gjort. Tyskland har
              tidigare tagits upp i debatten. Det har i dag 40 terawattimmar
              från vindkraft med en mindre landyta än vad Sverige har och med
              ett betydligt sämre vindläge. Det är uppenbart att det går att
              ha en sådan utveckling även i Sverige. Frågan är väl om viljan
              finns.
            </seg>
          </u>
          <u xml:id="i-c8f40ee0254f1340-640" prev="i-c8f40ee0254f1340-602" who="Q5581337">
            <seg xml:id="i-VMt9NTAzNqP1YxyLuq2tJH">
              Fru talman! Jag vill avsluta med att säga att kärnkraftsfrågan
              i slutändan är en moralfråga. I slutändan är ställningstagandet
              om kärnkraft ett moraliskt ställningstagande. Frågan är om vi
              har moralisk rätt att fortsätta att bygga på ett elsystem och
              en kärnkraft som medför allvarliga risker för liv och hälsa både
              i Sverige och i andra länder. Frågan är om vi har moralisk rätt
              att fatta ett beslut som förlänger användningen av kärnkraft hundra
              år framåt i tiden med en produktion av avfall som har effekt hundra
              tusen år framåt i tiden för kommande generationer.
            </seg>
          </u>
          <u xml:id="i-c8f40ee0254f1340-641" prev="i-c8f40ee0254f1340-602" who="Q5581337">
            <seg xml:id="i-Dfj9kw67Lfy7uV4ZUwANsQ">
              Jag vill hävda att när vi ser att alternativen finns och att
              vi har möjlighet att tillgodose svensk energikonsumtion med förnybar
              elproduktion har vi inte den moraliska rätten att satsa vidare
              på att bygga ut kärnkraften. Vi har ett moraliskt ansvar att satsa
              på det som vi vet inte kommer att lämna över ett radioaktivt arv
              till våra barn och barnbarn.
            </seg>
          </u>
          <note xml:id="i-B9Fa8WurMKRBff7AkYKdQK">
            I detta anförande instämde Tina Ehn, Jan Lindholm, Lage Rahm
            och Maria Wetterstrand (alla mp) samt Wiwi-Anne Johansson (v).
          </note>
          <note type="speaker" xml:id="i-5qUfXWNM2wCFhwjMu2PYDC">
            Anf. 121 CARL B HAMILTON (fp) replik:
          </note>
          <u xml:id="i-c8f40ee0254f1340-642" who="Q5785982">
            <seg xml:id="i-WvjHKumPTuA3cg7FDs3sg8">
              Fru talman! Tiden lider, och jag ska fatta mig mycket kort. Jag
              vill ställa denna fråga till Per Bolund: Tar Per Bolund avstånd
              från Greenpeaces aktion med intrånget i Forsmark?
            </seg>
          </u>
          <note type="speaker" xml:id="i-KLUsujBd7oJxu8A1BHvR23">
            Anf. 122 PER BOLUND (mp) replik:
          </note>
          <u xml:id="i-c8f40ee0254f1340-643" next="i-c8f40ee0254f1340-648" who="Q5581337">
            <seg xml:id="i-YD9jA62jfNqiAoGjrPXRem">
              Fru talman! Det var en väldigt kort fråga. Jag kan fatta mig
              lika kort i svaret: Nej, jag tar inte avstånd från civil olydnad
              som princip. Jag tycker att civil olydnad har en väldigt viktig
              funktion i att föra demokratin framåt och utveckla samhället.
            </seg>
          </u>
          <u xml:id="i-c8f40ee0254f1340-644" prev="i-c8f40ee0254f1340-643" who="Q5581337">
            <seg xml:id="i-YXxNhhBtuuTiv8KMo2aHuD">
              Vi har genom historien sett hur civil olydnad till exempel har
              lett fram till kvinnlig rösträtt och fackliga rättigheter i Sverige.
              Vi ser hur det har lett fram till utvecklingen av rörelser för
              mänskliga rättigheter runt om i världen.
            </seg>
          </u>
          <u xml:id="i-c8f40ee0254f1340-645" prev="i-c8f40ee0254f1340-643" who="Q5581337">
            <seg xml:id="i-TNvxRF4b3TsVm9okJTqKns">
              Civil olydnad har en väldigt viktig funktion. Inte minst när
              det gäller fallet Greenpeace och Forsmark tycker jag att de visade
              med väldigt stor tydlighet på de risker som kärnkraften medför
              inte minst i Sverige.
            </seg>
          </u>
          <u xml:id="i-c8f40ee0254f1340-646" prev="i-c8f40ee0254f1340-643" who="Q5581337">
            <seg xml:id="i-E7BVR2uPdRdRm7Ae4P6B3k">
              Vi ser att man med väldigt enkla medel kan ta sig in på ett kärnkraftverk.
              Man kan till och med klättra upp ovanpå kärnkraftverket. Det visar
              för mig att kärnkraften inte klarar av att fungera i ett öppet
              samhälle. Det är ett samhälle som jag trodde att vi alla egentligen
              ville ha med så stor öppenhet som möjligt.
            </seg>
          </u>
          <u xml:id="i-c8f40ee0254f1340-647" prev="i-c8f40ee0254f1340-643" who="Q5581337">
            <seg xml:id="i-RvrWyJ7n11HDXEyvg3hrx2">
              Speciellt när vi ser att det finns ett hot med internationell
              terrorism i världen borde det vara en läxa också för Carl B Hamilton
              att lära sig av. Kärnkraften är inte lämplig teknik att använda
              sig av. Det är bättre att använda tekniker som inte går att missbruka
              av till exempel internationella terrorister.
            </seg>
          </u>
          <u xml:id="i-c8f40ee0254f1340-648" prev="i-c8f40ee0254f1340-643" who="Q5581337">
            <seg xml:id="i-M1Hhyb8zSSvMFGjy4ibxjJ">
              Jag tror att vi alla skulle vara mindre nervösa om terrorister
              tog sig in och klättrade upp i ett vindkraftverk än om de skulle
              göra det i ett kärnkraftverk. Det är viktig information som man
              behöver ta in när man gör avvägningen om man ska rösta ja eller
              nej till kärnkraft.
            </seg>
          </u>
          <note type="speaker" xml:id="i-7vLCpUMvdZbwJFPP1YjG5L">
            Anf. 123 CARL B HAMILTON (fp) replik:
          </note>
          <u xml:id="i-c8f40ee0254f1340-649" next="i-c8f40ee0254f1340-652" who="Q5785982">
            <seg xml:id="i-RnDpcbeNcP2P8fGve59vnN">
              Fru talman! Per Bolund och jag är ledamöter av en lagstiftande
              församling. Där är arbetssättet att man med argument och lagstiftning
              ändrar på verkligheten eller i varje fall de lagar som gäller.
            </seg>
          </u>
          <u xml:id="i-c8f40ee0254f1340-650" prev="i-c8f40ee0254f1340-649" who="Q5785982">
            <seg xml:id="i-TdD3JjvAV9urXLrZwbTegw">
              Nu är det tydligen så att Per Bolund anser att om man inte klarar
              av förändringsprocessen i Sveriges riksdag, i parlamentet och
              den lagstiftande församlingen, i demokratiska former, är det okej
              att man vidtar utomparlamentariska aktioner. Det kan man göra
              när man inte klarar av att stoppa kärnkraften på något annat sätt.
            </seg>
          </u>
          <u xml:id="i-c8f40ee0254f1340-651" prev="i-c8f40ee0254f1340-649" who="Q5785982">
            <seg xml:id="i-6d1KufFszsuVwTRwSZksUi">
              Jag kan förstå att enskilda personer som känner sig helt maktlösa
              och är långt ifrån riksdagen kan inta en sådan hållning i ett
              svagt ögonblick. Men jag kan inte förstå hur en riksdagsledamot
              som medlem av en lagstiftande församling kan stå och argumentera
              för att det inte är här som avgöranden ska träffas och inte här
              som kärnkraftens väl och ve ska avgöras. Det ska också tillåtas
              att det görs av utomparlamentariska personer genom att 50 personer
              begår ett brott och i detta fall bryter sin in på Forsmarks kärnkraftverk.
            </seg>
          </u>
          <u xml:id="i-c8f40ee0254f1340-652" prev="i-c8f40ee0254f1340-649" who="Q5785982">
            <seg xml:id="i-RAucSSdgK4HG9XRLWBXT39">
              Det är inte acceptabelt. Antingen är man demokrat och deltar
              i det lagstiftande arbetet i ordnade former eller också är man
              något annat. Jag vet inte om jag ska säga det ordet högt. Jag
              avstår från detta, fru talman. Men jag tycker att det är vämjeligt
              att höra en riksdagsledamot argumentera på det sätt som vi nu
              hörde.
            </seg>
          </u>
          <note type="speaker" xml:id="i-Vh4fwgBe5y9qoNjZMHxhRo">
            Anf. 124 PER BOLUND (mp) replik:
          </note>
          <u xml:id="i-c8f40ee0254f1340-653" next="i-c8f40ee0254f1340-655" who="Q5581337">
            <seg xml:id="i-8SRL7VHQ48HTyTqprKKiio">
              Fru talman! Det var väldigt starka ord. Jag blev lite överraskad
              av hur man kan ha så väldigt starka åsikter i den här frågan.
            </seg>
          </u>
          <u xml:id="i-c8f40ee0254f1340-654" prev="i-c8f40ee0254f1340-653" who="Q5581337">
            <seg xml:id="i-CjQBWarJZeRijSgF6MWYH3">
              Carl B Hamilton säger att om man tar ställning för att man har
              möjlighet att använda sig av civil olydnad tar man avstånd från
              att verka i Sveriges riksdag. Det gör man inte alls. Det finns
              alla möjligheter. Jag står här som riksdagsledamot just för att
              försöka förändra politiken och lagstiftningen och motverka sådana
              beslut som jag tycker går i direkt fel riktning, som till exempel
              att öppna för ny kärnkraft i Sverige. Det behöver inte betyda
              att man tar avstånd från civil olydnad.
            </seg>
          </u>
          <u xml:id="i-c8f40ee0254f1340-655" prev="i-c8f40ee0254f1340-653" who="Q5581337">
            <seg xml:id="i-HMUZ32wt83fUWHjLXMgpSG">
              Som jag var inne på har det genom historien visat sig vara en
              väldigt viktig del av den demokratiska processen. Det har också
              lett till det samhälle som vi har i dag. Det gäller så länge man
              har viktiga principer uppfyllda om icke-våld och att inte försöka
              förstöra så mycket som möjligt utan snarare hålla nere så mycket
              som möjligt på materiell förstörelse. Man ska också ha en öppenhet
              och en dialog. Syftet med en aktion är att ha en dialog och att
              föra en diskussion i samhället. Civil olydnad har en väldigt viktig
              roll i samhällsutvecklingen.
            </seg>
          </u>
          <note type="speaker" xml:id="i-JeL3xN4dEQ1rhcisPxXbaW">
            Anf. 125 CECILIE TENFJORD-TOFTBY (m):
          </note>
          <u xml:id="i-c8f40ee0254f1340-656" next="i-c8f40ee0254f1340-671" who="Q4982318">
            <seg xml:id="i-Up6LfGcy1J7R3z72APjSFw">
              Fru talman! Varför är energiförsörjningen i Sverige kanske vår
              tids viktigaste fråga? Jo, för att utan energi stannar Sverige.
              Alla samhällsfunktioner är beroende av en säker elförsörjning.
              Tänk bara tillbaka på stormarna Gudrun och Per när stora delar
              av vårt elnät slogs ut och vi hamnade i ett katastrofläge. Eller
              tänk till exempel på extremkylan den senaste vintern när elpriserna
              flög i vädret och vanliga familjer som min och våra företag drabbades
              av extremt höga elkostnader.
            </seg>
          </u>
          <u xml:id="i-c8f40ee0254f1340-657" prev="i-c8f40ee0254f1340-656" who="Q4982318">
            <seg xml:id="i-ER8fdsyBU7sztxrPf9qupP">
              Ett scenario där Sveriges invånare inte längre kan räkna med
              en stabil elförsörjning är inget som någon önskar sig. Elförsörjningen
              måste garanteras. Skulden för vinterns höga elpriser fick bäras
              av kärnkraftsreaktorer som på grund av underhåll stod still. Det
              är kanske inte så underligt att dagens reaktorer ibland måste
              stängas för att uppgraderas. Tänk bara på att våra äldsta reaktorer
              är av samma årsmodell som en Volvo Amazon.
            </seg>
          </u>
          <u xml:id="i-c8f40ee0254f1340-658" prev="i-c8f40ee0254f1340-656" who="Q4982318">
            <seg xml:id="i-XCg9mJqwdeCxfAuTXW9Pak">
              För säkerhetens, elprisernas och stabilitetens skull är det dags
              att uppgradera Amazonen till en ny modern miljöbil. Därför vill
              jag yrka bifall till utskottets ställningstagande och avslag på
              motionerna.
            </seg>
          </u>
          <u xml:id="i-c8f40ee0254f1340-659" prev="i-c8f40ee0254f1340-656" who="Q4982318">
            <seg xml:id="i-DAz8N9jTDo4ohmjiYNic1V">
              Fru talman! Utan en säker elförsörjning inget jobb, ingen välfärd
              och ingen framtid. Det är regeringen medveten om, och vi arbetar
              med att säkra dagens och framtidens jobb och välfärd. Vi tar ansvar
              för Sverige.
            </seg>
          </u>
          <u xml:id="i-c8f40ee0254f1340-660" prev="i-c8f40ee0254f1340-656" who="Q4982318">
            <seg xml:id="i-Fs3hDppKJEYADU7BGqxnQu">
              Jag tror inte att oppositionen har speciellt många invändningar
              mot denna beskrivning. Om vi i dag i grunden är överens om behovet
              av en säker elförsörjning och att det är avgörande för jobb, tillväxt
              och välfärd uppstår frågan: Hur? Hur säkrar vi att vi inte hamnar
              i en situation där lamporna släcks, där den elintensiva industrin
              flyr utomlands, där investeringar för att skapa arbeten inte görs,
              där arbetstillfällen försvinner och där välfärden lider?
            </seg>
          </u>
          <u xml:id="i-c8f40ee0254f1340-661" prev="i-c8f40ee0254f1340-656" who="Q4982318">
            <seg xml:id="i-BhyJcVUGoMKydTCjMvtCkA">
              Svaret är att genomföra en politik som tillåter nyinvesteringar
              inom energisidan och som signalerar till företagen att Sverige
              även i framtiden tar ansvar för energitillförseln och elsäkerheten.
            </seg>
          </u>
          <u xml:id="i-c8f40ee0254f1340-662" prev="i-c8f40ee0254f1340-656" who="Q4982318">
            <seg xml:id="i-NwzEcyYFj2nAzjdMxxafMW">
              Industrin efterfrågar tydliga och långsiktiga signaler. Det säger
              även Socialdemokraternas Tomas Eneroth. I en debattartikel med
              en rubrik om att västsvenska riksdagsledamöter måste ta ansvar
              för jobb, välfärd och klimat efterfrågar Kenneth Eriksson, ordförande
              för basindustrins energisamarbete SKGS skogen, kemin, gruvorna
              och stålet tydliga besked från oppositionen. Han säger så här:
              Att regeringen lyckats enas och ställt sig bakom kärnkraft som
              en del av energimixen visar på ett starkt politiskt ledarskap
              och ansvarstagande. Så säger Eriksson och ställer samma fråga
              som jag ställer här i dag: Hur ska vi klara att säkra både framtidens
              jobb och välfärd och samtidigt ta oss an klimathotet?
            </seg>
          </u>
          <u xml:id="i-c8f40ee0254f1340-663" prev="i-c8f40ee0254f1340-656" who="Q4982318">
            <seg xml:id="i-8AGHqpCmDbk49Aajgsrub8">
              Han, som representerar områden som i dag avlönar fler än 100
              000 LO-anslutna arbetare, inser betydelsen av tydliga besked och
              behovet av att rädda svenska arbetstillfällen genom att tillåta
              kärnkraftens existens. Han har förstått det Mona Sahlin vägrar
              inse att vi i många år kommer att behöva kärnkraften och att vi
              behöver byta ut gamla, mindre effektiva reaktorer mot nya säkrare
              och effektivare. Socialdemokraterna kanske borde ta ett samtal
              med några av sina medlemmar som riskerar att drabbas av deras
              politik.
            </seg>
          </u>
          <u xml:id="i-c8f40ee0254f1340-664" prev="i-c8f40ee0254f1340-656" who="Q4982318">
            <seg xml:id="i-45KBBNAHWrfRoTd78QnrAv">
              Fru talman! I debatten som har föregått dagens beslut har det
              ibland låtit som att ett ja till att byta ut gamla uttjänade reaktorer
              betyder att vi inte satsar på förnybara energikällor. Detta stämmer
              inte. I regeringens energiöverenskommelse framgår det tydligt
              att vår energimix ska bestå av kärnkraft, vattenkraft och nya
              förnybara energislag. Ingen regering har tidigare satsat så mycket
              på forskning och utveckling som vår alliansregering. Detta gynnar
              självfallet även energisektorn.
            </seg>
          </u>
          <u xml:id="i-c8f40ee0254f1340-665" prev="i-c8f40ee0254f1340-656" who="Q4982318">
            <seg xml:id="i-7WJHdyMBXQEkxUQ8dzjTHM">
              Energieffektivitet är också en betydande del av vår energipolitik.
              Vi måste för att säkra jobben och klimatet anstränga oss till
              det yttersta. Det är en självklarhet att vi även i fortsättningen
              ska arbeta för att hitta nya effektiva och klimatvänliga energikällor.
            </seg>
          </u>
          <u xml:id="i-c8f40ee0254f1340-666" prev="i-c8f40ee0254f1340-656" who="Q4982318">
            <seg xml:id="i-Liuo7J3zEJPxeGTSNo6dG1">
              Jag hoppas att vi en dag kommer att klara energiförsörjningen
              med 100 procent förnybart. Men där är vi inte ännu. Vi kan inte
              skicka signalen att vi har för avsikt att stänga ned 40 procent
              av Sveriges elförbrukning utan att vi har något att ersätta det
              med. Det vore oansvarigt, och det hotar hela Sverige och alla
              oss som bor här. Utan jobb inga skattemedel. Inga skattemedel
              ingen välfärd och inte en krona att satsa på forskning och utveckling
              för att få fram de framtida energikällor som oppositionen tydligen
              tror finns redan i dag.
            </seg>
          </u>
          <u xml:id="i-c8f40ee0254f1340-667" prev="i-c8f40ee0254f1340-656" who="Q4982318">
            <seg xml:id="i-BuS75thB1pxSNzqGp2q6DW">
              Fru talman! Vi måste ta ansvar, och denna regering gör det. Den
              7 juli arrangerade EU ett seminarium om energifrågor. Där deltog
              både nationella parlamentariker och EU-parlamentariker. Gemensamt
              för alla var oron för vår framtida energiförsörjning. Även frågan
              om beroende av rysk gas var självfallet högaktuell. Alla var vi
              överens om vikten av att forska fram nya gröna energislag. Men
              insikten om att det kan ta tid finns. Flera nationella parlamentariker
              höjde sina röster för att investera i ny kärnkraft. Det var en
              tydlig svängning från det som har diskuterats under tidigare parlamentarikerträffar.
            </seg>
          </u>
          <u xml:id="i-c8f40ee0254f1340-668" prev="i-c8f40ee0254f1340-656" who="Q4982318">
            <seg xml:id="i-FoMQCwKhGWd9aKVRHJ1LLR">
              Kärnkraften utgör inget hot mot klimatet. Det är en stabil energikälla.
              Jämfört med dagens reaktorer är den nya generationens reaktorer
              mycket effektivare och har högre säkerhet och högre tillgänglighet
              till nätet. De har en helt annan bränsleeffektivitet. Den högre
              bränsleeffektiviteten minskar även andelen avfall något som i
              sig självt är en viktig vinst.
            </seg>
          </u>
          <u xml:id="i-c8f40ee0254f1340-669" prev="i-c8f40ee0254f1340-656" who="Q4982318">
            <seg xml:id="i-5p2LiJuX9bJqY1BUFj1Ppf">
              Jag vet, fru talman, att många av dem som deltog i energiseminariet
              följer dagens debatt i Sverige. De kanske inte gör det bara för
              att de hoppas på en säker energiförsörjning för oss här uppe i
              nord utan även för att de inser att om Sverige investerar i ny
              modern kärnkraft öppnas möjligheter för dem att köpa CO2-neutral
              svensk el i stället för smutsig kolkraft eller gas från den ryska
              björnen.
            </seg>
          </u>
          <u xml:id="i-c8f40ee0254f1340-670" prev="i-c8f40ee0254f1340-656" who="Q4982318">
            <seg xml:id="i-UYYeSgKua2gyPiF1L67hkq">
              Svensk energiexport kan bli en betydande inkomstkälla för Sverige.
              I framtidens Europa, där elnäten är sammanbyggda, finns kanske
              lösningen på många av Europas energi- och klimatproblem. Efter
              Per Bolunds uttalande på parlamentarikermötet i Bryssel, där han
              påpekade vikten av en sammanlänkad gemensam europeisk elmarknad,
              vet jag att det finns en bred majoritet i riksdagen för att fortsätta
              processen med att länka ihop Sverige med kontinenten.
            </seg>
          </u>
          <u xml:id="i-c8f40ee0254f1340-671" prev="i-c8f40ee0254f1340-656" who="Q4982318">
            <seg xml:id="i-JUMQwiWDU7mHUGQvmqmSn9">
              Fru talman! Jag vill avsluta med ännu ett litet utdrag av vad
              Kenneth Eriksson har sagt som några ord med på vägen för dem från
              oppositionen som trots allt värnar jobben, tillväxten och välfärden
              i Sverige. Han säger så här: Det borde vara möjligt att skapa
              en bred politisk enighet kring regeringens förslag om att ersätta
              de befintliga reaktorerna och samtidigt investera kraftfullt i
              andra energislag.
            </seg>
          </u>
          <note xml:id="i-R8M7euToCs6LwwjAKE3baG">
            I detta anförande instämde Staffan Anger, Jan Ericson, Björn
            Hamilton, Hans Rothenberg och Marie Weibull Kornias (alla m).
          </note>
          <note type="speaker" xml:id="i-QewcbBw8ifGFfp2iWUNQo4">
            Anf. 126 PER BOLUND (mp) replik:
          </note>
          <u xml:id="i-c8f40ee0254f1340-672" next="i-c8f40ee0254f1340-677" who="Q5581337">
            <seg xml:id="i-SMMGKW8vX7k2phQ8i3HV7c">
              Fru talman! När det gäller ytterligare förbindelser är vi överens
              över alla partier, vad jag har sett, om de kablar som finns under
              planering och diskussion. Det gäller till exempel kabeln till
              Baltikum. Jag har snarare varit kritisk till att med regeringens
              politik blir till exempel inte vindkraftsprojekt av till havs,
              vilket skulle kunna leda till ytterligare överföringskapacitet
              till kontinenten. Jag tycker att det är tråkigt att den politik
              som förs nu inte är så kraftfull att det går att få till havsbaserad
              vindkraft i Sverige. Det är en stor svaghet.
            </seg>
          </u>
          <u xml:id="i-c8f40ee0254f1340-673" prev="i-c8f40ee0254f1340-672" who="Q5581337">
            <seg xml:id="i-BpCVqdnwBe5awUnysuWJJF">
              Min fråga till Cecilie är: Varför tror ni inte på alternativen?
              Varför tror ni inte på det som är alternativet till kärnkraft?
              Det är ju det som är mantrat i både detta anförande och i tidigare
              anföranden. Man säger att det ska vara energisäkerhet och stabilitet.
            </seg>
          </u>
          <u xml:id="i-c8f40ee0254f1340-674" prev="i-c8f40ee0254f1340-672" who="Q5581337">
            <seg xml:id="i-2giyTmXpyfkVb2vRqPxi7e">
              Cecilie säger att dessa alternativ inte finns framme i dag. Jag
              håller verkligen inte med om det. Vi ser i Sverige hur bioenergin
              har ökat kraftigt under de senaste decennierna framför allt när
              det gäller värme, men även när det gäller elproduktion. Vi ser
              att vindkraften nu växer. Jag skulle gärna se att den växte snabbare,
              men den växer.
            </seg>
          </u>
          <u xml:id="i-c8f40ee0254f1340-675" prev="i-c8f40ee0254f1340-672" who="Q5581337">
            <seg xml:id="i-9rLviZVQfTAtznan8WzbEH">
              Vi borde kunna vara överens om att potentialen är stor i Sverige.
              Jag skulle önska att vi kunde se det. Energimyndigheten har till
              exempel en planeringsram på 30 terawattimmar, och man säger att
              prognosen på längre sikt är ännu mycket större än så i Sverige.
            </seg>
          </u>
          <u xml:id="i-c8f40ee0254f1340-676" prev="i-c8f40ee0254f1340-672" who="Q5581337">
            <seg xml:id="i-AC6JHdu7BLomUBtBnjX5QH">
              Varför har ni en sådan teknikpessimistisk inställning? Ni menar
              att det inte går att försörja Sverige med förnybar energi, utan
              att vi måste ta till det som väl ingen kan tycka är lika bra utan
              som är ett sämre alternativ kärnkraften eftersom ni är rädda för
              att alternativen inte ska räcka till.
            </seg>
          </u>
          <u xml:id="i-c8f40ee0254f1340-677" prev="i-c8f40ee0254f1340-672" who="Q5581337">
            <seg xml:id="i-GecTLSehPm3anzEhzGGSS">
              Vilka studier lutar ni er mot när ni säger att det inte finns
              möjlighet att försörja Sverige med förnybar energi?
            </seg>
          </u>
          <note type="speaker" xml:id="i-Gm2xKzsrNfruMFgmYXW8Ya">
            Anf. 127 CECILIE TENFJORD-TOFTBY (m) replik:
          </note>
          <u xml:id="i-c8f40ee0254f1340-678" next="i-c8f40ee0254f1340-682" who="Q4982318">
            <seg xml:id="i-55SApJyPhUSPQD44b3HuRJ">
              Fru talman! Jag vill börja med att tacka Per Bolund för att han
              stöder tanken att Sverige i framtiden ska bli sammanlänkat med
              Europa. Jag stöder också Per Bolund i arbetet med att få fram
              ledningar så att vi kan få havsbaserad vindkraft. Det behövs.
              Det går inte att investera i havsbaserad vindkraft om inte vindkraften
              har någonstans att ta vägen.
            </seg>
          </u>
          <u xml:id="i-c8f40ee0254f1340-679" prev="i-c8f40ee0254f1340-678" who="Q4982318">
            <seg xml:id="i-X6GT6Mvo5fdoYVVjnBjw73">
              Jag vill också påminna om vinterns extremkyla där vindkraften
              i Tyskland gick på högvarv och där de hade ett överskott på vindkraftsel.
              Men i Sverige hade vi tyvärr ingen möjlighet att ta del av den
              vindkraften eftersom vi saknar en sammanlänkning med Europa.
            </seg>
          </u>
          <u xml:id="i-c8f40ee0254f1340-680" prev="i-c8f40ee0254f1340-678" who="Q4982318">
            <seg xml:id="i-EC1owFHomj2rNXF2wdsXAs">
              Processen tar tid. Jag pratade med Vattenfalls chef i Tyskland
              i går, och han sade att vi ska tänka på att beslutet tar ungefär
              20 år när det gäller sammanlänkningen med Europa. Det är alltså
              viktigt att vi i Alliansen och tillsammans med Miljöpartiet snart
              kan fatta ett beslut om att se till att Sverige blir en del av
              en europeisk elmarknad.
            </seg>
          </u>
          <u xml:id="i-c8f40ee0254f1340-681" prev="i-c8f40ee0254f1340-678" who="Q4982318">
            <seg xml:id="i-4TyG2Qw4EEN22HEvoW8pdj">
              Per Bolund har fel i sitt andra påpekande. Vi satsar på förnybar
              energi. Vi satsar väldigt mycket, och som miljöministern påpekade
              tidigare i dag har det aldrig satsats så mycket och byggts ut
              så mycket förnybart i Sverige som det görs nu. Vi har höga mål.
              År 2020 ska 50 procent av vår energitillförsel vara förnybar.
              Vi ska ha 25 terawattimmar förnybar energi. Det är mycket, och
              vi satsar.
            </seg>
          </u>
          <u xml:id="i-c8f40ee0254f1340-682" prev="i-c8f40ee0254f1340-678" who="Q4982318">
            <seg xml:id="i-NF8EDvxyiyeu9aJLeJi1Zk">
              Men som andra nationella parlamentariker påpekade i Bryssel tar
              den här processen tid. Vi måste se till att vi alltid kan försäkra
              våra invånare och vår industri om att de har en säker tillgång
              på elektricitet och energi. Om vi inte har det stoppar investeringarna
              i Sverige. Då får vi inga arbeten, inga skattemedel och vi kan
              inte fortsätta att forska för att få fram nya gröna energislag,
              vilket jag tycker är jätteviktigt.
            </seg>
          </u>
          <note type="speaker" xml:id="i-HyzV9tQZ77gFyqNwAmorAt">
            Anf. 128 PER BOLUND (mp) replik:
          </note>
          <u xml:id="i-c8f40ee0254f1340-683" next="i-c8f40ee0254f1340-685" who="Q5581337">
            <seg xml:id="i-T1ADEzEn1VqEDRQGuXCByo">
              Fru talman! När man säger att man inte kan få energisäkerhet
              med de alternativa energislagen säger man indirekt att det inte
              går att försörja Sverige med förnybar energi. Det tycker jag är
              väldigt tråkigt. Vi pratar inte om att kärnkraften måste ersättas
              de närmaste åren, utan det är en ganska lång process innan kärnkraftverken
              når en ålder då de inte kan drivas längre. Under den tiden har
              man en valmöjlighet om man ska ersätta dem med kärnkraft eller
              om man ska ersätta dem med förnybara energikällor. Det handlar
              inte om att alla de terawattimmar som kärnkraften i dag står för
              måste finnas i morgon, utan de måste finnas där inom ett par decennier.
            </seg>
          </u>
          <u xml:id="i-c8f40ee0254f1340-684" prev="i-c8f40ee0254f1340-683" who="Q5581337">
            <seg xml:id="i-3FHPYNpHgaj2qcTr3G3dEY">
              Därför är min fråga: Varför har regeringspartierna en så pessimistisk
              inställning när det gäller teknikutvecklingen och möjligheterna
              att bygga ut de förnybara alternativen att man säger att inte
              ens på sikt, tills kärnkraften når sin absoluta bortersta livslängd
              om 2030 år, kommer det att finnas möjligheter att bygga ut den
              förnybara energin så att man kan ersätta kärnkraften?
            </seg>
          </u>
          <u xml:id="i-c8f40ee0254f1340-685" prev="i-c8f40ee0254f1340-683" who="Q5581337">
            <seg xml:id="i-98d3sTtkUmww46zijJ6BqF">
              Jag tycker inte att ni har något stöd för den linjen, varken
              från Energimyndigheten eller från andra som har studerat det här.
              Man säger ju att det finns enormt stora möjligheter. Om politikerna
              bara vågar satsa på att bygga ut det förnybara behöver vi inte
              använda oss av kärnkraften i Sverige. Det finns möjligheter att
              få precis det som Cecilie Tenfjord-Toftby efterlyser, det vill
              säga ett stabilt energisystem med en stabil energiförsörjning
              och energitrygghet. Jag vill hävda att energitryggheten snarare
              blir större om man har en energiförsörjning som baseras på inhemska
              energiresurser, vinden som vi har i Sverige, biomassa som vi har
              i Sverige, vågkraften och solen, än om vi förlitar oss på import
              av uran från andra länder, vilket tyvärr är det som regeringen
              nu öppnar för och som vi kommer att få om vi trycker ja på knappen
              i kväll.
            </seg>
          </u>
          <note type="speaker" xml:id="i-6Y4PZfwCA83PME1c1EotkV">
            Anf. 129 CECILIE TENFJORD-TOFTBY (m) replik:
          </note>
          <u xml:id="i-c8f40ee0254f1340-686" next="i-c8f40ee0254f1340-688" who="Q4982318">
            <seg xml:id="i-TYhHSaqRpL8EyErULoygLz">
              Fru talman! Jag vill återigen påpeka att vi satsar på förnybart,
              Per Bolund. Vi har höga mål. Jag hoppas att vi i framtiden kommer
              att vara försörjda av förnybara energislag till 100 procent, men
              vi är inte där än. Det är inte bara här i Sverige utan även ute
              i Europa som det påpekas att vi är i behov av att ha en varierad
              energimix. Vi behöver fler ben att stå på. Det är det som är framtiden.
            </seg>
          </u>
          <u xml:id="i-c8f40ee0254f1340-687" prev="i-c8f40ee0254f1340-686" who="Q4982318">
            <seg xml:id="i-EHEmZTyfLbgUoXd4xXEVdG">
              Våra kärnkraftverk börjar i dag bli till åren komna, som även
              Per Bolund påpekar. De behöver uppgraderas för säkerhetens skull.
              Jag blir lite fundersam eftersom jag har hört både Per Bolund
              och Tomas Eneroth beskriva kärnkraften på ett väldigt hemskt sätt.
              Ni är väldigt rädda för kärnkraften.
            </seg>
          </u>
          <u xml:id="i-c8f40ee0254f1340-688" prev="i-c8f40ee0254f1340-686" who="Q4982318">
            <seg xml:id="i-6rMNWfdA5NGzvXRAVQyxsV">
              Med era argument om kärnkraftens alla faror är det lite underligt
              att ni i dag inte har ett förslag om avveckla kärnkraften omedelbart.
              Är det så att kärnkraften representerar ett mardrömsscenario för
              er undrar jag om ni verkligen vill utsätta Sveriges invånare för
              den faran tills ni successivt kan avveckla kärnkraften. Det är
              vad Miljöpartiet och Socialdemokraterna säger. Ni säger att ni
              vill successivt avveckla kärnkraften, men samtidigt säger att
              ni att kärnkraften varje dag är ett potentiellt katastrofscenario.
              Om ni verkligen tycker att kärnkraften är ett potentiellt katastrofscenario
              tycker jag att ert argument om att avveckla kärnkraften successivt
              är oansvarigt, ansvarslöst och extremt cyniskt. Eller är det så
              att er argumentation i dag bara är ren retorik?
            </seg>
          </u>
          <note type="speaker" xml:id="i-3keghPUpYzwTnCdHy6yhXG">
            Anf. 130 EVA SELIN LINDGREN (c):
          </note>
          <u xml:id="i-c8f40ee0254f1340-689" next="i-c8f40ee0254f1340-702" who="Q4977972">
            <seg xml:id="i-5qtHtkrhdTjcTTJCCr13Cd">
              Fru talman! Jag vill börja med att yrka avslag på förslaget i
              näringsutskottets betänkande.
            </seg>
          </u>
          <u xml:id="i-c8f40ee0254f1340-690" prev="i-c8f40ee0254f1340-689" who="Q4977972">
            <seg xml:id="i-SuQtCGpxZRB1DoiHjaGb7B">
              Liksom för Per Bolund är grunden för mitt ställningstagande både
              saklig och etisk. Vi är många här som vill värna livet på jorden,
              livsmiljön och freden. Det framtidsperspektiv som finns inbyggt
              i regeringens förslag till nysatsningar på kärnkraft hotar båda
              dessa värden som är grundstenar inom freds- och miljörörelserna.
              Jag tycker inte att vi ska blåsa till strid mot de rörelserna.
            </seg>
          </u>
          <u xml:id="i-c8f40ee0254f1340-691" prev="i-c8f40ee0254f1340-689" who="Q4977972">
            <seg xml:id="i-8n3JqDFfyp6cAou9R87VRZ">
              Jag är också undrande inför regeringens beslut att skriva en
              proposition som strider mot såväl Alliansens vallöfte inför valet
              2006 som statsministerns regeringsförklaring. Det ger intryck
              av att man stöder krafterna inom det militärindustriella komplexet
              men inte de krafter som vill värna om fred och miljö.
            </seg>
          </u>
          <u xml:id="i-c8f40ee0254f1340-692" prev="i-c8f40ee0254f1340-689" who="Q4977972">
            <seg xml:id="i-UtY1sV7RUDhCeMcT7doHjz">
              Kärnkraftens risker med radioaktivt nedsmittade livsmiljöer och
              kärnvapenspridning är så långsiktiga att ett ställningstagande
              till dess vara eller inte vara borde ha fått en seriös, allsidig
              och blocköverskridande behandling. Flera röster här har hävdat
              det. Att överlämna olösta eller rent av olösliga problem till
              våra barn, barnbarn och deras efterkommande är ansvarslöst och
              vittnar knappast om någon större regeringsduglighet.
            </seg>
          </u>
          <u xml:id="i-c8f40ee0254f1340-693" prev="i-c8f40ee0254f1340-689" who="Q4977972">
            <seg xml:id="i-DxHznsdcUd2jSSBUm5AiMS">
              Kärnkraften är en fråga med räckvidd tusentals år framåt i tiden,
              och den sätter kommande generationers liv på spel. Jag vill därför
              instämma i de indianska visdomsord som säger: Vi har inte ärvt
              jorden från våra förfäder utan har den till låns från våra barn.
              En annan röst säger: Människan vävde inte livets väv. Hon är endast
              en tråd i den. Vad hon gör mot den väven gör hon mot sig själv.
            </seg>
          </u>
          <u xml:id="i-c8f40ee0254f1340-694" prev="i-c8f40ee0254f1340-689" who="Q4977972">
            <seg xml:id="i-ArjpZR77VnbRSyj4yywNph">
              I propositionen och i riksdagsbehandlingen har kärnkraften enbart
              behandlats som en energi- och kostnadsfråga, och den har inte
              beretts i försvarsutskottet trots den starka koppling mellan kärnkraft
              och kärnvapen som har varit känd ända sedan man upptäckte fissionsprocessen
              och utvecklade de atombomber som fälldes över Japan 1945.
            </seg>
          </u>
          <u xml:id="i-c8f40ee0254f1340-695" prev="i-c8f40ee0254f1340-689" who="Q4977972">
            <seg xml:id="i-4gUN1rCt8HJ1KTY3NtupZj">
              Atombombens fader Robert Oppenheimer har berättat att när han
              bevittnade den första provsprängningen i New Mexico associerade
              han till en rad ur Bhagavadgita som säger: Jag har blivit döden,
              världarnas förintare. Men efter kriget kom han alltmer att motverka
              spridningen av kärnvapen.
            </seg>
          </u>
          <u xml:id="i-c8f40ee0254f1340-696" prev="i-c8f40ee0254f1340-689" who="Q4977972">
            <seg xml:id="i-EWpz2wmf96ZZbm6fxGUo9Z">
              När man lägger fram en proposition om förutsättningarna för ett
              generationsskifte i de svenska kärnkraftverken borde alla förutsättningarna
              fastslås. Till dessa förutsättningar borde man ha listat stränga
              krav på att inte medverka till miljöförstöring och spridning av
              kärnvapenmaterial, och man borde även ha behandlat de förutsättningar
              som ska gälla för valet av teknik.
            </seg>
          </u>
          <u xml:id="i-c8f40ee0254f1340-697" prev="i-c8f40ee0254f1340-689" who="Q4977972">
            <seg xml:id="i-XPKhJAQYgHZJoJB5qdnxkJ">
              En annan fråga som fortfarande är olöst är frågan om hur man
              ska kunna säkerställa att kärnavfallet inte kommer på avvägar
              och förgiftar miljön under de hundra tusen år man menar att det
              ska förvaras. Att ha funnit en lösning på kärnavfallsfrågan som
              även sanktionerats av oberoende forskare borde också ha varit
              en given förutsättning.
            </seg>
          </u>
          <u xml:id="i-c8f40ee0254f1340-698" prev="i-c8f40ee0254f1340-689" who="Q4977972">
            <seg xml:id="i-uctfoycYYwDsQJY2ri4oD">
              Min slutsats är därför att stora och hittills olösta problem
              med kärnkraften kvarstår och kommer att förvärras om propositionens
              förslag genomförs. Jag är inte av den uppfattningen att Sverige
              för närvarande är det mest riskutsatta landet, men inte minst
              den senaste tidens händelser visar att kärnkraftverken är bristfälligt
              bevakade. Min oro gäller vad som händer i framtiden med våra barn
              och kommande generationer. En katastrof kan också inträffa tidigare.
            </seg>
          </u>
          <u xml:id="i-c8f40ee0254f1340-699" prev="i-c8f40ee0254f1340-689" who="Q4977972">
            <seg xml:id="i-EnbeFmtxCnBfqn1EjgYkRe">
              I tidigare motioner och diskussioner har jag också påtalat att
              den starka kopplingen mellan kärnkraft och kärnvapen som funnits
              sedan 1940-talet har lett till att vi nu har en världsvid spridning
              av kärnvapenmaterialet plutonium som bildas i såväl kärnkrafts-
              som forskningsreaktorer. De senast tillkomna kärnvapenländerna
              har alla plutoniumbomber.
            </seg>
          </u>
          <u xml:id="i-c8f40ee0254f1340-700" prev="i-c8f40ee0254f1340-689" who="Q4977972">
            <seg xml:id="i-16nAh4AVa6nrZwihrnYxmG">
              Jag har också påtalat det orimliga i att såväl IAEA som icke-spridningsavtalet,
              NPT, med ena handen sprider kärnkraft och med den andra säger
              sig vilja motverka kärnvapenspridning. Det är samma dubbelmoral
              som kommer till uttryck i länder som å ena sidan anser att alla
              medborgare ska ha rätt att bära vapen men å andra sidan bekymrar
              sig för skolskjutningar och oskyldiga som dödas. Jag tycker inte
              att Sverige ska hålla sig med en sådan dubbelmoral.
            </seg>
          </u>
          <u xml:id="i-c8f40ee0254f1340-701" prev="i-c8f40ee0254f1340-689" who="Q4977972">
            <seg xml:id="i-XzLEcNURr9r6mUXzzg1PHX">
              För egen del kommer jag därför att följa samvetets röst och rösta
              nej till regeringens förslag till nya kärnkraftssatsningar. Samtidigt
              är jag förvånad över att många andra som i andra sammanhang hävdar
              etiska och kanske till och med kristna normer nu har förträngt
              och bortsett från de stora hot mot freden och livsmiljön som den
              ökade spridningen av kärnvapenmaterial och kärnteknologi medför.
            </seg>
          </u>
          <u xml:id="i-c8f40ee0254f1340-702" prev="i-c8f40ee0254f1340-689" who="Q4977972">
            <seg xml:id="i-R8djpQbRMuoixecBg6JK4G">
              Fru talman! Förutom kärnkraftens stora risker med avfall, radioaktiva
              utsläpp och kärnvapenspridning har den en klar nackdel genom att
              den är storskalig och känslig för störningar. De nya gröna energislagen
              däremot kan utvecklas i småskaliga system och drivas enkelt i
              andelsföreningar, enskilda firmor och små bolag, vilket är i linje
              med Centerpartiets tidigare politik att slå vakt om människors
              egenmakt och förmåga att klara sig själva. Att överge den linjen
              och i stället öppna vägen för nya stora kärnkraftverk blir ett
              stort svek och ett olyckligt val för svenska folket.
            </seg>
          </u>
          <note xml:id="i-5FEhmp3nSUxp1smvwJK3GR">
            I detta anförande instämde Marianne Berg, Wiwi-Anne Johansson
            och LiseLotte Olsson (alla v) samt Per Bolund, Tina Ehn, Jan Lindholm
            och Lage Rahm (alla mp).
          </note>
          <note type="speaker" xml:id="i-UNYv5pStyGRwwRWyZERWQv">
            Anf. 131 CARL B HAMILTON (fp) replik:
          </note>
          <u xml:id="i-c8f40ee0254f1340-703" next="i-c8f40ee0254f1340-706" who="Q5785982">
            <seg xml:id="i-E2tDma49Kmq9pyAum9mNXd">
              Fru talman! Eva Selin Lindgren och jag har ju talat om de här
              sakerna tidigare. Jag känner väl till Evas ståndpunkt. Jag ska
              i den här repliken begränsa mig till att citera Hans Blix som
              är ordförande för internationella kommissionen om massförstörelsevapen.
              Han är en välkänd nedrustare sedan decennier, och han har sysslat
              med vapenkontroll.
            </seg>
          </u>
          <u xml:id="i-c8f40ee0254f1340-704" prev="i-c8f40ee0254f1340-703" who="Q5785982">
            <seg xml:id="i-2iJcnwLxXy1G7E7AP3ZC3a">
              I en tidningsartikel som publicerades i tidningen Fokus i vintras
              ställde han frågan: Blir det fler kärnvapen om det blir mer kärnkraft?
            </seg>
          </u>
          <u xml:id="i-c8f40ee0254f1340-705" prev="i-c8f40ee0254f1340-703" who="Q5785982">
            <seg xml:id="i-VZsJJYNEhhmiM1JBK4TF5t">
              Eva säger ja. Hans Blix svar är det här: Nej, det blir inga bomber
              av en dubblerad användning av kärnkraft i USA, Kina, Ryssland,
              Japan eller Sverige. Däremot råder det stor enighet om att vi
              bör begränsa antalet anläggningar där uran kan anrikas till vapenbränsle.
            </seg>
          </u>
          <u xml:id="i-c8f40ee0254f1340-706" prev="i-c8f40ee0254f1340-703" who="Q5785982">
            <seg xml:id="i-LNd2oFtV7zEGRZDJvzgwQB">
              Han fortsätter: Är kärnkraften då svaret på hotet mot vårt klimat?
              Nej, inte ensam, men det är inget skäl från att avstå från den.
              Den är i dag en lika stor koldioxidfri energikälla som vattenkraften
              och den har en mycket större utvecklingspotential.
            </seg>
          </u>
          <note type="speaker" xml:id="i-VuK5fFsUzHZN7SBr9vGavn">
            Anf. 132 EVA SELIN LINDGREN (c) replik:
          </note>
          <u xml:id="i-c8f40ee0254f1340-707" next="i-c8f40ee0254f1340-710" who="Q4977972">
            <seg xml:id="i-EDLSqmmLFCiidx6u7BaGNL">
              Fru talman! Jag har läst den här artikeln av Blix, och jag har
              också sett att det finns starka motargument bland annat från forskargrupper
              i USA och också i England, där många forskare har protesterat.
              För det första har de gjort livscykelanalyser över kärnkraften
              och sett att den inte är koldioxidfri därför att alla de här leden
              som föregår den uranbrytning, transporter och allting ger upphov
              till stora utsläpp. Då kan man säga att den analysen också ska
              göras för andra energislag, alltså vindkraft, vågkraft och så
              vidare, och det tycker jag är helt rätt.
            </seg>
          </u>
          <u xml:id="i-c8f40ee0254f1340-708" prev="i-c8f40ee0254f1340-707" who="Q4977972">
            <seg xml:id="i-6yQKoPHKFFVPJhZcNF6JTH">
              Jag väntar alltså på en mer fullständig analys.
            </seg>
          </u>
          <u xml:id="i-c8f40ee0254f1340-709" prev="i-c8f40ee0254f1340-707" who="Q4977972">
            <seg xml:id="i-YAV56FFPfQtXqiWmUHpJhR">
              Vad de analyserna gav var att kärnkraften inte är koldioxidfri.
              Vattenfall och SKB har dock lanserat den som sådan för att kunna
              utöka kärnkraften. Jag tror inte att Hans Blix är kunnigare än
              vad de 90 forskarna är som har sysslat med detta i England, bland
              annat ekonomer, och det ungefär lika stora antalet forskare i
              USA.
            </seg>
          </u>
          <u xml:id="i-c8f40ee0254f1340-710" prev="i-c8f40ee0254f1340-707" who="Q4977972">
            <seg xml:id="i-HKnC6tySULJxLKBL2hvXNq">
              När det gäller vapenkvalitet är det inte bara frågan om uran.
              De nya länderna har ju plutoniumbomber. Det såg jag redan på 70-talet.
              Då varnade Englands atomenergiansvarige för att man i uranfallet
              kunde utvinna vapenmaterial. Om man har vapenplutonium och gör
              bränslebyte tätt får man en hög halt, kanske 90 procent eller
              något sådant, av den klyvbara kärnan som är plutonium-239. Men
              om man låter det ligga längre i reaktorn blir halten av klyvbart
              material bara 70 procent, och då ökar den minsta mängd som behövs
              från cirka fyra till sex kilo. Plutonium är 20 gånger tyngre än
              vatten, så det krävs inte särskilt mycket.
            </seg>
          </u>
          <note type="speaker" xml:id="i-NyiiS9mHuB26EvuQ5Db69A">
            Anf. 133 CARL B HAMILTON (fp) replik:
          </note>
          <u xml:id="i-c8f40ee0254f1340-711" next="i-c8f40ee0254f1340-714" who="Q5785982">
            <seg xml:id="i-FzkP6GMWpoapjNWRpETFj4">
              Fru talman! Jag håller med Eva Selin Lindgren om att inte Hans
              Blix, om han vore här, skulle göra anspråk på att vara någon expert
              på livscykelanalys, men jag tycker inte att det är själva poängen.
              Poängen är att han ställer precis den här frågan om det blir fler
              kärnvapen om det blir mer kärnkraft. Hans svar är: Nej, det blir
              inga bomber av en dubblerad användning av kärnkraft i USA, Kina,
              Ryssland, Japan eller Sverige.
            </seg>
          </u>
          <u xml:id="i-c8f40ee0254f1340-712" prev="i-c8f40ee0254f1340-711" who="Q5785982">
            <seg xml:id="i-B99WMLvUhWsHNyCSgFPTsZ">
              Det är själva poängen i det hela. Jag anser naturligtvis att
              han har en särskild trovärdighet på denna punkt, eftersom han
              har sysslat med nedrustning och vapenkontroll i stort sett hela
              sitt vuxna liv och för närvarande är ordförande i den internationella
              kommissionen om massförstörelsevapen. Det är ingen duvunge som
              gör den här bedömningen. Han har dessutom varit chef för IAEA
              i ungefär 20 år.
            </seg>
          </u>
          <u xml:id="i-c8f40ee0254f1340-713" prev="i-c8f40ee0254f1340-711" who="Q5785982">
            <seg xml:id="i-6Ta4JeimV5fsG4xH7ArbdP">
              Jag tycker därför att hans omdöme och hans värdering av de farhågor
              som Eva Selin Lindgren för fram här väger väldigt tungt, även
              om jag, vilket vi har talat om tidigare, inte på något sätt tycker
              att detta är ofarligt. Där finns ett korn av sanning.
            </seg>
          </u>
          <u xml:id="i-c8f40ee0254f1340-714" prev="i-c8f40ee0254f1340-711" who="Q5785982">
            <seg xml:id="i-UzWTwMp4T2YDrK2tazspwe">
              Jag tycker ändå att hans bedömning väger väldigt tungt, och det
              har varit viktigt för mig.
            </seg>
          </u>
          <note type="speaker" xml:id="i-25u5RoSv9nKKVWaD8LU6Zw">
            Anf. 134 EVA SELIN LINDGREN (c) replik:
          </note>
          <u xml:id="i-c8f40ee0254f1340-715" next="i-c8f40ee0254f1340-716" who="Q4977972">
            <seg xml:id="i-Tz7fV4mzQPPr2kqsekhX1k">
              Fru talman! Jag vet att han har haft den här bedömningen länge.
              Det är ju den bedömningen IAEA har och som gör att det blir en
              dubbelmoral. De nya länderna har just plutoniumvapen, och de har
              fått det via reaktorerna. Till exempel Israel har en forskningsreaktor.
              Iran vill skaffa sig en likadan.
            </seg>
          </u>
          <u xml:id="i-c8f40ee0254f1340-716" prev="i-c8f40ee0254f1340-715" who="Q4977972">
            <seg xml:id="i-UirGJSSEX4NYSC5zdnSpqH">
              Det sker alltså en spridning via kärnkraft och forskningsreaktorer.
              Blix måste vara medveten om det, men han talar om uranbomber.
              Det gör Obama också. Jag talar om plutonium som användes i Nagasaki
              och som är den stora mängden som ligger i bassänger runt om i
              världen.
            </seg>
          </u>
          <note type="speaker" xml:id="i-TszK3puNfKtZrxvPN5LxEE">
            Anf. 135 NINA LARSSON (fp):
          </note>
          <u xml:id="i-c8f40ee0254f1340-717" next="i-4dpqi8PuEERKNAxc5FqJTR" who="Q4961147">
            <seg xml:id="i-Hrobr1XWvFufkoW6qJusij">
              Fru talman! I valet den 19 september är det mycket som står på
              spel. Det handlar om ifall vi ska fortsätta på den inslagna vägen
              med sänkt skatt på arbete, ökande satsningar på forskning och
              infrastruktur och bättre villkor för företagen. Inte minst handlar
              det om ifall vi ska säkerställa vår energiförsörjning och därmed
              trygga jobben i vår basindustri.
            </seg>
          </u>
          <u xml:id="i-c8f40ee0254f1340-718" prev="i-c8f40ee0254f1340-717" who="Q4961147">
            <seg xml:id="i-HNoqAES2fKFyi5D6uL83RE">
              Sverige är ett exportberoende land, och mycket av vårt välstånd
              bygger på vår basindustri med produkter och råvaror från bland
              annat skogen och gruvorna. Basindustrin står för en stor del av
              sysselsättningen i Sverige. Kanske upp till 400 000 svenskar är
              direkt eller indirekt beroende av basindustrin.
            </seg>
          </u>
          <u xml:id="i-c8f40ee0254f1340-719" prev="i-c8f40ee0254f1340-717" who="Q4961147">
            <seg xml:id="i-BixnsoBjHC7ZVZr2WkWS1F">
              En av de viktigaste förutsättningarna för basindustrin är säker
              tillgång på el till konkurrenskraftiga priser. Varje år använder
              de svenska basindustrierna nästan 40 terawattimmar elkraft en
              fjärdedel av Sveriges totala användning. Skogsindustrin står för
              ungefär hälften av det.
            </seg>
          </u>
          <u xml:id="i-c8f40ee0254f1340-720" prev="i-c8f40ee0254f1340-717" who="Q4961147">
            <seg xml:id="i-JhjwCXfc6BZ9ScRBWYoKqn">
              Elkostnaden är en stor kostnadspost och kan motsvara upp till
              40 procent av förädlingsvärdet. För en del elintensiva företag
              är elkostnaden lika stor som lönekostnaden. Även nyare industrier
              som företaget Google, om man kan kalla dem det, använder enorma
              mängder elektricitet varje dag, världen över. Rätt nyligen tog
              Google över ett gammalt pappersbruk i Finland för att göra om
              det till servercentral. Bruket var av det gamla slaget och slukade
              enorma mängder el, och Google är nu beroende av lika mycket el.
              Vi ska heller inte glömma alla de små och medelstora företagen
              runt om i vårt land som även de brottas med sina elräkningar.
            </seg>
          </u>
          <u xml:id="i-c8f40ee0254f1340-721" prev="i-c8f40ee0254f1340-717" who="Q4961147">
            <seg xml:id="i-BAo4pcByCcJx3NYQGvyzp8">
              Vi är beroende av el, och beroendet minskar inte. Internet växer,
              och transportsektorn kommer förhoppningsvis att i stor utsträckning
              övergå i eldrift. Genom Alliansens energiuppgörelse kan vår energimix
              stå på flera ben framöver. Det ger en stabil, säker och klimatsmart
              tillgång till el till konkurrenskraftiga priser.
            </seg>
          </u>
          <u xml:id="i-c8f40ee0254f1340-722" prev="i-c8f40ee0254f1340-717" who="Q4961147">
            <seg xml:id="i-FjEWNHEWkuoZzsSCcCU5Wg">
              Vi kan inte vifta bort det faktum att kärnkraften står för halva
              vår elkraft. Vi kan inte i dagsläget och för en tid framöver ersätta
              kärnkraften med de förnybara alternativ som finns till buds. Det
              blir alltför kostsamt, och det räcker inte. Tanken med gigantiska
              solparker och kablar över Afrika och Europa är mycket bra, men
              vi är inte riktigt där ännu. Vi vet det. Basindustrin vet det.
              Fackförbunden vet det.
            </seg>
          </u>
          <u xml:id="i-c8f40ee0254f1340-723" prev="i-c8f40ee0254f1340-717" who="Q4961147">
            <seg xml:id="i-SYdiPYkb9k88hNq8d37gtS">
              I mitt hemlän Värmland rör det sig om tusentals arbetstillfällen
              i industrier som är beroende av god tillgång på baskraft genom
              kärnkraften. Skoghall inom Stora Enso med ungefär 950 anställda
              använde 1 013 gigawattimmar, Billerud i Grums med ungefär 860
              anställda 730 gigawattimmar och Rottneros i Sunne med 126 anställda
              235 gigawattimmar. Samtliga siffror är från 2009, och då ska vi
              komma ihåg att 2009 inte var ett av de bästa åren. Det slutar
              dock inte där. Vi har många fler exempel på elintensiva industrier
              och andra företag i Värmland som drabbas och som samstämmigt ställer
              upp bakom den uppgörelse som alliansregeringen har träffat.
            </seg>
          </u>
          <u xml:id="i-c8f40ee0254f1340-724" prev="i-c8f40ee0254f1340-717" who="Q4961147">
            <seg xml:id="i-6kRHyTVkB8r7oWfbPsPsTq">
              Det handlar om tusentals jobb i Värmland. Hur kan de socialdemokratiska
              ledamöterna Ann-Kristine Johansson, Marina Pettersson, Berit Högman,
              Tommy Ternemar och Lars Mejern Larsson senare i dag sitta i kammaren
              och rösta för avveckling av och förbud mot kärnkraften när så
              många företag och tusentals arbetstillfällen i Värmland är beroende
              av att vi har en stabil och säker tillgång till el till konkurrenskraftiga
              priser?
            </seg>
          </u>
          <u xml:id="i-c8f40ee0254f1340-725" prev="i-c8f40ee0254f1340-717" who="Q4961147">
            <seg xml:id="i-EjKAptf68zPVbX4w8PBA22">
              Nu är de socialdemokratiska ledamöterna från Värmland inte på
              plats i kammaren, men om de varit närvarande hade vi säkert fått
              höra något i stil med att det är den förnybara energin som skapar
              nya jobb i Värmland. Ja, det är det också. Jag är den första att
              ställa upp på det. Heja det, säger jag. Om alliansregeringen får
              fortsätta att styra landet kommer de förnybara alternativen att
              fortsätta att frodas tillsammans med basindustrin och dess behov
              av baskraft.
            </seg>
          </u>
          <u xml:id="i-c8f40ee0254f1340-726" prev="i-c8f40ee0254f1340-717" who="Q4961147">
            <seg xml:id="i-JYJwAYr54b3HP23fp7mhh5">
              LO och fackförbunden har inte ställt upp på detta självmål från
              oppositionens sida. De inser att för att klara jobben måste vi
              ha den goda, stabila tillgången till el som kärnkraften ger. Att
              försöka låtsas som om vi inte behöver den är att spela ett mycket
              högt spel och riskera tusentals arbetstillfällen. Jag hoppas därför
              att de värmländska socialdemokratiska ledamöterna ska stå emot
              partipiskan och rösta för att ta bort nybyggnationsförbudet.
            </seg>
          </u>
          <u xml:id="i-4dpqi8PuEERKNAxc5FqJTR" prev="i-c8f40ee0254f1340-717" who="Q4961147">
            <seg xml:id="i-HTRC8MHvoB6vmNioXALPqV">
              Jag yrkar bifall till utskottets förslag i betänkandet.
            </seg>
          </u>
          <note xml:id="i-8wtT14n6AcUCJnaapYcUrh">
            I detta anförande instämde Agneta Berliner, Carl B Hamilton,
            Ulf Nilsson, Christer Nylander och Lars Tysklind (alla fp).
          </note>
          <note type="speaker" xml:id="i-F9zr1pbeUbx6GpmH272rTA">
            Anf. 136 PER BOLUND (mp) replik:
          </note>
          <u xml:id="i-c8f40ee0254f1340-727" next="i-c8f40ee0254f1340-729" who="Q5581337">
            <seg xml:id="i-BvPHkZoMFHLp8HnqL446rs">
              Fru talman! Jag hade inte tänkt begära replik eftersom det lät
              som om Nina Larsson mest vände sig till Socialdemokraterna, men
              jag måste ändå reagera på den pessimism som präglar regeringens
              och regeringsföreträdarnas energipolitik. Hela grunden för den
              energipolitiken är att det inte räcker med förnybar energi. Om
              det hade räckt lät det som om de gärna skulle basera sitt energisystem
              på det. Någon form av analys från regeringens sida säger dock
              att det inte finns tillräckligt mycket förnybar energi i Sverige
              för att det ska kunna försörja våra elbehov, även basindustrins.
            </seg>
          </u>
          <u xml:id="i-c8f40ee0254f1340-728" prev="i-c8f40ee0254f1340-727" who="Q5581337">
            <seg xml:id="i-EXV6ruAaSMuP96yFrGNvaM">
              Jag kan inte förstå hur regeringsföreträdarna får ihop en sådan
              bild. Vad bygger den på för analys? Vilka studier visar att det
              inte skulle räcka med att ta fram tillräckligt mycket förnybar
              energi i Sverige? Vi har fantastiska möjligheter att producera
              förnybar energi. Vi har vattenkraften. Alla partier är överens
              om att vi ska fortsätta att använda den, och den står redan i
              dag för mellan 50 och 60 procent av Sveriges elproduktion. Jag
              vill passa på att rätta en uppgift som nämndes tidigare. Det är
              inte hälften av Sveriges elproduktion som kommer från kärnkraften
              utan en tredjedel, om vi tittar ett år tillbaka i tiden. Det är
              alltså inte så stora mängder som behöver ersättas som Nina Larsson
              får det att låta.
            </seg>
          </u>
          <u xml:id="i-c8f40ee0254f1340-729" prev="i-c8f40ee0254f1340-727" who="Q5581337">
            <seg xml:id="i-2rFNFZwLvj4NCrQBYTPp9h">
              Vi har, som jag sade, vattenkraften som bas, och vi har stora
              möjligheter att bygga vindkraft. Vi har mycket bättre vindlägen
              än länder som Spanien och Tyskland som producerar 10, 20, 30,
              40 terawattimmar vindkraft varje år. Är vi svenskar dummare än
              de i Tyskland och Spanien, eller är det något annat som gör att
              vi inte skulle ha samma möjligheter som de? Vi har bioenergin,
              vi har skogen, vi har råmaterialet för att producera elenergi.
              Vad är det för analys som visar att det inte går att försörja
              Sverige med förnybar energi?
            </seg>
          </u>
          <note type="speaker" xml:id="i-282Wn4qpxCQu5ovDA3ckwF">
            Anf. 137 NINA LARSSON (fp) replik:
          </note>
          <u xml:id="i-c8f40ee0254f1340-730" next="i-c8f40ee0254f1340-732" who="Q4961147">
            <seg xml:id="i-59M97umzzcBLY8tr8gsp37">
              Fru talman! Tack, Per Bolund, för replikmöjligheten! Nej, det
              är väl ingen här som påstår att vi är die dumme Schweden. Vi är
              förstås inte dummare än andra, inte alls. Tvärtom har vi enorma
              möjligheter med vår gedigna kunskapsbas och våra ökade satsningar
              på forskning på förnybara energikällor men även genom att vi öppnat
              för forskning om kärnkraften. Det betyder att den befintliga tekniken
              förhoppningsvis också kommer att bli allt säkrare och allt bättre.
              Det har hänt under alliansperioden. Kunskapen finns definitivt,
              och den ska vi värna om och fokusera mer på. Det behövs ytterligare
              satsningar på just energiforskningen. Vi har visat att vi klarar
              av det, och vi kommer att visa det även under nästa mandatperiod.
            </seg>
          </u>
          <u xml:id="i-c8f40ee0254f1340-731" prev="i-c8f40ee0254f1340-730" who="Q4961147">
            <seg xml:id="i-CRJTegJyzgwVNaPdbbbxyt">
              När det gäller alternativen har även Energimyndigheten varit
              inne på att vi behöver kärnkraften under ett antal år framöver.
              Vi kan inte bara plocka bort överskottet. Som vi hört tidigare
              i debatten beror det elöverskott vi har till stor del på de uppgraderingar
              som skett av våra reaktorer i Sverige. Det är något som basindustrin
              behöver. Den behöver en säker tillgång.
            </seg>
          </u>
          <u xml:id="i-c8f40ee0254f1340-732" prev="i-c8f40ee0254f1340-730" who="Q4961147">
            <seg xml:id="i-KFGSv9M3H4WuEemsfwqCFQ">
              Vindkraften är ett fantastiskt bra komplement, och vår uppgörelse
              möjliggör en ökad utbyggnad av vindkraften. Det är mycket bra,
              men vindkraften behöver också reglerkraft, och då har vi den fantastiska
              vattenkraften. Alla dessa olika ben är en mix och ger en stabil
              och säker tillgång på el, vilket i sin tur skapar trygghet för
              de företag och industrier i Sverige som använder mycket el. Det
              är viktigt.
            </seg>
          </u>
          <note type="speaker" xml:id="i-4aPoT1NVQnrkRwPrRiuPV2">
            Anf. 138 PER BOLUND (mp) replik:
          </note>
          <u xml:id="i-c8f40ee0254f1340-733" next="i-c8f40ee0254f1340-736" who="Q5581337">
            <seg xml:id="i-UcWKDC6K1swSG3tpj6XoKv">
              Fru talman! Det sista kan vi enas om, alltså att det är viktigt
              att basindustrin får tillgång till el. Där har vi en tydlig överenskommelse
              mellan de rödgröna partierna. Självklart ska vi göra utfasningen
              av kärnkraften på ett ansvarsfullt sätt och se till att det hela
              tiden finns förnybar el som kan ta kärnkraftselens plats.
            </seg>
          </u>
          <u xml:id="i-c8f40ee0254f1340-734" prev="i-c8f40ee0254f1340-733" who="Q5581337">
            <seg xml:id="i-JfnHyFNw7ayLMjRca8pRY">
              Skillnaden mellan oss är att vi ser optimistiskt på framtiden.
              Vi ser de möjligheter som finns med förnybar elproduktion medan
              regeringspartierna, som jag ser det, är väldigt pessimistiska
              och ser på problemen och hindren. Och eftersom man från regeringens
              sida inte tror att den förnybara kraften har en fantastisk potential
              väljer man att i stället öppna för att investera i tio nya kärnkraftsreaktorer
              som kommer att finnas under gissningsvis hundra år framöver. De
              kommer att ta lång tid att bygga och sedan finnas kvar under lång
              tid.
            </seg>
          </u>
          <u xml:id="i-c8f40ee0254f1340-735" prev="i-c8f40ee0254f1340-733" who="Q5581337">
            <seg xml:id="i-LCnY7M9GpcRQRWNNFdrgKW">
              Om nu Nina Larsson har en vision om ett förnybart energisystem,
              som hon säger att hon har, ligger den så långt fram i tiden att
              den inte är överblickbar vare sig för Nina Larsson eller för mig.
              Det blir bara en väldigt luftig vision och dröm, medan man däremot
              kan se att på den rödgröna sidan har vi planer på hur vi med aktiv
              politik och handfasta styrmedel kan se till att vi får in förnybar
              elproduktion som kan ersätta kärnkraften och göra det innan den
              här generationen kärnkraftverk är så gamla att de inte kan köras
              längre. Det är väl det som är skillnaden.
            </seg>
          </u>
          <u xml:id="i-c8f40ee0254f1340-736" prev="i-c8f40ee0254f1340-733" who="Q5581337">
            <seg xml:id="i-QhXjCGBC2jtw2gQNh8LVYR">
              Jag tycker att det är en skillnad i politisk syn mellan optimism
              från den rödgröna sidan, att se möjligheterna, och en negativ
              politik, en pessimism och misstro mot möjligheten att använda
              sig av förnybar energi som tyvärr präglar den borgerliga regeringens
              politik när det gäller energiförsörjningen.
            </seg>
          </u>
          <note type="speaker" xml:id="i-2uVdq7R4S589tepqCZcR3T">
            Anf. 139 NINA LARSSON (fp) replik:
          </note>
          <u xml:id="i-c8f40ee0254f1340-737" next="i-c8f40ee0254f1340-738" who="Q4961147">
            <seg xml:id="i-QigwEueiY4SARhEZ8dmdaB">
              Fru talman! Nej, vi är de mesta optimister man bara kan vara
              när det handlar om teknikoptimism. Vi ser de mest fantastiska
              möjligheter att faktiskt förbättra även kärnkraften som teknik.
              Nu har vi äntligen kunnat börja forska på kärnkraften i Sverige
              efter den tankeförbudslag som tidigare rådde. Det öppnar också
              möjligheter. På KTH, Kungliga Tekniska högskolan här i Stockholm,
              har man redan nått framgång med transmutation som påverkar och
              minskar halveringstiden. Tänk vad fantastiskt om vi kan ha möjligheter
              att komma ännu längre, att göra ännu större forskningsframsteg
              även inom detta område!
            </seg>
          </u>
          <u xml:id="i-c8f40ee0254f1340-738" prev="i-c8f40ee0254f1340-737" who="Q4961147">
            <seg xml:id="i-VVJ7ZWN9a6UAvXGYPwWFN7">
              Den negativa synen står ju oppositionen för. Här handlar det
              om att man har något slags planekonomiskt tänkande om att det
              är ett nollsummespel, att summan av kardemumman är på det här
              sättet och om man lägger lite på kärnkraft blir det mindre på
              vindkraft, eller vad det nu kan vara. Så är det inte. Vi har ett
              positivt tillväxtperspektiv på det hela. Vi klarar av både och.
              Det är det som står för optimismen i det här sammanhanget.
            </seg>
          </u>
          <note type="speaker" xml:id="i-QQM4Aw1kXPRYqBm2Gtp61m">
            Anf. 140 TINA EHN (mp):
          </note>
          <u xml:id="i-c8f40ee0254f1340-739" next="i-c8f40ee0254f1340-759" who="Q4945880">
            <seg xml:id="i-KqdAwxxe6wbEhBuCsdfjYj">
              Fru talman! Den 26 april 1986 skördade jag lite av den envisa
              och härliga gräslöken som sträckte sig mot solen. En knäckebrödssmörgås
              med nyklippt gräslök, en njutning i den stunden.
            </seg>
          </u>
          <u xml:id="i-c8f40ee0254f1340-740" prev="i-c8f40ee0254f1340-739" who="Q4945880">
            <seg xml:id="i-BwhfGfXsHbsfGGmnWooBs3">
              Senare fick jag på radion höra om Tjernobylkatastrofen. Det ofattbara,
              det som inte fick hända eller det som inte kunde hända enligt
              en del, hade nu skett. Då började oron gnaga och gräslökens njutning
              byttes till osmaklig ångest. Jag hade precis fått besked om att
              jag var gravid. Då faller radioaktivitet ned över Sverige. Var
              den här gräslöken skadlig för livet i min kropp? Vem skulle kunna
              svara på det?
            </seg>
          </u>
          <u xml:id="i-c8f40ee0254f1340-741" prev="i-c8f40ee0254f1340-739" who="Q4945880">
            <seg xml:id="i-8q42pyxRFAZDv311C3azYo">
              I dag vet vi att tusentals människor dog, att nära sex miljoner
              människor i Ukraina, Vitryssland och Ryssland utsattes för förhöjd
              strålning, att sköldkörtelcancer hos barn från Tjernobyltrakten
              ökade dramatiskt, att cirka fem tusen barn har dött i sköldkörtelcancer,
              att jorden blev obrukbar, att renägare i Sverige drabbades och
              att människor fick bryta upp, flytta och byta sina liv. I dag
              betalar vi fortfarande ersättning till rennäringen i Sverige.
            </seg>
          </u>
          <u xml:id="i-c8f40ee0254f1340-742" prev="i-c8f40ee0254f1340-739" who="Q4945880">
            <seg xml:id="i-2eXM2PKSjyP8GKutfBQcnf">
              I måndags besökte jag Runåbergs fröer i Bohuslän. Namnet Runåberg
              finns utanför Sollefteå. Där hade den lilla fröfirman startat
              sin verksamhet och var på väg att expandera. Men allting tog en
              ny vändning när radioaktivitet regnade ned över trakterna. Sollefteå
              kommun ställde ut en becquerelmätare för att kommuninvånarna skulle
              kunna mäta halterna av radioaktivitet då man till exempel hade
              varit ute i skogen och plockat bär. Och mätaren gav utslag. En
              liten, i huvudsak ekologisk fröfirma som stod i begrepp att utöka
              sin verksamhet fick snabbt flytta. Man flyttade till Bohuslän.
            </seg>
          </u>
          <u xml:id="i-c8f40ee0254f1340-743" prev="i-c8f40ee0254f1340-739" who="Q4945880">
            <seg xml:id="i-8QPbYgH9jLLrkQRrCv12oH">
              Det här är bara små historier i utkanten av en av de största
              kärnkraftsolyckorna hittills. Det var en enskild olycka som hade
              stora effekter för människor och miljö och som ledde till andra,
              oanade konsekvenser. Olyckan i Tjernobyl beräknas ha kostat Ukraina,
              Vitryssland och Ryssland 1 000 miljarder kronor fram till 2005.
              Enligt Sovjetunionens dåvarande ledare, Michail Gorbatjov, var
              Tjernobylolyckan den främsta orsaken till det sovjetiska imperiets
              kollaps.
            </seg>
          </u>
          <u xml:id="i-c8f40ee0254f1340-744" prev="i-c8f40ee0254f1340-739" who="Q4945880">
            <seg xml:id="i-AKwgg9jNQ6XFauxBdsTreM">
              Kärnkraftens vara eller snarare kärnkraftens inte vara var det
              som en gång i tiden fick mig att engagera mig politiskt. Jag var
              besviken på kärnkraftsomröstningen. Jag ville ha en snabbare avveckling
              men har accepterat resultatet och anser att det var ett beslut
              som gav beskedet att satsa på förnybart för att komma till en
              slutpunkt för kärnkraftsparentesen.
            </seg>
          </u>
          <u xml:id="i-c8f40ee0254f1340-745" prev="i-c8f40ee0254f1340-739" who="Q4945880">
            <seg xml:id="i-NWjQzieov9yCsAzMexNQ7K">
              På något underligt sätt har den nuvarande regeringen valt att
              omtolka hela den tidigare breda överenskommelsen. Man har i den
              energiuppgörelse som Alliansen tog fram inför valet 2006 sagt
              att man inte ska komma överens om någon avveckling. Avvecklingslagen
              upphävs därmed. Men man sade också att den nuvarande lagen, som
              förbjuder uppförandet av nya kärnkraftsreaktorer i Sverige, skulle
              behållas och att nya reaktorer inte kommer att påbörjas eller
              uppföras under mandatperioden. Men den överenskommelsen och det
              löftet har man nu struntat i. Det är just därför den här debatten
              visar på det svek som den nuvarande regeringen har utsatt svenska
              folket för, ett budskap som verkar ha en dold agenda, ett budskap
              med två tungor.
            </seg>
          </u>
          <u xml:id="i-c8f40ee0254f1340-746" prev="i-c8f40ee0254f1340-739" who="Q4945880">
            <seg xml:id="i-Sn8NkRrAFTQMYU3XS3ewuU">
              Regeringen föreslår alltså ändringar i lagen om kärnteknisk verksamhet
              och ändringar i miljöbalken. I stället för att stå fast vid ett
              avvecklingsbeslut som visar åt vilket håll Sverige vill gå avseende
              energilösningar väljer regeringen kärnkraftsvägen i stället för
              framtidsvägen. Framtidsvägen är energisäkert framställd förnybar
              energi. Den vägen är Miljöpartiets självklara val och den vägen
              har oppositionen gemensamt som mål.
            </seg>
          </u>
          <u xml:id="i-c8f40ee0254f1340-747" prev="i-c8f40ee0254f1340-739" who="Q4945880">
            <seg xml:id="i-T6d4TqHpo8ucgqr5YTRn66">
              Trots att vi blir allt duktigare på att skapa säkrare system
              kan kärnkraften aldrig bli ofarlig. Det finns flera delar på kärnkraftsvägen
              som är både farliga, sårbara och miljövidriga. Vi har vetskapen
              om att olyckor händer då och då, att incidenter sker ganska ofta
              och att uran är råvaran som måste brytas. Det skapar oerhörda
              miljöeffekter och förstör människors livsmiljöer. Vi har också
              vetskapen om att problemet med avfallet från kärnkraft fortfarande
              inte är löst. Samtidigt fortsätter radioaktivt avfall att produceras
              varje dag år efter år.
            </seg>
          </u>
          <u xml:id="i-c8f40ee0254f1340-748" prev="i-c8f40ee0254f1340-739" who="Q4945880">
            <seg xml:id="i-3ZHnwnv1tTcxQgPC3xaFN9">
              Det finns en självklar koppling mellan kärnkraft och kärnvapen,
              något som vi helst inte vill höra så mycket om här i Sverige.
              Vi gillar ju inte krig, vapen och sådant.
            </seg>
          </u>
          <u xml:id="i-BWejHxrR7k6NyzTjLmtu6v" prev="i-c8f40ee0254f1340-739" who="Q4945880">
            <seg xml:id="i-WJxZJjhFiyjbZZFGZx2BkG">
              Kärnkraftsolyckan i Tjernobyl var 1986. Det var en katastrof.
              Sju år tidigare, i mars 1979, hade vi en reaktorolycka i kärnkraftverket
              i Harrisburg i Pennsylvania. Orsaken till den var en kombination
              av olyckliga omständigheter och tekniska fel, speciellt missvisande
              indikatorer. Resultatet blev en partiell härdsmälta. Det var då
              vår folkkäre Tage Danielsson författade en av sina mest kända
              texter, om sannolikhet.
            </seg>
          </u>
          <u xml:id="i-c8f40ee0254f1340-749" prev="i-c8f40ee0254f1340-739" who="Q4945880">
            <seg xml:id="i-T72JY4HUQBjFyaPDaM7wdn">
              Tisdagen den 25 juli 2006, kl. 13.20, inträffade en allvarlig
              störning på Forsmark 1 som då var i drift med full effekt. Störningen
              hade sitt ursprung i en kortslutning i ställverket utanför Forsmarksanläggningen.
              Följderna blev kraftiga spänningsvariationer som på ett komplicerat
              sätt fortplantade sig in i flera av elsystemen inne i anläggningen.
            </seg>
          </u>
          <u xml:id="i-c8f40ee0254f1340-750" prev="i-c8f40ee0254f1340-739" who="Q4945880">
            <seg xml:id="i-7TUBBkWGyBAg2A6dEvxgtX">
              Förutom olycksrisker och katastrofer finns det ett problem som
              ingår i den kontinuerliga kärnkraftsproduktionen. Det är det avfall
              som hela tiden produceras. Det finns i dag över 1 miljard ton
              radioaktivt avfall i världen.
            </seg>
          </u>
          <u xml:id="i-c8f40ee0254f1340-751" prev="i-c8f40ee0254f1340-739" who="Q4945880">
            <seg xml:id="i-CDw1utgkQNSGvhBEw12Aa3">
              Det mesta är lågaktivt, men farligt. En liten del, några hundratusen
              ton, är högaktivt avfall och dödligt farligt i flera tusen generationer.
              Att fortsätta producera sådant avfall är ett brott mot framtida
              generationer.
            </seg>
          </u>
          <u xml:id="i-c8f40ee0254f1340-752" prev="i-c8f40ee0254f1340-739" who="Q4945880">
            <seg xml:id="i-Tg1wjoZ3cCE5KWHLBJM6mT">
              Som miljöpartister har vi tre slags solidaritet som är självklara
              och enkla att följa, och den ena är solidariteten med kommande
              generationer. Det svenska slutförvaret förväntas vara klart kanske
              2045 då det är 100 år sedan kärnkraften började utvecklas i Sverige.
              Metoden heter KBS-3, ett djupförvar med tre barriärer som ska
              skydda omvärlden från strålning: det stabila urberget, betonitlera
              och slutligen kopparkapsel. Fantastiskt att man 100 år efter start
              kan ha hittat en lösning som kanske kan fungera.
            </seg>
          </u>
          <u xml:id="i-c8f40ee0254f1340-753" prev="i-c8f40ee0254f1340-739" who="Q4945880">
            <seg xml:id="i-8qLSV1JtriqZ6TmxhAQCVS">
              Nä, så är det inte riktigt. Kärnavfallsrådet för en diskussion
              i sin rapport från 2010 om att kunna transmutera avfallet. Man
              är lite tveksam eftersom man inser att det kommer att utvecklas
              nya metoder i framtiden som kanske gör avfallet mindre farligt.
              Då börjar man ta upp kapslarna. Att det är slutförvar är inte
              så självklart längre. Vi kanske vill ta upp avfallet och återanvända
              det, tror man nu.
            </seg>
          </u>
          <u xml:id="i-c8f40ee0254f1340-754" prev="i-c8f40ee0254f1340-739" who="Q4945880">
            <seg xml:id="i-LC67DHu2HBiDfqLgyAjGW7">
              Okej, då har vi väl sett till att det finns en bruksanvisning
              och en innehållsförteckning till kommande generationer om vi över
              huvud taget kan kommunicera det till kommande generationer, flera
              hundra år i framtiden. Lämpligen bör det nog stå: Säkerhetspolitiskt
              riskmaterial, kan användas till kärnvapen. Eller så får det stå:
              Kemiskt farligt avfall för all framtid.
            </seg>
          </u>
          <u xml:id="i-c8f40ee0254f1340-755" prev="i-c8f40ee0254f1340-739" who="Q4945880">
            <seg xml:id="i-YDj4fMaymdC39BmfLmqGWJ">
              Det är inte en påse skräp som ska återanvändas. Det är livsfarligt
              radioaktivt avfall.
            </seg>
          </u>
          <u xml:id="i-c8f40ee0254f1340-756" prev="i-c8f40ee0254f1340-739" who="Q4945880">
            <seg xml:id="i-TScjEjmnUj3W5ZZRQ3UH1">
              Vi har ungefär ett par tusen ton högaktivt avfall som måste hanteras,
              och vi producerar mer varje dag. Internationellt är situationen
              likartad. Det finns ca 300 000 ton högaktivt avfall som ingen
              vet hur man ska hantera. Mängden ökar med 10 000 ton per år. Trots
              50 års forskning och miljarder i investeringar har de flesta länderna
              inte kommit längre än till den ganska primitiva tanken att man
              ska stoppa ned avfallet i marken.
            </seg>
          </u>
          <u xml:id="i-c8f40ee0254f1340-757" prev="i-c8f40ee0254f1340-739" who="Q4945880">
            <seg xml:id="i-EkQFmUmeeE3kCo4QR2v4qL">
              Hur det förhåller sig med avfallet inom EU är en oklarhet. I
              dag har vi en avfallslag som inte tillåter export eller import
              av kärnavfall. Men som bekant kan lagar ändras. Grundregeln inom
              EU är att farligt avfall kan exporteras till annat land om behandlingen
              där anses bättre ur miljösynpunkt. Om vi fattar beslut som djupförvar
              i Sverige kanske andra länder kan komma att kräva att få använda
              avfallet.
            </seg>
          </u>
          <u xml:id="i-c8f40ee0254f1340-758" prev="i-c8f40ee0254f1340-739" who="Q4945880">
            <seg xml:id="i-HxXjxvZvHx8jXusNNagPJN">
              Vi har ett problem med kärnkraften, som vi redan har gjort oss
              beroende av i Sverige, så är det. Vi kan välja en annan väg, och
              det är fullt möjligt. I dag står kärnkraften endast för 6 procent
              av jordens energiproduktion. Det är alltså en väldigt liten del.
              Sverige behöver inte vara det land som driver fram nya kärnkraftssatsningar.
            </seg>
          </u>
          <u xml:id="i-c8f40ee0254f1340-759" prev="i-c8f40ee0254f1340-739" who="Q4945880">
            <seg xml:id="i-P6SjZXFYzSJRZgt6q94nr4">
              Vi behöver göra det som vi har sagt att vi ska göra: fasa ut
              kärnkraften och skapa säkra energisystem. För det behövs en långsiktig
              och konsekvent politik, politik som tror på alla de alternativ
              som i dag både finns och utvecklas, som skapar hållbara jobb och
              säkra energisystem och som har en solidarisk vision inför kommande
              generationer framtidsvägen.
            </seg>
          </u>
          <note xml:id="i-B5VKfnVKzxGruKSQG5Aicq">
            I detta anförde instämde Per Bolund, Esabelle Dingizian, Jan
            Lindholm och Lage Rahm (alla mp) samt Marianne Berg och Wiwi-Anne
            Johansson (båda v).
          </note>
          <note type="speaker" xml:id="i-Xs78r4KYDaJ4XZHhdjxqSw">
            Anf. 141 PATRIK BJÖRCK (s):
          </note>
          <u xml:id="i-c8f40ee0254f1340-760" next="i-c8f40ee0254f1340-782" who="Q5577436">
            <seg xml:id="i-9P7zE8oH36sDVhDnMsBiAu">
              Fru talman! Jag ska i det här anförandet prata lite historia
              och uranbrytning och föra en liten diskussion om det dubbelspel
              som det här betänkandet är ett ganska obehagligt utslag av, tycker
              jag.
            </seg>
          </u>
          <u xml:id="i-c8f40ee0254f1340-761" prev="i-c8f40ee0254f1340-760" who="Q5577436">
            <seg xml:id="i-Ddaw8GqXeyBLchHMuxmcxd">
              Innan jag gör det tänkte jag kort kommentera ett inlägg i debatten.
              Den moderate ledamoten Björn Hamilton var i sitt anförande förvånad
              över att alla partier i den rödgröna oppositionen kom till tals
              och verkade ha med sig delar av sin politik i det gemensamma rödgröna
              alternativet.
            </seg>
          </u>
          <u xml:id="i-c8f40ee0254f1340-762" prev="i-c8f40ee0254f1340-760" who="Q5577436">
            <seg xml:id="i-A1o7tL1V4zaDJMPpCERqXv">
              Det här uttalandet vittnar lite grann om vilket perspektiv på
              samarbete den moderata riksdagsgruppen står för. Det visar det
              som alla som följer svensk politik har kunnat konstatera: I högeralliansen
              är det Moderaterna som bestämmer allt, och samarbetspartierna
              göre sig inget besvär. I dagens debatt är detta väldigt tydligt.
              Det kan inte vara roligt att vara centerpartist en sådan här dag.
            </seg>
          </u>
          <u xml:id="i-c8f40ee0254f1340-763" prev="i-c8f40ee0254f1340-760" who="Q5577436">
            <seg xml:id="i-8WMw34LNnyK9NX8j7nde61">
              Att tvingas till den offentliga förnedring som miljöminister
              Andreas Carlgren fick göra, att försöka förklara Centerns svek,
              inte bara inför medlemmarna i riksdagsgruppen eller partimedlemmar
              ute i landet utan också inför alla trogna centerväljare som inte
              förstår vad som hänt med deras parti, kan inte vara någon angenäm
              uppgift.
            </seg>
          </u>
          <u xml:id="i-c8f40ee0254f1340-764" prev="i-c8f40ee0254f1340-760" who="Q5577436">
            <seg xml:id="i-STAtfkvecvJF26AZGAMycg">
              Vi i den rödgröna oppositionen har ett betydligt starkare samarbete,
              som bygger på ömsesidig respekt och som därför är starkare och
              pålitligare än den moderatstyrda allians som utan hänsyn släpar
              sina stödpartier efter sig. Detta är ett viktigt besked till väljarna.
              Valet står mellan ett starkt rödgrönt alternativ och en moderatstyrd
              allians som hålls ihop, inte av ömsesidig respekt, utan av en
              hierarkisk gammaldags struktur som bara Jan Björklund kan finna
              angenäm av småpartiernas representanter.
            </seg>
          </u>
          <u xml:id="i-c8f40ee0254f1340-765" prev="i-c8f40ee0254f1340-760" who="Q5577436">
            <seg xml:id="i-X3Q4H73mmr1AEJiZFvetEV">
              Fru talman! I stort alla talare talar i dag om att det som sker
              är en historisk händelse. Att det är en historisk händelse kan
              vi alla vara överens om. Men att en händelse är historisk innebär
              inte nödvändigtvis något positivt eller ärorikt. Det som skedde
              i Hiroshima är också en historisk händelse bara för att ge ett
              perspektiv.
            </seg>
          </u>
          <u xml:id="i-c8f40ee0254f1340-766" prev="i-c8f40ee0254f1340-760" who="Q5577436">
            <seg xml:id="i-2pUaZN2g31iLc8PEuGhgpy">
              Miljöminister Andreas Carlgren hänvisade till historien i sitt
              anförande, och det kanske är på sin plats att titta lite på historien
              och varför alla är överens om att det som nu sker är historiskt.
              Carlgren själv var lite historielös, tycker jag, när han beskrev
              Centerpartiets kärnkraftspolitiska linje under åren med att Barsebäck
              ska väck! Vän av ordning: Det var väl inte bara Barsebäck som
              skulle väck?
            </seg>
          </u>
          <u xml:id="i-c8f40ee0254f1340-767" prev="i-c8f40ee0254f1340-760" who="Q5577436">
            <seg xml:id="i-UwnFJsvD13BAUKCU7kFx8H">
              Dagens debatt kommer att gå till den så ofta åkallade historien
              som den stora svekdebatten. Dagens debatt innehåller ett antal
              svek, några små, några större och ett av historiska dimensioner.
            </seg>
          </u>
          <u xml:id="i-c8f40ee0254f1340-768" prev="i-c8f40ee0254f1340-760" who="Q5577436">
            <seg xml:id="i-BS7NZmQJbf8J8nmjC3PNwb">
              Jag ska börja med det lilla sveket, som Moderaterna står för.
              I folkomröstningen om kärnkraften drev Moderaterna det som kallades
              linje 1. Jag citerar från valsedeln: Kärnkraften avvecklas i den
              takt som är möjlig med hänsyn till behovet av elektrisk kraft
              för att upprätthålla sysselsättning och välfärd. För att bland
              annat minska oljeberoendet i avvaktan på att förnybara energikällor
              blir tillgängliga används högst de tolv kärnkraftsreaktorer som
              i dag är drift, färdiga eller under arbete. Ingen ytterligare
              kärnkraftsutbyggnad ska förekomma. Säkerhetssynpunkten är avgörande
              för den ordning i vilken reaktorerna tas ur drift.
            </seg>
          </u>
          <u xml:id="i-c8f40ee0254f1340-769" prev="i-c8f40ee0254f1340-760" who="Q5577436">
            <seg xml:id="i-N282opG2C5cWyFKM1Sit3o">
              Det kanske inte är så många som kommer ihåg det i dag, men å
              andra sidan var det ingen som trodde på det då heller. Lika lite
              i går som i dag finns det några som helst förväntningar på att
              Moderaterna gör som de säger. Det är ett litet svek, men ändå.
            </seg>
          </u>
          <u xml:id="i-c8f40ee0254f1340-770" prev="i-c8f40ee0254f1340-760" who="Q5577436">
            <seg xml:id="i-A76am3ANz1oPRPNesxJNLh">
              Ett lite större svek står Folkpartiet för, en gång ett gammalt
              fint socialliberalt parti, i dag ett marknadsfundamentalistiskt
              nyliberalt parti. I linje 2 som Folkpartiet drev tillsammans med
              oss socialdemokrater av, tror jag om jag inte minns helt fel,
              här tidigare citerade Hans Blix Carl B Hamilton nickar slog man
              fast på valsedeln: Samhället ska ha ett huvudansvar för produktionen
              och distributionen av elektrisk kraft. Kärnkraftverk och andra
              framtida anläggningar för produktion av elektrisk kraft av betydelse
              ska ägas av stat och kommuner. Övervinster i vattenproduktion
              indras genom beskattning.
            </seg>
          </u>
          <u xml:id="i-L5yXKiJNogBXkvbfvob2M2" prev="i-c8f40ee0254f1340-760" who="Q5577436">
            <seg xml:id="i-ELZpG2rvpupQ6LmBtDR5DE">
              Det du, Carl B Hamilton, det var ordning på Folkpartiet en gång
              i tiden!
            </seg>
          </u>
          <u xml:id="i-c8f40ee0254f1340-771" prev="i-c8f40ee0254f1340-760" who="Q5577436">
            <seg xml:id="i-LquaXB7VTGuiJD7Q4cQfbM">
              Ett betydligt större svek står Kristdemokraterna för. I linje
              3 arbetade inte bara centerpartister och vänsterpartister ihop.
              Där fanns även Kristdemokraterna. Kärnkraftsmotståndet var vid
              den tiden en del av partiets försök att lansera sig som ett grönt
              alternativ. Det känns avlägset, fru talman. Det känns så avlägset
              att ingen i dag kommer ihåg det. Därför kommer Kristdemokraterna
              alldeles för lätt undan. Dagens kristdemokrater, ett gråaktigt
              värdekonservativt parti, har ju inget grönt kvar alls att visa
              upp.
            </seg>
          </u>
          <u xml:id="i-c8f40ee0254f1340-772" prev="i-c8f40ee0254f1340-760" who="Q5577436">
            <seg xml:id="i-Cx7dumo37g6GjdqDgBx7At">
              Fru talman! Sveket av historiska dimensioner står Centerpartiet
              för. Centerpartiet beskrev centerpartisten Jan Andersson tidigare
              i debatten i dag så här: Det var som om man hade dragit av en
              blöt filt som legat över debatten i över 30 år. Jan Andersson
              definierar alltså inte bara sig själv utan också sitt parti och
              dess tidigare trogna väljare som en blöt filt. Jag vet inte hur
              Jan Anderssons partikamrater känner sig när de blir jämförda med
              en blöt filt. Men jag har träffat många engagerade och trogna
              centerpartister som har kämpat för ett grönare och hållbarare
              samhälle, och jag undrar hur de i dag känner sig när de blir beskrivna
              som en blöt filt. Det kan inte vara roligt att vara centerpartist
              i dag.
            </seg>
          </u>
          <u xml:id="i-c8f40ee0254f1340-773" prev="i-c8f40ee0254f1340-760" who="Q5577436">
            <seg xml:id="i-TKTAQc2jjFYW6gZ8zKbRrn">
              Fru talman! Jag har citerat lite från valsedlarna tidigare i
              mitt anförande. Och jag ska göra det ytterligare en gång, inte
              allt, för det har jag inte tid att göra. Men en liten detalj från
              valsedeln för linje 3 som Centerpartiet förespråkade tänker jag
              citera: Uranbrytning tillåts inte i vårt land. Och här blir sveket
              om möjligt ännu större.
            </seg>
          </u>
          <u xml:id="i-c8f40ee0254f1340-774" prev="i-c8f40ee0254f1340-760" who="Q5577436">
            <seg xml:id="i-TJqdjuSycruoXKa411iNNy">
              Just detta med uranbrytning är en stor fråga där jag kommer ifrån.
              I Skaraborg finns fortfarande resterna av uranbrytning väl synliga
              i landskapet. Och folk är i dag djupt oroade över att den nya
              politiken som Centerpartiet anför kommer att innebära att man
              kommer att bryta uran i Skaraborg igen.
            </seg>
          </u>
          <u xml:id="i-c8f40ee0254f1340-775" prev="i-c8f40ee0254f1340-760" who="Q5577436">
            <seg xml:id="i-Dj84qYUvK85X9XjLJtLcXV">
              Statsministern har uttalat sig för uranbrytning. Vice statsministern,
              tillika näringsminister och Centerpartiets partiledare, glider
              på frågan om uranbrytning. Folket i de drabbade bygderna är oroliga
              och, skulle jag vilja påstå, på goda grunder.
            </seg>
          </u>
          <u xml:id="i-c8f40ee0254f1340-776" prev="i-c8f40ee0254f1340-760" who="Q5577436">
            <seg xml:id="i-TKntjDvEjtpCQs9cSDyZZA">
              En internationell tidskrift från gruvindustrin går igenom dagens
              samlade situation för en mängd olika mineraler järn, guld, koppar
              och tenn etcetera och kommer då till någonting som på engelska
              kallas uranium. Det står så här: Several companies are involved
              in exploration for uranium. The Swedish prime minister has expressed
              support for the mining of uranium as Sweden has about 50 % nuclear
              power. The Swedish parliament voted against forbidding prospecting
              for uranium in March 2010. På svenska betyder det att flera företag
              är inblandade i undersökningen av förekomsten av uran och att
              den svenska statsministern har stött det på grund av att Sverige
              har ca 50 procent av sin energi från kärnkraft och att den svenska
              riksdagen har röstat emot att man ska förbjuda prospektering av
              uran. Det här har man noterat i en internationell tidskrift för
              gruvnäringen. Det innebär att folket hemma i Skaraborg med all
              rätt är oroade över frågan om uranbrytning.
            </seg>
          </u>
          <u xml:id="i-c8f40ee0254f1340-777" prev="i-c8f40ee0254f1340-760" who="Q5577436">
            <seg xml:id="i-2D6v5RgAd2ysNjwaanDpZF">
              Nästa och sista punkt som jag skulle vilja ta upp är det dubbelspel
              som det här betänkandet och den här debatten har uppvisat och
              som jag drabbades av, eller hur man nu ska uttrycka det, i en
              debatt i närradion så sent som i går. Tyvärr tror jag att det
              är en bild av hur valrörelsen kommer att se ut, för den moderatledda
              Alliansen kommer, beroende på vem man träffar, att beskriva verkligheten
              på olika sätt. Ibland kommer de att säga, när det passar sig,
              att vi nu har fattat ett historiskt beslut som innebär att vi
              kommer att bygga tio nya kärnkraftsreaktorer. Och när de kommer
              till Skaraborg och folk är oroliga över uranbrytningen kommer
              de att säga att dagens beslut innebär att det absolut inte kommer
              att byggas några nya reaktorer, för det har blivit för dyrt. Detta
              kunde den centerpartistiska riksdagsledamoten Ulrika Carlsson
              säga i Skaraborgs närradio så sent som i går.
            </seg>
          </u>
          <u xml:id="i-c8f40ee0254f1340-778" prev="i-c8f40ee0254f1340-760" who="Q5577436">
            <seg xml:id="i-2sAvEMajWXAjixSGrQpurN">
              Det här är ett dubbelspel som är farligt för demokratin, som
              gör det svårt för väljarna och som vi kommer att göra allt för
              att avslöja. Jag kan ha respekt för en kärnkraftstaliban som Carl
              B Hamilton som står för sin uppfattning. Jag kan ha respekt för
              den som är rädd för kärnkraften. Men ett och samma beslut kan
              inte innehålla båda uppfattningarna. Då blir demokratin och väljarna
              lidande, och det tycker jag är ett bekymmer.
            </seg>
          </u>
          <u xml:id="i-c8f40ee0254f1340-779" prev="i-c8f40ee0254f1340-760" who="Q5577436">
            <seg xml:id="i-4fFveaPLHkGJ9dzhrsUQPp">
              Är det någon som inte tror att det här är sant, om ni inte tidigare
              i dag såg miljöministerns våndor, gå då in på webben och se hur
              det var att vara miljöminister i en regering och försöka försvara
              båda de här omöjliga ståndpunkterna på en gång. Det gjorde ont;
              det såg vi alla som tittade på.
            </seg>
          </u>
          <u xml:id="i-c8f40ee0254f1340-780" prev="i-c8f40ee0254f1340-760" who="Q5577436">
            <seg xml:id="i-UMREupJ4nmC3CP3Q5ksait">
              Frågorna som kvarstår efter den här debatten är: Vad innebär
              dagens beslut? Innebär dagens beslut att vi ska bygga ut kärnkraften?
              Innebär det att vi inte ska göra det? Det måste väljarna naturligtvis
              få en rimlig uppfattning om.
            </seg>
          </u>
          <u xml:id="i-c8f40ee0254f1340-781" prev="i-c8f40ee0254f1340-760" who="Q5577436">
            <seg xml:id="i-Moh8KrarRzQZqcCnHeq5tt">
              Den som läser protokollet noggrant kommer att kunna se att alla
              talare mer eller mindre tydligt har förklarat vad dagens beslut
              innebär. Det innebär tio nya kärnkraftsreaktorer. Det är det viktigt
              att väljarna får reda på, och det kommer vi att hjälpa till med
              om ni nu inte står för er politik.
            </seg>
          </u>
          <u xml:id="i-c8f40ee0254f1340-782" prev="i-c8f40ee0254f1340-760" who="Q5577436">
            <seg xml:id="i-8xFSEazJbeprXgGxotFPFh">
              Fru talman! Jag yrkar därmed bifall till reservationen.
            </seg>
          </u>
          <note xml:id="i-7MfLmASHVwvi4v5L8aAsPW">
            I detta anförande instämde Carina Adolfsson Elgestam, Aleksander
            Gabelic, Eva-Lena Jansson, Renée Jeryd, Sylvia Lindgren, Börje
            Vestlund och Karin Åström (alla s), Marianne Berg, Wiwi-Anne Johansson
            och Lena Olsson (alla v) samt Jan Lindholm och Lage Rahm (båda
            mp).
          </note>
          <note type="speaker" xml:id="i-PgxrhBL9GSPAufdGNqzqYz">
            Anf. 142 CARL B HAMILTON (fp) replik:
          </note>
          <u xml:id="i-c8f40ee0254f1340-783" next="i-c8f40ee0254f1340-785" who="Q5785982">
            <seg xml:id="i-TrTBwk4PS1SDictPqy1s4e">
              Fru talman! Patrik Björck har en mycket expressiv talarteknik,
              närmast härskarteknik skulle man kanske säga, men det biter inte
              på mig. Men det blir nästan lite löjeväckande med den här rättegångskaraktären
              eller läxförhöret, sveket och krokodiltårarna som sprutar ur munnen.
            </seg>
          </u>
          <u xml:id="i-c8f40ee0254f1340-784" prev="i-c8f40ee0254f1340-783" who="Q5785982">
            <seg xml:id="i-J6iRLCsgUxKPtNSvXs8jis">
              Det som jag ändå tyckte tog priset var det här med kärnkraftstaliban.
              Tänk att Patrik Björck dömer ut sina egna partisympatisörer på
              detta sätt! Låt mig bara ta som ett litet exempel: En trygg energiförsörjning
              kräver nya kärnkraftverk. Det säger Metall i Luleå, Unionen i
              Luleå och kommunalrådet och socialdemokraten Yvonne Stålnacke
              i Luleå. Likaså om man tittar på SOM-Institutets opinionsundersökning
              om hur partisympatierna fördelar sig i denna fråga kan man konstatera,
              om man räknar från de mest kärnkraftsvänliga till de minst kärnkraftsvänliga,
              att Folkpartiet och Moderaterna ligger i topp. Kd ligger lite
              längre ned. Därefter kommer Socialdemokraterna som ligger ungefär
              som kd. Därefter kommer Centerpartiet, fifty-fifty, och Vänsterpartiet
              och Miljöpartiet.
            </seg>
          </u>
          <u xml:id="i-c8f40ee0254f1340-785" prev="i-c8f40ee0254f1340-783" who="Q5785982">
            <seg xml:id="i-8Xa2pmnBNbxGTdm6h3VoET">
              Alltså: Bland de socialdemokratiska väljarna är flertalet för
              en långsiktig användning av kärnkraften, trots att partiet och
              dess elit, vilken Patrik Björck tillhör såsom ledamot i det verkställande
              utskottet, vill avveckla. Men det vill alltså inte en majoritet
              av partiets sympatisörer. De är kärnkraftstalibaner. Jag vet inte
              vad ni är i verkställande utskottet, men jag känner mig väldigt
              väl hemma bland de här gråsossarna som är för kärnkraft, vare
              sig det är i Luleå eller i hela landet. Men, Patrik Björck, var
              har du dina väljare? Dem har du inte med dig i alla fall.
            </seg>
          </u>
          <note type="speaker" xml:id="i-VivP8fJ3GEU8fTiRd8gn33">
            Anf. 143 PATRIK BJÖRCK (s) replik:
          </note>
          <u xml:id="i-c8f40ee0254f1340-786" next="i-c8f40ee0254f1340-791" who="Q5577436">
            <seg xml:id="i-UpAYnuLFTbXxBB2kN85AeY">
              Fru talman! Jag får inledningsvis tacka Carl B Hamilton för alla
              vänliga ord om min talekonst. Det är alltid skönt med lite beröm.
              Jag får då replikera med att säga att Carl B Hamilton också är
              en relativt slipad politiker som i den här repliken fullständigt
              undvek frågan.
            </seg>
          </u>
          <u xml:id="i-c8f40ee0254f1340-787" prev="i-c8f40ee0254f1340-786" who="Q5577436">
            <seg xml:id="i-AkcwKf9ghipY63yD51oM8o">
              Det jag ville ta upp, och som jag kommer att fortsätta att ta
              upp utanför denna kammare, i denna kammare och överallt, är dubbelspelet
              som Alliansen ägnar sig åt, det vill säga att man försöker sälja
              två helt skilda politiska budskap samtidigt. Det håller inte,
              det kommer att genomskådas av väljarna och vi ska hjälpa väljarna
              att genomskåda det.
            </seg>
          </u>
          <u xml:id="i-c8f40ee0254f1340-788" prev="i-c8f40ee0254f1340-786" who="Q5577436">
            <seg xml:id="i-Xy1YgLfNhjJLDVsmf8Tcnp">
              Jag sade att jag har respekt för att Carl B Hamilton tror att
              tio nya kärnkraftsreaktorer är nödvändiga för svensk energiförsörjning,
              och då kan vi ta en diskussion utifrån sakfrågan.
            </seg>
          </u>
          <u xml:id="i-c8f40ee0254f1340-789" prev="i-c8f40ee0254f1340-786" who="Q5577436">
            <seg xml:id="i-CPhP8c3CtEn3CnPvZRDTBK">
              Jag har också respekt för att man som jag själv eller andra hävdar
              att så inte är fallet, och då kan vi få en debatt som är intressant
              för väljarna där de kan få ett alternativ.
            </seg>
          </u>
          <u xml:id="i-c8f40ee0254f1340-790" prev="i-c8f40ee0254f1340-786" who="Q5577436">
            <seg xml:id="i-VEAEfXuntHBzPZMzCgFUWL">
              Som socialdemokrat företräder jag en tydlig linje. Vi har också
              lagt fram ett tydligt alternativ för hur energiproduktionen ska
              se ut om vi vinner valet.
            </seg>
          </u>
          <u xml:id="i-c8f40ee0254f1340-791" prev="i-c8f40ee0254f1340-786" who="Q5577436">
            <seg xml:id="i-Lyg3qmi2mE6Hyx8N5PpFbc">
              Ni företräder en linje där ni försöker äta kakan och ha den kvar.
              Det var det jag ville att Carl B Hamilton skulle bemöta. Det var
              därför jag målade upp bilden av hur man kan förhålla sig i denna
              fråga. Carl B Hamilton undvek dock detta noga. Jag förstår det,
              för har man tagit i båten får man försöka ro honom i land, vilket
              inte är lätt. Har man gått ut med en strategi där man försöker
              krama två helt skilda ståndpunkter får man bekymmer. Det kunde
              man se på miljöministerns framträdande här i dag; han hade en
              oerhört svår situation. Carl B Hamilton som står på ena sidan
              i denna debatt har det enklare.
            </seg>
          </u>
          <note type="speaker" xml:id="i-GPyUbvBEKdkbqrdQV5HUok">
            Anf. 144 CARL B HAMILTON (fp) replik:
          </note>
          <u xml:id="i-c8f40ee0254f1340-792" next="i-c8f40ee0254f1340-796" who="Q5785982">
            <seg xml:id="i-EZWu4Wrnp5qshtUXRMFvTj">
              Fru talman! Anledningen till att jag inte gick in i diskussionen
              var att Patrik Björck startade från ett utgångsläge som jag inte
              accepterar. Han ville nämligen hålla läxförhör om vad som stod
              på valsedlarna för 30 år sedan. Själva ingången i mitt anförande
              var att det har hänt saker på 30 år.
            </seg>
          </u>
          <u xml:id="i-c8f40ee0254f1340-793" prev="i-c8f40ee0254f1340-792" who="Q5785982">
            <seg xml:id="i-A41k2E1BXiYCTZ6GMAnayC">
              Jag förmodar att Patrik Björck är yngre än jag, men han förefaller
              äldre eftersom han fortfarande lever i 70-talet. Sedan dess har
              det hänt två saker.
            </seg>
          </u>
          <u xml:id="i-c8f40ee0254f1340-794" prev="i-c8f40ee0254f1340-792" who="Q5785982">
            <seg xml:id="i-QgZHJqvTUbHJnzBjEMqq8j">
              För det första har vi ett klimathot. Det har Patrik Björck kanske
              aldrig hört talas om, men det har vi andra. Det måste man ta på
              mycket stort allvar, vilket jag gör. Tar man tvågradersmålet på
              allvar och får ny information ska man som beslutsfattare inte
              bita sig fast i gamla ståndpunkter och heliga kor. Det är oansvarigt.
            </seg>
          </u>
          <u xml:id="i-c8f40ee0254f1340-795" prev="i-c8f40ee0254f1340-792" who="Q5785982">
            <seg xml:id="i-FGakghW3md7ftieL4rRRyW">
              För det andra måste de tio reaktorerna bytas av säkerhetsskäl
              och av ekonomiska skäl om 1015 år oavsett om man är vänster, höger
              eller något annat.
            </seg>
          </u>
          <u xml:id="i-c8f40ee0254f1340-796" prev="i-c8f40ee0254f1340-792" who="Q5785982">
            <seg xml:id="i-FhiEb845geWu2j6DnTF1x">
              Det här är de två nya faktorer som vi måste ta hänsyn till. Det
              gör att uppräkningen av vad som stod på valsedlarna är fullständigt
              irrelevant. Vi är i en annan situation i dag. Jag är glad att
              jag hör till dem som ser framåt och inte bakåt. Där går den stora
              skiljelinjen oss emellan.
            </seg>
          </u>
          <note type="speaker" xml:id="i-AsNjqqhrhRawr7v8gM29hX">
            Anf. 145 PATRIK BJÖRCK (s) replik:
          </note>
          <u xml:id="i-c8f40ee0254f1340-797" next="i-c8f40ee0254f1340-799" who="Q5577436">
            <seg xml:id="i-2S4xUPFUgXstwynFVveHHA">
              Fru talman! Jag får tacka för komplimangen att jag ser ung ut.
              Det är alltid trevligt att få komplimanger. När det gäller denna
              diskussion måste man fundera över vad som är gammalt och inte.
              Det var Jan Andersson som gjorde liknelsen med en 30 år gammal
              blöt filt. Det var inte jag som tog upp det tidsperspektivet.
            </seg>
          </u>
          <u xml:id="i-c8f40ee0254f1340-798" prev="i-c8f40ee0254f1340-797" who="Q5577436">
            <seg xml:id="i-V1sXmvrHJjTbBrCkNBa96F">
              Faktum är att regeringen hade i sin regeringsförklaring häromåret
              att man inte skulle starta några nya kärnkraftsreaktorer. Den
              här diskussionen är alltså en modern och ny diskussion som med
              det klubbslag som faller här i riksdagen om några timmar möjligen
              kommer att gå in i en ny fas. Därefter är det kanske historia;
              det må vara hänt.
            </seg>
          </u>
          <u xml:id="i-c8f40ee0254f1340-799" prev="i-c8f40ee0254f1340-797" who="Q5577436">
            <seg xml:id="i-W1p9cmA7Yov2xRkrLd5s1W">
              Ursprungligen var det sex avvecklingspartier. Sedan bildades
              det ytterligare ett parti som kom in i Sveriges riksdag, och då
              blev det sju avvecklingspartier. Efter klubbslaget om några timmar
              kommer det att finnas tre avvecklingspartier kvar och fyra partier
              som är för en massiv utbyggnad av kärnkraften i Sverige. Det hände
              inte för 30 år sedan. Det har ännu inte hänt; det är framtid.
              Det är en framtid som tyvärr ligger nära och som kanske inträffar
              om några timmar. Jag befinner mig i nuet och försöker göra vad
              jag kan för att förhindra att Carl B Hamilton lyckas genomföra
              denna mycket dåliga politik. Vinner vi valet kommer vi att ändra
              på den.
            </seg>
          </u>
          <note type="speaker" xml:id="i-5qgbPUXnCQBGgjceHfQEm8">
            Anf. 146 JAN ANDERSSON (c) replik:
          </note>
          <u xml:id="i-c8f40ee0254f1340-800" next="i-c8f40ee0254f1340-803" who="Q5554833">
            <seg xml:id="i-6VCMCLB62pm5v8LriLJ374">
              Fru talman! Patrik Björck förklarar att han träffar centerpartister
              som är bekymrade. Det är bra att han träffar centerpartister,
              för det finns ett uppenbart behov av att han vidgar sina vyer.
            </seg>
          </u>
          <u xml:id="i-c8f40ee0254f1340-801" prev="i-c8f40ee0254f1340-800" who="Q5554833">
            <seg xml:id="i-H55ezHn17FTq42qXxf8PYG">
              När det gäller uranbrytningen är det solklart att vi värnar det
              kommunala vetot. Det finns ingen på allianssidan som ifrågasätter
              det. Det kommunala vetot användes i Skaraborg, i Falköping, på
              70-talet när Centerpartiet var i ledning. Var inte så bekymrad,
              Patrik Björck!
            </seg>
          </u>
          <u xml:id="i-c8f40ee0254f1340-802" prev="i-c8f40ee0254f1340-800" who="Q5554833">
            <seg xml:id="i-6sgN7dTU7dc8dZkMvC8q5E">
              Ska det finnas någon trovärdighet i resonemanget om uran måste
              man ställa sig frågan: Eftersom ni inte vill avveckla direkt,
              vad driver ni reaktorerna med i dagsläget? Det är väl uran. Nästa
              gång det ska göras ett bränslebyte, kommer Patrik Björck då att
              säga: Vi gör inte bränslebytet; vi avstår? Svara på den frågan!
            </seg>
          </u>
          <u xml:id="i-c8f40ee0254f1340-803" prev="i-c8f40ee0254f1340-800" who="Q5554833">
            <seg xml:id="i-MAMSmHGvxUNzvUTPaA6yEQ">
              Det är också intressant att höra Patrik Björck säga att man använder
              argument på de ställen där de passar. Vi vet att Socialdemokraterna
              gärna utlovar Europas lägsta elpriser när de befinner sig på ett
              pappersbruk eller ett stålverk. Säger ni samma sak när ni träffar
              dem som ska investera i ny vindkraft eller ny kraftvärme? Eller
              vilken är er inriktning på elpris?
            </seg>
          </u>
          <note type="speaker" xml:id="i-8nPgtjEcu9BfenG9LX78zP">
            Anf. 147 PATRIK BJÖRCK (s) replik:
          </note>
          <u xml:id="i-c8f40ee0254f1340-804" next="i-c8f40ee0254f1340-807" who="Q5577436">
            <seg xml:id="i-FUkCrGmnCVnzEYqKTSWAL">
              Fru talman! Det är bra att träffa centerpartister; det är bra
              att träffa alla sorters folk. Tyvärr är det inte så lätt att träffa
              centerpartister längre, för det finns inte så många kvar. Det
              kommer säkerligen inte att vara särskilt många kvar om klubban
              faller som det verkar i dag eftersom många av dem är bekymrade
              miljökämpar och vill väl med sin klassiska centerpartistiska regional-
              och miljöpolitik. Det är en politik som totalt har försvunnit
              från Centerpartiet, och därför krymper partiet som snö i solsken.
            </seg>
          </u>
          <u xml:id="i-c8f40ee0254f1340-805" prev="i-c8f40ee0254f1340-804" who="Q5577436">
            <seg xml:id="i-TrHX2zoNffiuuTgf7xXeBS">
              Var inte så bekymrad, säger Jan Andersson till mig. Jag kan lita
              på att han ser till att det inte blir någon uranbrytning. Om jag
              är bekymrad eller inte spelar mindre roll. Men hemma är alla bekymrade,
              och det är lite värre. Hade det bara handlat om min egen ångest
              hade jag kunnat gå till en terapeut. Nu är dock många djupt bekymrade.
              De är djupt bekymrade i dag, men de var inte det för fem år sedan.
              Vad är det som har hänt som gör att många skaraborgare är djupt
              bekymrade i dag? Jo, det är ett antal saker.
            </seg>
          </u>
          <u xml:id="i-c8f40ee0254f1340-806" prev="i-c8f40ee0254f1340-804" who="Q5577436">
            <seg xml:id="i-DYCubtjYyA1C4yXggLUAzK">
              Det började när Alliansen gjorde sin nya energiöverenskommelse
              och ändrade den politik vi hade, vilket var en politik som folk
              ändå kunde leva med. Då började man se hundra nya år av kärnkraft
              framför sig och blev djupt bekymrad. När den moderata statsministern
              gick ut och bejakade uranbrytning blev man djupt bekymrad. Det
              är nya saker som har skett. När Centerpartiets partiledare gled
              på frågan om uranbrytning blev man djupt bekymrad hemma i Skaraborg
              och på många andra ställen i landet.
            </seg>
          </u>
          <u xml:id="i-c8f40ee0254f1340-807" prev="i-c8f40ee0254f1340-804" who="Q5577436">
            <seg xml:id="i-TPbUWU7LQtpNrRTSKH3sHx">
              Man kan läsa i tidningen hur den internationella gruvindustrin
              tolkar regeringens handlande och de beslut som tas i riksdagen:
              The Swedish parliament voted against forbidding prospecting for
              uranium in March 2010. Och: The Swedish prime minister has expressed
              support for the mining of uranium. Det är sådant som gör folk
              djupt bekymrade.
            </seg>
          </u>
          <note type="speaker" xml:id="i-Mw9S32XFTbe61VNABLYHD">
            Anf. 148 JAN ANDERSSON (c) replik:
          </note>
          <u xml:id="i-c8f40ee0254f1340-808" next="i-c8f40ee0254f1340-810" who="Q5554833">
            <seg xml:id="i-Jcf2F6hJnrfNs5VFXGLbJX">
              Fru talman! Jag tror i och för sig att jag träffar fler centerpartister
              än vad Patrik Björck gör, och jag kan säga att de är mycket nöjda
              med uppgörelsen. Tittar man på helheten finns det en mycket bred
              uppslutning i partiet bakom den politik vi för.
            </seg>
          </u>
          <u xml:id="i-c8f40ee0254f1340-809" prev="i-c8f40ee0254f1340-808" who="Q5554833">
            <seg xml:id="i-QXUm91EKF6Tu5Ya8UcPpAC">
              Jag fick inget svar från Patrik Björck på vad som händer när
              det är dags för ett bränslebyte. Man låtsas att bränslet inte
              behöver bytas och kör tills det tar slut. Men vad gör man då?
              Försöker ladda med något annat, eller? Jag tycker att det är ohederligt
              att bortse från att ni har precis samma fråga att ta ställning
              till.
            </seg>
          </u>
          <u xml:id="i-c8f40ee0254f1340-810" prev="i-c8f40ee0254f1340-808" who="Q5554833">
            <seg xml:id="i-FonWLYytFj1fiYfEW4Sgzx">
              Min fråga är: Om man inte ska avstå från ett bränslebyte kommer
              ni då att använda avvecklingslagen nästa period kommer vänstersidan
              att använda avvecklingslagen nästa mandatperiod?
            </seg>
          </u>
          <note type="speaker" xml:id="i-4WEjfXQB3mijMhPB9bAM8i">
            Anf. 149 PATRIK BJÖRCK (s) replik:
          </note>
          <u xml:id="i-c8f40ee0254f1340-811" next="i-c8f40ee0254f1340-813" who="Q5577436">
            <seg xml:id="i-CA3FZa2cwxAtZUPatLzxPD">
              Fru talman! Orsaken till att vi ställer de här frågorna till
              er är att det är ni som har ändrat förutsättningarna. Vi har sagt
              att om vi vinner valet ska vi inte bygga några nya kärnkraftsreaktorer.
              Om vi vinner valet blir det ingen uranbrytning. I mars försökte
              vi här i riksdagen stödja centerpartistiska motioner som skulle
              öka det lokala och regionala inflytandet. Då röstade Jan Andersson
              och hans kamrater mot sina egna motioner eftersom det är Moderaterna
              som driver regeringen med stödpartierna hängande efter sig.
            </seg>
          </u>
          <u xml:id="i-c8f40ee0254f1340-812" prev="i-c8f40ee0254f1340-811" who="Q5577436">
            <seg xml:id="i-TVwGdSX3rzofrNyRsekdUD">
              I ett sådant läge har vi två helt olika förutsättningar. Jag
              kan företräda en politik där jag kan stå upp framför de oroliga
              människorna och säga att om ni bara ser till att vi byter regering
              kommer vi att vara garanter för att det inte förekommer någon
              uranbrytning. Om ni bara byter regering kommer vi att avveckla
              kärnkraften. Då kommer vi att bygga ett grönt och hållbart samhälle.
            </seg>
          </u>
          <u xml:id="i-c8f40ee0254f1340-813" prev="i-c8f40ee0254f1340-811" who="Q5577436">
            <seg xml:id="i-MfNQXwYLSUTHzYiAKoWnFa">
              I en sådan diskussion utanför Ranstaverken i Skaraborg till exempel
              är det inga centerpartister som skulle jubla över den vision och
              det samhälle som du förespråkar, Jan Andersson. Däremot skulle
              de känna igen sig i den bild och de visioner som jag och den rödgröna
              oppositionen står för.
            </seg>
          </u>
          <note type="speaker" xml:id="i-Ca1h2vMrkn7U6zG5fH2kSo">
            Anf. 150 WIWI-ANNE JOHANSSON (v):
          </note>
          <u xml:id="i-c8f40ee0254f1340-814" next="i-c8f40ee0254f1340-822" who="Q4957112">
            <seg xml:id="i-X9jKR2eWvR3V9vetYrXSx8">
              Fru talman! Jag sitter i en bil någon mil norr om Varberg på
              väg hem till Lindome. Jag slår på radion. Någonstans har det hänt
              en kärnkraftsolycka. Jag sitter i en bil någon mil norr om Ringhals.
              Jag kommer in mitt i inslaget och förstår inte var det har hänt.
              Ångesten tar tag i mig. Är det Ringhals? Hur illa är det? Jag
              sitter i en bil med två små barn och ett på väg. Det är några
              fasansfulla sekunder.
            </seg>
          </u>
          <u xml:id="i-c8f40ee0254f1340-815" prev="i-c8f40ee0254f1340-814" who="Q4957112">
            <seg xml:id="i-WfknjtCRUUWR5TQKKiYpKi">
              Jag får strax höra att det fasansfulla inte har drabbat oss.
              Tjernobyl har havererat. Nu är det Ryssland, Vitryssland och Ukraina
              som har drabbats. Kanske drabbas vi sedan; ingen vet. Det är 1986.
              Det fasansfulla drabbade de andra, inte oss. Det som inte kunde
              hända har hänt igen, sju år efter olyckan i Harrisburg, tio år
              efter demonstrationer och marscher mot Ringhals 2, 3 och 4. Det
              är obegripligt, ofattbart.
            </seg>
          </u>
          <u xml:id="i-c8f40ee0254f1340-816" prev="i-c8f40ee0254f1340-814" who="Q4957112">
            <seg xml:id="i-FKwcJYWiXEyRfrJ5qiKD9H">
              Det går inte att förstå att vi bygger teknik som kan döda hundratals,
              tusentals, miljoner människor om det går fel. Det kommer att gå
              fel igen förr eller senare.
            </seg>
          </u>
          <u xml:id="i-c8f40ee0254f1340-817" prev="i-c8f40ee0254f1340-814" who="Q4957112">
            <seg xml:id="i-AN6b2aznrwSPgjvp5Dc5cn">
              Jag besökte SKB i Oskarshamn och tittade ned på de tusentals
              bränslestavar från Forsmark, Barsebäck, Oskarshamn och Ringhals
              som skimrar i det döda vattnet i väntan på slutförvaring. Ringhals
              bränslestavar är störst. Jag undrar hur de tänkte som bara såg
              möjligheter i kärntekniken, de som ville oss väl och gav oss billig
              hemmagjord el med uran någonstans långt bortifrån. Avfall hämtas
              och lämnas av Sigyn.
            </seg>
          </u>
          <u xml:id="i-c8f40ee0254f1340-818" prev="i-c8f40ee0254f1340-814" who="Q4957112">
            <seg xml:id="i-JRoqfsGNC4m1DKdL4eTpqf">
              Vi borrar och letar säkert slutförvar. Inget har ju hänt på 24
              år inget stort, inget som Tjernobyl. Vi sover sött. Reaktorer
              ställs av och på. Den ena incidenten inträffar efter den andra,
              men ingen härdsmälta. Vi sover sött, om det inte vore för klimathotet.
              Klimatet hotar oss nej, inte oss här i norr. Det blir fler fästingar
              kanske och lite varmare. Vem hotar vem? Klimathot? Vi hotar klimatet.
              Vi här i norr är hotet mot klimatet. Vi släpper ut metangas, lustgas
              och koldioxid och fattiga tar emot.
            </seg>
          </u>
          <u xml:id="i-c8f40ee0254f1340-819" prev="i-c8f40ee0254f1340-814" who="Q4957112">
            <seg xml:id="i-5Hyr1WmjDCgSax3rCyhfDB">
              375 miljoner människor kommer att påverkas av vårt hot mot klimatet,
              men inte här i norr. Vi sover ganska sött. Vi sover ganska sött
              och drömmer om lösningen på vårt hot mot klimatet, lösningen på
              el. Kärnkraft är lösningen i drömmen. Kärnkraft, säger Bill. Kärnkraft
              är bra, säger Bull. För klimatet är kärnkraft bra.
            </seg>
          </u>
          <u xml:id="i-c8f40ee0254f1340-820" prev="i-c8f40ee0254f1340-814" who="Q4957112">
            <seg xml:id="i-XqpEiPHiwqv5ogyXVFayLD">
              Drömmar har sin egen logik. I drömmar kan man hoppa över. Man
              kan hoppa över tid och händelser. Kärnkraftsdrömmarna här har
              nog hoppat över både Harrisburg och Tjernobyl. Säkert har de också
              hoppat över både uranbrytning och slutförvar och uran på villovägar
              uran till stridsspetsar, uran till vapen.
            </seg>
          </u>
          <u xml:id="i-c8f40ee0254f1340-821" prev="i-c8f40ee0254f1340-814" who="Q4957112">
            <seg xml:id="i-Fo1NbQaEnqQKoqZxAY41Gu">
              Till er som drömmer sött om kärnkraft vill jag säga att det är
              dags att vakna nu. Det är dags att vakna upp och börja minnas
              Harrisburg och Tjernobyl, uranbrytning och slutförvar samt uran
              på villovägar. Sluta tro på tomten! Sluta tro att tomten kommer
              med ett trollspö som gör kärnkraften ofarlig! Det finns inte en
              enda lösning på vårt hot mot klimatet. Sluta tro på gammelenergi
              som lösning på dagens hot mot vårt klimat! Tro inte att det går
              att bota pest med kolera!
            </seg>
          </u>
          <u xml:id="i-c8f40ee0254f1340-822" prev="i-c8f40ee0254f1340-814" who="Q4957112">
            <seg xml:id="i-FxaDDMsiDeooWEoWBgMoQw">
              Fru talman! Det finns bara en väg framåt. Framåt heter förnybar
              energi. Gamla kärnkraftsreaktorer ska monteras ned, inte byggas
              upp.
            </seg>
          </u>
          <note xml:id="i-7QVRjikZM6LEGCxN6wgLTn">
            I detta anförande instämde Marianne Berg, Siv Holma, Lena Olsson
            och Kent Persson (alla v) samt Per Bolund, Tina Ehn, Jan Lindholm
            och Lage Rahm (alla mp).
          </note>
          <note type="speaker" xml:id="i-BCPyJEHskZ79AZfKRtTGhB">
            Anf. 151 JAN LINDHOLM (mp):
          </note>
          <u xml:id="i-c8f40ee0254f1340-823" next="i-c8f40ee0254f1340-900" who="Q5956750">
            <seg xml:id="i-T5H6ECsf4jUnhSzSaHMhDx">
              Fru talman! Jag ska börja med några ord om demokrati. År 1980
              genomfördes i Sverige en folkomröstning om kärnkraften. Det är
              länge sedan, och många som deltog i den folkomröstningen har hunnit
              lämna oss. Självklart kan inte ett folkomröstningsresultat gälla
              för evigt. För alla dem som inte hade rösträtt då, för 30 år sedan,
              måste det kännas frustrerande att avlidna förfäders åsikter ska
              styra deras framtid.
            </seg>
          </u>
          <u xml:id="i-c8f40ee0254f1340-824" prev="i-c8f40ee0254f1340-823" who="Q5956750">
            <seg xml:id="i-8UXuksSgJiRXTVRPKvoLjN">
              Den uppfattningen, som jag antar utgör en del av grunden för
              majoritetens förslag och inte minst majoritetens sätt att arbeta
              sig fram till förslaget, behöver inte betyda att man helt struntar
              i den demokratiska historien och att dra lärdom av den.
            </seg>
          </u>
          <u xml:id="i-c8f40ee0254f1340-825" prev="i-c8f40ee0254f1340-823" who="Q5956750">
            <seg xml:id="i-UwcCSXjwXaPR1aMVesSE5F">
              Samtliga tre linjer i folkomröstningen 1980 var nämligen avvecklingslinjer;
              det kanske några har glömt. Det verkar i alla fall så att döma
              av majoritetens debattörer som pratar om en 30-årig dragkamp om
              kärnkraften. Det är lite märkligt, särskilt när det gäller er
              äldre på majoritetssidan. Ni borde komma ihåg. Det fanns nämligen
              inte då något förslag om en framtid med kärnkraft utan samtliga
              alternativ var avvecklingsförslag om än med lite olika tillvägagångssätt
              och tidsperspektiv.
            </seg>
          </u>
          <u xml:id="i-c8f40ee0254f1340-826" prev="i-c8f40ee0254f1340-823" who="Q5956750">
            <seg xml:id="i-PkoCv1zL6gSZEpWpkcEVhN">
              Till och med i linje 1, som ju var det mest kärnkraftsvänliga
              alternativet, står det tydligt på valsedeln att kärnkraften ska
              avvecklas och att man ska minska oljeberoendet och utveckla alternativa
              energikällor. Vi som var med då hade ju oljekrisen 1974 i närminnet.
              De som i dag påstår att frågor om fossil energi skulle vara en
              ny fråga avslöjar bara sin okunskap och sin historielöshet.
            </seg>
          </u>
          <u xml:id="i-c8f40ee0254f1340-827" prev="i-c8f40ee0254f1340-823" who="Q5956750">
            <seg xml:id="i-3CYGiMe7cwsfZWtrfHjm11">
              Den som känner frustration över gamla folkomröstningsresultat
              behöver inte heller strunta i dagens demokratiska process. Glöm
              inte att orsaken till att alternativen för 30 år sedan såg ut
              som de gjorde var att det hade genomförts en gigantisk folkbildningskampanj
              under slutet av 1970-talet i hela landet. Det innebar att kunskapen
              om kärnkraften och även kunskapen om alternativen var betydligt
              större och mer spridd då än vad den är i dag. Kunskap är en förutsättning
              för verklig demokrati. Att då stressa fram en förändring utan
              en verklig förankringsprocess tycker jag snarare liknar våldtäkt
              på demokratin än seriös politisk verksamhet.
            </seg>
          </u>
          <u xml:id="i-c8f40ee0254f1340-828" prev="i-c8f40ee0254f1340-823" who="Q5956750">
            <seg xml:id="i-RcUbEPeYVdFaLXzVUga2mQ">
              Fru talman! Jag är starkt oroad över att regeringssidan inte
              riktigt vågar stå för sin egen politik. Näringsminister Maud Olofsson
              har vid flera tillfällen stått här i riksdagens talarstol och
              deklarerat att kärnkraft inte är en förnybar energikälla och i
              samma debatter även slagit fast att det är det förnybara som är
              framtiden. Det är svårt att få en annan uppfattning än att regeringen
              försöker gå kärnkraftsförespråkarna till mötes och samtidigt lugna
              motståndarna med att indirekt antyda att det ändå inte blir någon
              ny kärnkraft.
            </seg>
          </u>
          <u xml:id="i-c8f40ee0254f1340-829" prev="i-c8f40ee0254f1340-823" who="Q5956750">
            <seg xml:id="i-5x9YGZ8urivSqSs1B4DAc6">
              I dag har vi hört miljöministern, som också ska vara centerpartist,
              sägs det, precis som näringsministern, förklara och försvara en
              helt annan syn på kärnkraften och begreppet förnybart.
            </seg>
          </u>
          <u xml:id="i-c8f40ee0254f1340-830" prev="i-c8f40ee0254f1340-823" who="Q5956750">
            <seg xml:id="i-KkMHT1fQRSiT6t1NSqWHF3">
              Andreas Carlgren upprepade förmodligen mer än tio gånger under
              sitt framträdande här att kärnkraften är ett bra klimatval och
              att den ingår i det förnybara som ska exporteras till våra grannländer
              för att hjälpa dem med sina klimatlösningar.
            </seg>
          </u>
          <u xml:id="i-c8f40ee0254f1340-831" prev="i-c8f40ee0254f1340-823" who="Q5956750">
            <seg xml:id="i-HDMiuez2KguJUkmiop2TkK">
              Jag tycker att det är sorgligt att vi har en så okunnig miljöminister.
              Kärnkraften är inget bra klimatval.
            </seg>
          </u>
          <u xml:id="i-c8f40ee0254f1340-832" prev="i-c8f40ee0254f1340-823" who="Q5956750">
            <seg xml:id="i-9XKj7ymxQj3V92LsSJZXmn">
              I en studie som är gjord i USA och som tar hänsyn till 117 olika
              forskningsrapporter som man har som grund hamnar kärnkraften på
              sista plats, som det minst klimatsmarta sättet att producera el
              på av tio olika alternativ.
            </seg>
          </u>
          <u xml:id="i-c8f40ee0254f1340-833" prev="i-c8f40ee0254f1340-823" who="Q5956750">
            <seg xml:id="i-5b1DAzhybfY4jutNx75hyG">
              Om man tar dessa forskningsrapporter och räknar om till svenska
              förhållanden visar det sig att vår kärnkraft här i Sverige faktiskt
              står för 15 procent av våra totala koldioxidutsläpp. Det är det
              som vår miljöminister vill ha som bas för en elexport.
            </seg>
          </u>
          <u xml:id="i-c8f40ee0254f1340-834" prev="i-c8f40ee0254f1340-823" who="Q5956750">
            <seg xml:id="i-8mGjWMuYVopQrpgNYtAm8g">
              Energisörjningen är självklart en central del för vårt välstånd,
              och den är en förutsättning för vårt näringsliv. Därför är vi
              i Miljöpartiet oroade för att regeringen bjuder in till den experimentpolitik
              som ny kärnkraft faktiskt innebär. Varje ny reaktor som byggs
              innebär ett tekniksprång som erfarenhetsmässigt innebär vågade
              experiment.
            </seg>
          </u>
          <u xml:id="i-c8f40ee0254f1340-835" prev="i-c8f40ee0254f1340-823" who="Q5956750">
            <seg xml:id="i-5xv3YdCfMoa8Cg9iroWoax">
              Alla politiker är anhängare av att energipolitiken bör ha en
              bred förankring. Många blev därför mycket förvånade när alliansregeringen
              bröt upp den ganska breda och blocköverskridande energiöverenskommelse
              som Socialdemokraterna och Centerpartiet har haft i årtionden,
              ända sedan 1991. Den överenskommelsen var en garant för långsiktighet
              och bredd.
            </seg>
          </u>
          <u xml:id="i-c8f40ee0254f1340-836" prev="i-c8f40ee0254f1340-823" who="Q5956750">
            <seg xml:id="i-3xvdmSNtKmtC7ZiHkev4hY">
              Den energipolitik som de fyra allianspartierna enats kring kan
              inte på något som helst sätt påstås vara vare sig bred eller långsiktig
              i jämförelse med den som man övergav.
            </seg>
          </u>
          <u xml:id="i-c8f40ee0254f1340-837" prev="i-c8f40ee0254f1340-823" who="Q5956750">
            <seg xml:id="i-YM7rvbeg1HGw93cj2D9ds5">
              Om det nu är så att högerpartierna har gjort bedömningen att
              det finns ett brett folkligt stöd för att förändra energipolitiken
              finns det ändå två frågor som jag tycker förvånar.
            </seg>
          </u>
          <u xml:id="i-c8f40ee0254f1340-838" prev="i-c8f40ee0254f1340-823" who="Q5956750">
            <seg xml:id="i-YEJHC2aEWaPvQzM3811CUV">
              För det första: Varför bjöd man inte in de övriga partierna till
              en verklig diskussion om en förändring? Det är en förutsättning
              om man vill nå både bredd och långsiktighet.
            </seg>
          </u>
          <u xml:id="i-c8f40ee0254f1340-839" prev="i-c8f40ee0254f1340-823" who="Q5956750">
            <seg xml:id="i-GcrzQoxzenttc9MSf6VYKB">
              För det andra: Varför genomförde man en så omfattande förändring
              av energipolitiken utan att först ställa frågan till medborgarna
              i form av en ny folkomröstning, särskilt med tanke på den plattform
              som man gick till val på?
            </seg>
          </u>
          <u xml:id="i-c8f40ee0254f1340-840" prev="i-c8f40ee0254f1340-823" who="Q5956750">
            <seg xml:id="i-4L9gutKyzkH8zpu4NU99cK">
              Jag kan tänka mig ett flertal olika argument för att man inte
              vill föra verkliga samtal med oppositionen om en bred överenskommelse
              om energin i framtiden. Jag kan även tänka mig ett antal argument
              för att man inte vill genomföra en ny folkomröstning.
            </seg>
          </u>
          <u xml:id="i-c8f40ee0254f1340-841" prev="i-c8f40ee0254f1340-823" who="Q5956750">
            <seg xml:id="i-8wnK3VJX3uU8u9emJN6JGW">
              Men inga av de argument som jag kan komma på är särskilt trevliga
              argument. De är inte ens särskilt demokratiska. Faktum är att
              det är ganska svårt att se några andra motiv än att högerpartierna
              inte är särskilt förtjusta i demokratiska processer och inte är
              särskilt intresserade av folklig medverkan.
            </seg>
          </u>
          <u xml:id="i-c8f40ee0254f1340-842" prev="i-c8f40ee0254f1340-823" who="Q5956750">
            <seg xml:id="i-VirwTkWSVFQZsmXs7T5NNz">
              Det sätt på vilket man har hanterat hela denna fråga är ganska
              signifikativt för ministären Reinfeldts ledarkultur. Det är tydligt
              att man anser sig veta bättre än alla andra i samhället så att
              man inte behöver fråga vare sig folket eller professionen.
            </seg>
          </u>
          <u xml:id="i-c8f40ee0254f1340-843" prev="i-c8f40ee0254f1340-823" who="Q5956750">
            <seg xml:id="i-nzHQ73s1YEnaYGt6n9ZAG">
              Min poäng med detta inledande resonemang är inte att en så här
              stor förändring av energipolitiken måste föregås av en ny folkomröstning
              eller av en bred och seriös diskussion där man involverar samtliga
              partier för att skapa förutsättningar för breda och gärna blocköverskridande
              överenskommelser för att garantera en långsiktighet. Min poäng
              är att högerpartierna inte på något sätt har visat eller signalerat
              ett intresse av att skapa denna breda förankring för en ny energipolitik,
              och det tycker jag är mycket allvarligt.
            </seg>
          </u>
          <u xml:id="i-c8f40ee0254f1340-844" prev="i-c8f40ee0254f1340-823" who="Q5956750">
            <seg xml:id="i-6beKq7FTxCkh7jBEgt1rke">
              När miljöministern och andra företrädare för majoriteten står
              här i talarstolen och säger att de inte litar på Miljöpartiets
              förslag innebär det, ska ni veta, att de inte har någon tilltro
              till vad forskningen säger. Det innebär att regeringen inte litar
              på Energimyndighetens beräkningar av effektiviseringsmöjligheterna
              inom industrin. Det betyder att regeringen inte litar på den nya
              trafikmyndighetens beräkningar av effektiviseringsmöjligheterna
              i trafiken. Regeringen litar inte heller på Boverkets beräkningar
              av besparingsmöjligheter i bostadssektorn.
            </seg>
          </u>
          <u xml:id="i-c8f40ee0254f1340-845" prev="i-c8f40ee0254f1340-823" who="Q5956750">
            <seg xml:id="i-SXvT4KMuFLsBSdPNPBTfgD">
              När regeringen säger att man inte litar på Miljöpartiet då diskvalificerar
              man så välrenommerade amerikanska universitet som Yale och Stanford
              samt en mängd erkända forskningsgrupper runt om i världen. De
              förslag som Miljöpartiet lägger fram på energiområdet är nämligen
              inte någonting som vi själva har hittat på, om det nu var någon
              som trodde det. Tvärtom baserar sig vår politik på det som en
              klar majoritet av vetenskapen runt om i världen, liksom våra egna
              myndigheter, anser nödvändigt.
            </seg>
          </u>
          <u xml:id="i-c8f40ee0254f1340-846" prev="i-c8f40ee0254f1340-823" who="Q5956750">
            <seg xml:id="i-W9TGZFbJSpyYL36UfNA61A">
              Fru talman! Nu övergår jag till att prata om kärnkraften som
              teknik och företeelse i vårt samhälle.
            </seg>
          </u>
          <u xml:id="i-c8f40ee0254f1340-847" prev="i-c8f40ee0254f1340-823" who="Q5956750">
            <seg xml:id="i-Kdk3sXAfZzaqrqywWJmxWa">
              Att bygga ett kärnkraftverk var ett omfattande projekt redan
              på 1970-talet. Det vet jag eftersom till och med jag blev indragen
              i det. Det har inte blivit mindre omfattande med åren. Att bygga
              ett nytt kärnkraftverk i dag är ett oerhört omfattande projekt.
              Förmodligen skulle de flesta svenska teknikföretag bli så pass
              involverade att det finns en uppenbar risk för att all annan teknikutveckling
              skulle bli eftersatt.
            </seg>
          </u>
          <u xml:id="i-c8f40ee0254f1340-848" prev="i-c8f40ee0254f1340-823" who="Q5956750">
            <seg xml:id="i-S5cgcJrb6mUDNXiMXSQBHS">
              Enligt industrins egna kalkyler skulle ett politiskt beslut om
              att subventionera ett nytt kärnkraftverk i Sverige kunna leda
              till att vi har en ny reaktor som kan börja leverera el ut på
              nätet i slutet av 2020-talet. Då har man gjort bedömningar av
              upphandlingsprocesser, av tillståndsfrågor men även av tillgänglighet
              och kapacitet av nyckelkompetenser och många andra faktorer. Man
              bedömer att det tar 1520 år från beslut till leverans. Tittar
              man på de byggen som pågår i världen är det nog snarare en större
              tidsåtgång än en mindre som det handlar om. Senast en ny reaktor
              togs i drift i Europa var 2007, och då hade bygget pågått i 24
              år.
            </seg>
          </u>
          <u xml:id="i-c8f40ee0254f1340-849" prev="i-c8f40ee0254f1340-823" who="Q5956750">
            <seg xml:id="i-KffcCtvMDvMsmHdvBXWhRn">
              Beträffande de totalt 3745 reaktorer som är under konstruktion
              runt om i världen antalet beror på hur man definierar begreppet
              reaktor under byggnation är 20 år eller mer en kalkylerad projekt-
              och byggtid som oftast inte verkar kunna hållas. De flesta av
              dessa reaktorer byggs i så kallade odemokratiska länder, därför
              är informationen inte så fullständig när det gäller hur man planerar
              för säkerhet och tar hänsyn till omgivning, byggtider och så vidare.
            </seg>
          </u>
          <u xml:id="i-c8f40ee0254f1340-850" prev="i-c8f40ee0254f1340-823" who="Q5956750">
            <seg xml:id="i-3Dr9CL4XxY3TShSgBgHsgB">
              Mikael Oscarsson stod här i talarstolen tidigare och påstod att
              elproduktionen från kärnkraften globalt sett ökat under de senaste
              åren. Han har rätt i så måtto att det har startats en del nya
              reaktorer. Men det är betydligt fler som har tagits ur drift.
              Totalt sett har den globala installerade effekten från kärnkraften
              minskat med 7 000 megawatt under de senaste tio år. Enbart under
              förra året, 2009, minskade den totala effekten av installerad
              kärnkraft i världen med 1 400 megawatt. Så ser verkligheten ut.
              Man ska även komma ihåg att vindkraften har ökat under de senaste
              tio åren med 65 000 megawatt och solelen med 13 000 megawatt.
            </seg>
          </u>
          <u xml:id="i-c8f40ee0254f1340-851" prev="i-c8f40ee0254f1340-823" who="Q5956750">
            <seg xml:id="i-WTZbXRFwHqHyNU15vNUR4A">
              En sak som vår miljöminister sade här i dag har han rätt i, men
              det var nog också det enda som var korrekt i det som han sade,
              och det är att alternativen håller på att ta över.
            </seg>
          </u>
          <u xml:id="i-c8f40ee0254f1340-852" prev="i-c8f40ee0254f1340-823" who="Q5956750">
            <seg xml:id="i-UscDtZuQL5ejLJUkDxMBwc">
              Just därför, alla ledamöter som lyssnar alltså att det var det
              enda av det han sade som var korrekt blir det oerhört mycket svårare
              att förstå att man med den insikten vill öppna för att tillåta
              ny kärnkraft. Observera att jag inte säger att man beslutar om
              att bygga utan att jag säger att man öppnar för nämnda möjlighet.
            </seg>
          </u>
          <u xml:id="i-c8f40ee0254f1340-853" prev="i-c8f40ee0254f1340-823" who="Q5956750">
            <seg xml:id="i-Vx7Wv7imPR63BYu9nFoLfj">
              Hur ser det då ut med möjligheterna att en bit in på 2020-talet
              ladda reaktorer med bränsle? Det är ju vad det handlar om. Detta
              är en mycket viktig fråga eftersom vi måste försöka ha klart för
              oss vad ni som tänker trycka på ja-knappen faktiskt röstar för.
              Ett sådant här beslut får ju konsekvenser. Det här beslutet är
              inte isolerat, om nu någon trodde det.
            </seg>
          </u>
          <u xml:id="i-c8f40ee0254f1340-854" prev="i-c8f40ee0254f1340-823" who="Q5956750">
            <seg xml:id="i-QtndKTsj8Bnvybmnx4J4eH">
              I dag försörjs världens kärnreaktorer till 62 procent med bränsle
              som kommer från nybrutet uran. Resterande 38 procent bränsle tillverkas
              av klyvbart material som kommer från demontering av kärnvapen.
              De här programmen för demontering pågår fram till 2017, enligt
              de uppgifter jag har.
            </seg>
          </u>
          <u xml:id="i-c8f40ee0254f1340-855" prev="i-c8f40ee0254f1340-823" who="Q5956750">
            <seg xml:id="i-VVusq5jmNCbmd9QGaHStnk">
              Jag vet att det pågår förhandlingar om nya omgångar av demontering
              av kärnvapen. Men i dag kan vi inte veta vilka volymer av klyvbart
              material det eventuellt skulle kunna ge för användning i framtida
              kärnkraftverk.
            </seg>
          </u>
          <u xml:id="i-c8f40ee0254f1340-856" prev="i-c8f40ee0254f1340-823" who="Q5956750">
            <seg xml:id="i-GDieeNQap2dAdNv743AMeL">
              Redan med denna lilla bakgrundsinformation kan vi alla väldigt
              enkelt inse att vi i framtiden kommer att ha problem med bränsleförsörjningen
              till kärnkraften.
            </seg>
          </u>
          <u xml:id="i-c8f40ee0254f1340-857" prev="i-c8f40ee0254f1340-823" who="Q5956750">
            <seg xml:id="i-YDY4NAkvqqwXqWqAgGo8rT">
              Om vi sedan leker med tanken att fler länder än Sverige det vet
              vi att det är vill utgå från att kärnkraft ska ersätta fossil
              energi är det bra att veta att kärnkraften i dag står för bara
              5 procent av den totala energiförbrukningen globalt eller 6 procent
              av den globala energiförbrukningen om man räknar med enbart kommersiellt
              tillgänglig energi, alltså den energi som förekommer i någon form
              av handelsverksamhet. Det är viktigt att skilja på de här sakerna.
              Många talare här har pratat om el. Då handlar det om 14 procent
              av elproduktionen. Men i klimatsammanhang är det inte det som
              är intressant, utan i klimatsammanhang handlar det om att ersätta
              fossil energi. Då är det viktigt att förstå vilka proportioner
              det handlar om.
            </seg>
          </u>
          <u xml:id="i-c8f40ee0254f1340-858" prev="i-c8f40ee0254f1340-823" who="Q5956750">
            <seg xml:id="i-WYYnSEbyoFwWCMXB2n4TdK">
              Det här betyder att det, om kärnkraften verkligen ska spela en
              avgörande roll när det gäller att ersätta fossil energi, inte
              handlar om att fördubbla utvinningen globalt. Inte ens en tiodubbling
              skulle räcka när alla atomvapen har demonterats och den reserven
              har använts om kärnkraften ska användas för att ersätta fossil
              energi.
            </seg>
          </u>
          <u xml:id="i-c8f40ee0254f1340-859" prev="i-c8f40ee0254f1340-823" who="Q5956750">
            <seg xml:id="i-Lq9UUPg4KQi5VLpg9KfXTk">
              Eftersom det handlar om enormt stora investeringar en ny reaktor
              i Sverige skulle förmodligen inte kunna byggas för mindre än 100
              miljarder svenska kronor skulle jag vilja se den högerregering
              som kan säga nej till uranbrytning när ett antal sådana reaktorer
              någon gång i framtiden står där utan bränsle.
            </seg>
          </u>
          <u xml:id="i-c8f40ee0254f1340-860" prev="i-c8f40ee0254f1340-823" who="Q5956750">
            <seg xml:id="i-oaLy3MRf2qxDQWwr8M1P7">
              Sverige har oerhört goda förutsättningar för uranbrytning. Enkelt
              kan vi göra stora delar av vårt land göra omöjliga för livsmedelsproduktion.
              Vi kan göra det så sterilt att skogen slutar växa. Vi kan göra
              det omöjligt att både bo och tillbringa fritiden i områdena i
              fråga. Om vi vill kan vi göra det just genom att öppna för uranbrytning.
              Vår omvärld kommer kanske att kräva det om vi fortsätter på kärnkraftsspåret
              och om det blir så illa att reaktorer som det nyinvesterats i
              med tusentals miljarder runt om i världen väntar på nytt bränsle.
            </seg>
          </u>
          <u xml:id="i-c8f40ee0254f1340-861" prev="i-c8f40ee0254f1340-823" who="Q5956750">
            <seg xml:id="i-CE4Jkdew9DwuBR93tofjSc">
              Att uranpriset har stigit med 1 250 procent bara de senaste fem
              åren är naturligtvis ingen slump. Frågan måste ändå ställas till
              de svenska politiker som här i kammaren är beredda att trycka
              på ja-knappen och därmed ge klarsignal till fortsatt kärnkraftsberoende:
              Varifrån ska bränslet komma?
            </seg>
          </u>
          <u xml:id="i-c8f40ee0254f1340-862" prev="i-c8f40ee0254f1340-823" who="Q5956750">
            <seg xml:id="i-Psgu8RVaUkgV5YGAJxAwKC">
              Att moderaterna och folkpartisterna i Jämtland redan, enligt
              uppgifter jag har, sagt ja till uranbrytning i sitt län är kanske
              en liten fingervisning om vad det är högerpartierna ser framför
              sig. Tanken är kanske att det svenska uranet ska göra oss lika
              rika som den norska oljan gjort norrmännen. Finns det en avundsjuka
              i det avseendet?
            </seg>
          </u>
          <u xml:id="i-c8f40ee0254f1340-863" prev="i-c8f40ee0254f1340-823" who="Q5956750">
            <seg xml:id="i-FmnYrj57XSsZrYnSrGMch6">
              Man kan undra vad befolkningen i Jämtland skulle tycka om de
              förstod att man planerar att göra stora områden av den jämtländska
              fjällvärlden sterila och strålande och att man med stor sannolikhet
              kommer att fylla vattendragen med radioaktivitet så att fisket
              blir ett minne blott. Storskalig uranbrytning ödelägger enorma
              områden överallt i världen där den bedrivs eller har bedrivits.
            </seg>
          </u>
          <u xml:id="i-c8f40ee0254f1340-864" prev="i-c8f40ee0254f1340-823" who="Q5956750">
            <seg xml:id="i-FkHVw1tHgeA6XJQaah5v6Z">
              Alliansens tankesmedjor har kanske kommit fram till att de för
              att få acceptans för att förstöra stora delar av vårt land med
              uranbrytning, som naturligtvis kan vara lukrativ, först måste
              investera fast oss i ett uranberoende med stora kärnkraftsinvesteringar.
              Kanske är det så listigt planerat av de människor som bara ser
              pengar hägra i den svenska berggrundens uranhalt.
            </seg>
          </u>
          <u xml:id="i-c8f40ee0254f1340-865" prev="i-c8f40ee0254f1340-823" who="Q5956750">
            <seg xml:id="i-ShkxT6Za5PAkVrB3kizxMK">
              Eftersom till och med näringsministern har insett att kärnkraft
              inte är någon förnybar energikälla är det förvånande att högerregeringen
              ändå väljer kärnkraftsspåret. Det förklarar i och för sig varför
              man inte ansträngde sig för att nå ett bra förhandlingsresultat
              i Köpenhamn. Om Sverige har en regering som inte är beredd att,
              med de goda förutsättningar som landet har, anta utmaningen att
              ställa om samhället till det förnybara är det klart att den regeringen
              inte heller i globala förhandlingar har någon trovärdighet.
            </seg>
          </u>
          <u xml:id="i-c8f40ee0254f1340-866" prev="i-c8f40ee0254f1340-823" who="Q5956750">
            <seg xml:id="i-3kNZmeCoDvxpGWUTbbRDBX">
              Fru talman! Under årens lopp har jag haft förmånen att kunna
              besöka ett antal kärntekniska anläggningar runt om i världen.
              Bland annat har jag besökt de anläggningar i Tjernobyl i norra
              Ukraina som är mest kända för olyckan den 25 april 1986.
            </seg>
          </u>
          <u xml:id="i-c8f40ee0254f1340-867" prev="i-c8f40ee0254f1340-823" who="Q5956750">
            <seg xml:id="i-P2Dhq8RgkXerrXYWTUgots">
              Jag hade tänkt använda större delen av mitt anförande här i dag
              till att berätta om vad som faktiskt skedde vid själva olyckan
              och under de därpå följande tre månaderna för att ni ska förstå
              att ett litet land som Sverige inte har den minsta möjlighet att
              ta hand om en reaktor som drabbas av en härdsmälta. Vi har inte
              100 0000 soldater som vi kan kommendera ut för riskfyllda arbetsuppgifter
              i miljöer där mindre än en timmes bestrålning är en dödlig dos.
            </seg>
          </u>
          <u xml:id="i-c8f40ee0254f1340-868" prev="i-c8f40ee0254f1340-823" who="Q5956750">
            <seg xml:id="i-Lzd44KA3p6qXVAvu8YV2w7">
              I en demokrati kan man inte kommendera ut tusentals människor
              för att arbeta i 50-gradig värme och i en miljö med en strålning
              som gör att arbetspassen kan vara maximalt två minuter. Med högst
              fem sådana arbetspass har man nått en dos som inte får överskridas
              om man ska klara sig.
            </seg>
          </u>
          <u xml:id="i-c8f40ee0254f1340-869" prev="i-c8f40ee0254f1340-823" who="Q5956750">
            <seg xml:id="i-MPnKw9WSA2row99CfDiBM6">
              Vi har inte 600 erfarna helikopterförare som tränat på avancerad
              flygning i krig och som är beredda att utföra uppdrag som innebär
              att de avlider när uppdraget är slutfört. Vi har inte ens ett
              tillräckligt antal fungerande helikoptrar för en sådan insats.
            </seg>
          </u>
          <u xml:id="i-c8f40ee0254f1340-870" prev="i-c8f40ee0254f1340-823" who="Q5956750">
            <seg xml:id="i-Q3d5LzQwYJX8oaCSsT2FiT">
              Jag tvivlar på att vi skulle klara av att organisera 400 000
              städarbetare och att kalla samman tillräckligt med konstruktörer
              för att på några veckor konstruera helt nya robotar och fjärrstyrda
              maskiner för att utföra städarbete på ställen där människor över
              huvud taget inte kan gå in. Vi har ingen rymdindustri som övat
              på den typen av distansteknik.
            </seg>
          </u>
          <u xml:id="i-c8f40ee0254f1340-871" prev="i-c8f40ee0254f1340-823" who="Q5956750">
            <seg xml:id="i-3nNb7Q4Lh2sNB54V9Bfn3z">
              Det är nog inte så många som insett att en avgörande anledning
              till att Sovjetunionen kollapsade var olyckan i Tjernobyl. Den
              innebar att väldigt många i den sovjetiska armén blev så allvarligt
              sjuka att de helt enkelt inte hade någon kapacitet att göra motstånd
              när frihetssträvandena tog fart runt om i det gamla imperiet,
              vilket naturligtvis kan ses som en positiv bieffekt av Tjernobylolyckan.
            </seg>
          </u>
          <u xml:id="i-c8f40ee0254f1340-872" prev="i-c8f40ee0254f1340-823" who="Q5956750">
            <seg xml:id="i-K3uK6FbgtAFf8QMq4ruU3K">
              Jag nämner detta bara därför att jag hoppas att ni på något sätt
              ska kunna förstå omfattningen av konsekvenserna av ett haveri.
            </seg>
          </u>
          <u xml:id="i-c8f40ee0254f1340-873" prev="i-c8f40ee0254f1340-823" who="Q5956750">
            <seg xml:id="i-FrWYRQvH6FydyyZS6J4ocF">
              Än i dag, 24 år efter olyckan, dör människor dagligen i sviterna
              av skador de fick under arbetet med att minimera spridningen av
              förorenat material detta bland annat för att skona oss. Fortfarande
              är det dagligen nya fall med människor som insjuknar, och fortfarande
              föds barn med missbildningar som kan kopplas till föroreningar
              som deras föräldrar drabbades av i arbetet med att städa upp efter
              olyckan.
            </seg>
          </u>
          <u xml:id="i-c8f40ee0254f1340-874" prev="i-c8f40ee0254f1340-823" who="Q5956750">
            <seg xml:id="i-WsRFwXeLNau3BPQEmqpPT3">
              Härden glöder fortfarande ca 14 meter under markytan, under den
              gamla reaktorbyggnaden. Risken är stor att radioaktivt material
              sprids via vattendragen till mycket stora områden. Olyckan pågår
              alltså fortfarande, efter 24 år.
            </seg>
          </u>
          <u xml:id="i-c8f40ee0254f1340-875" prev="i-c8f40ee0254f1340-823" who="Q5956750">
            <seg xml:id="i-9J6kvxCm3vCJ11BZVqFjUn">
              Jag har inte tillräckligt med talartid för att berätta om alla
              konsekvenser och om hur många som drabbades. Men jag hoppas att
              ni utifrån den här snabba genomgången i alla fall inser konsekvenserna
              av en härdsmälta i Sverige, något som naturligtvis ingen av oss
              önskar ska hända. Enligt vissa bedömare var det väldigt nära en
              härdsmälta i Forsmark sommaren 2006.
            </seg>
          </u>
          <u xml:id="i-c8f40ee0254f1340-876" prev="i-c8f40ee0254f1340-823" who="Q5956750">
            <seg xml:id="i-VZYGGLp7w2DzrENJxwE5K4">
              Om detta skulle hända måste ni som är beredda att förlänga kärnkraftsepoken
              genom att trycka på ja-knappen i dag vara medvetna om att vårt
              lilla land inte har mer än bråkdelen av de resurser som krävs
              för att hantera en sådan situation. Vi har exempelvis inte 10
              000 unga, vältränade och erfarna gruvarbetare som mot någon form
              av betalning skulle ställa upp att arbeta under en pågående härdsmälta.
            </seg>
          </u>
          <u xml:id="i-c8f40ee0254f1340-877" prev="i-c8f40ee0254f1340-823" who="Q5956750">
            <seg xml:id="i-VE4KsTmHQ7txaDq6RUNyxS">
              Detta var faktiskt vad som krävdes för att komma åt att bygga
              en helt ny, två meter tjock betongsockel med 30 meter i diameter
              under den smältande reaktorn för att ge oss åtminstone ett antal
              årtionden, kanske något århundrade, extra att komma på hur vi
              ska ta hand om detta. Det är vidriga arbetsförhållanden och en
              psykisk press som ingen kan föreställa sig.
            </seg>
          </u>
          <u xml:id="i-c8f40ee0254f1340-878" prev="i-c8f40ee0254f1340-823" who="Q5956750">
            <seg xml:id="i-Bh9bKzteqazig11xLYKfPL">
              Jag har även besökt Thorp, den anläggning i Sellafield där utbränt
              kärnbränsle upparbetas för att så småningom användas för produktion
              av nytt bränsle. Även om vi i Sverige inte längre skickar något
              bränsle för upparbetning är ju upparbetning en förutsättning för
              att klara bränsleförsörjningen till kärnkraften globalt. Detta
              innebär att vi för bränsleförsörjningen till våra reaktorer indirekt
              är beroende av att andra länder väljer denna teknik. Annars skulle
              bristen komma snabbare, och konkurrensen om det bränsle som finns
              skulle bli mycket tuffare. Priserna skulle rusa till astronomiska
              höjder ännu snabbare.
            </seg>
          </u>
          <u xml:id="i-c8f40ee0254f1340-879" prev="i-c8f40ee0254f1340-823" who="Q5956750">
            <seg xml:id="i-7Rxtt5KrdidGUfdjCrcVHX">
              Det finns hemskt mycket att säga om Thorp, men jag ska bara ta
              upp en aspekt. Norges regering har gett sin motsvarighet till
              vår väderlekstjänst i uppdrag att tillsammans med deras strålskyddsmyndighet
              genomföra simuleringar för att se vad som skulle ske om Thorp
              skulle drabbas av ett större utsläpp till luften under helt vanliga,
              normala väderförhållanden.
            </seg>
          </u>
          <u xml:id="i-c8f40ee0254f1340-880" prev="i-c8f40ee0254f1340-823" who="Q5956750">
            <seg xml:id="i-D8S2t1CxLuWyXe328FUwuw">
              Thorp har haft stora utsläpp till havet, men utsläppen till luft
              har än så länge varit ganska små. Anläggningen har emellertid
              stora säkerhetsbrister om man tänker på den ur ett terroristriskperspektiv.
              Från sjösidan är det tyvärr väldigt enkelt för terroristerna att
              skada anläggningen just på ett sådant sätt som skulle förorsaka
              stora utsläpp plutonium till luften.
            </seg>
          </u>
          <u xml:id="i-c8f40ee0254f1340-881" prev="i-c8f40ee0254f1340-823" who="Q5956750">
            <seg xml:id="i-SJ3Gwqtnx59YbgZKkCbxUw">
              I rapporten kan man se vad som händer med hela Skandinavien på
              12 timmar och på 48 timmar det är de scenarier man kör vid ett
              sådant här större utsläpp. Beroende på den aktuella vindriktningen
              riskerar stora delar av Danmark, Sverige och Norge att drabbas
              av ett nedfall som är minst tio gånger högre än det som föll över
              de värst drabbade områdena i Sverige efter Tjernobyl. I rapporten
              beskrivs flera områden som högriskområden att vistas i efter ett
              utsläpp.
            </seg>
          </u>
          <u xml:id="i-c8f40ee0254f1340-882" prev="i-c8f40ee0254f1340-823" who="Q5956750">
            <seg xml:id="i-9W4vH6rzVmF8bvhw4v7RJY">
              Om Sverige på ett trovärdigt sätt ska kunna argumentera för att
              riskerna för utsläpp från Thorp ska reduceras och jag har haft
              förmånen att få prova att argumentera för den saken i till exempel
              Houses of Parliament i London, så jag vet hur svårt det är är
              det nog bra om vi själva avstår från kärnkraft så snart som möjligt.
            </seg>
          </u>
          <u xml:id="i-c8f40ee0254f1340-883" prev="i-c8f40ee0254f1340-823" who="Q5956750">
            <seg xml:id="i-V68rMysc9QDcXjCbmUaJG9">
              Jag tror att den som sätter sig in i de enorma konsekvenserna
              vid en olycka knappast kan förorda en förlängning av kärnkraftsepoken.
              Även om sannolikheten är liten att det som inte får ske kommer
              att ske finns ändå risken där. Jag menar alltså att den som verkligen
              satt sig in i hur riskerna ser ut knappast kan acceptera dessa
              risker, hur osannolikt det än är att det ska hända.
            </seg>
          </u>
          <u xml:id="i-c8f40ee0254f1340-884" prev="i-c8f40ee0254f1340-823" who="Q5956750">
            <seg xml:id="i-G94v3yAPKzPhJgefnv2xzc">
              Vi vet att det redan har hänt i SL-1 i USA 1960, i Harrisburg
              1979 och i Tjernobyl 1986. Det har förmodligen hänt två gånger
              till bakom järnridån utan att vi vet exakt vad det är som har
              hänt. Man kan se detta genom mätningar i stratosfären. Av de 3745
              reaktorer som byggs runt om i världen byggs flertalet i länder
              som inte kan betraktas som öppna demokratier. Trots att vi alla
              drabbas om det händer en olycka i någon reaktor är det alltså
              en växande sannolikhet att vi inte kommer att veta så mycket om
              risknivåerna och inte heller så mycket om hur och när det sker
              om det händer.
            </seg>
          </u>
          <u xml:id="i-c8f40ee0254f1340-885" prev="i-c8f40ee0254f1340-823" who="Q5956750">
            <seg xml:id="i-VmDquV3uYGpr6V4CjdwcLK">
              Att medverka till att denna teknik fortsätter att få acceptans
              och även utvecklingsresurser och vi ska inte glömma att varje
              nytt bygge innebär mycket pengar till utvecklingsarbete innebär
              att man tar på sig ett ansvar som i praktiken faktiskt inte är
              överblickbart. Jag tycker att det är väldigt viktigt att ni som
              tänker trycka på ja-knappen har klart för er vad det är en fortsatt
              kärnkraftsepok i Sverige innebär.
            </seg>
          </u>
          <u xml:id="i-c8f40ee0254f1340-886" prev="i-c8f40ee0254f1340-823" who="Q5956750">
            <seg xml:id="i-StWUEbYnhnDfy2vY8HHhRb">
              Att våra länsstyrelser inte längre har några planer för evakuering
              och inkvartering vid en stor olycka är bara ett av många exempel
              på hur dåligt förberedda vi är. Tänk er att vi har maximal otur
              och att en terroristgrupp gör det som kunde ha skett för några
              dagar sedan när Greenpeace slog till mot en av reaktorerna i Forsmark.
              Låt oss säga att det är en kall vinternatt med kraftig nordanvind
              och snöyra. Vilka planer har vi då för att resten av vårt land
              ska kunna ta hand om alla stockholmare som då snabbt så fort som
              möjligt måste evakueras från området? Mina egna efterforskningar
              på detta område har gett ett nollresultat. Det finns ingen planering
              för en sådan situation.
            </seg>
          </u>
          <u xml:id="i-c8f40ee0254f1340-887" prev="i-c8f40ee0254f1340-823" who="Q5956750">
            <seg xml:id="i-X7KRTqeskcvW5djuFb1HqB">
              Eftersom regeringen har lovat att det inte ska bli några subventioner
              och inte heller några indirekta subventioner är ekonomin för ny
              kärnkraft en viktig fråga. Nu talar jag i och för sig om nästa
              betänkande, fru talman, men där kan man läsa mycket tydligt att
              regeringen begär möjlighet att bedriva återförsäkringsverksamhet.
              WHO:s definition av vad en subvention är innebär att återförsäkringsverksamhet
              är en subvention. Den diskussionen kan vi alltså lämna därhän.
              Denna regering har medvetet begärt av riksdagen att få möjligheter
              att subventionera kärnkraften; det är inget snack om saken.
            </seg>
          </u>
          <u xml:id="i-c8f40ee0254f1340-888" prev="i-c8f40ee0254f1340-823" who="Q5956750">
            <seg xml:id="i-4euNUrzgZT53ZZKJvnv4rx">
              Nu är vi inne på ekonomin. Aktuella studier från flera olika
              grupper i USA på exempelvis UCS, MIT-universitetet, Yale, Keystone
              Institute och så vidare visar att ny kärnkraft inte kommer att
              kunna produceras till ett pris under 1 krona per kilowattimme.
              Det är om man räknar om det till svensk valuta. Det innebär att
              vind-el och biobaserad el i dag faktiskt är billigare att producera
              än kärnkraftsel.
            </seg>
          </u>
          <u xml:id="i-c8f40ee0254f1340-889" prev="i-c8f40ee0254f1340-823" who="Q5956750">
            <seg xml:id="i-8DJTuyxZhZ1Rvm1AXu7SD9">
              Om man i stället väljer att jämföra investeringskostnaderna och
              det är ganska intressant kostar det enligt dessa studier ca 60
              kronor per installerad watt om man bygger kärnkraft. Det kostar
              dock bara 12 kronor per installerad watt att bygga vindkraftverk.
              I USA köper man i dag solceller för 3:20 kronor per watt, vilket
              gör att till och med solcellerna är billigare att installera än
              kärnkraften.
            </seg>
          </u>
          <u xml:id="i-c8f40ee0254f1340-890" prev="i-c8f40ee0254f1340-823" who="Q5956750">
            <seg xml:id="i-QfHDgeypqsPmQhdgPM4yCG">
              Det finns en del politiker i Sverige som fortfarande pratar om
              kärnkraften som koldioxidfri. Vår miljöminister ägnade väldigt
              mycket tid åt det. Det är naturligtvis en fullständig lögn, och
              det vet de som pratar om detta. Stanforduniversitetet har satt
              ihop en rapport om detta med koldioxid och kärnkraft. Man kommer
              där fram till att om man tar hänsyn till hela kedjan, från uranbrytning
              till slutförvaring och det erfordras faktiskt; vi klarar inte
              att producera kärnkraft utan hela denna kedja blir elen från kärnkraften
              det sämsta alternativet för elproduktion. Man har jämfört tio
              olika alternativ.
            </seg>
          </u>
          <u xml:id="i-c8f40ee0254f1340-891" prev="i-c8f40ee0254f1340-823" who="Q5956750">
            <seg xml:id="i-VBaJMsFP3FFMow3HM5oTfx">
              Enligt deras beräkningar skulle, omräknat för svensk kärnkraft,
              den svenska kärnkraften stå för hela 15 procent av våra totala
              koldioxidutsläpp. Jag kan förstå att det kan vara svårt för er
              som under årtionden blivit matade med den svenska kärnkraftsindustrins
              propaganda att smälta fakta och information från andra länder.
              Jag kan förstå att det är svårt. Det är dock viktigt när vi står
              inför ett sådant här beslut, och därför borde vi ha tid. Ni som
              tänker trycka på ja-knappen borde ha tid att utbilda er. Då kanske
              ni skulle kunna tänka efter vad det är ni ger er in på.
            </seg>
          </u>
          <u xml:id="i-c8f40ee0254f1340-892" prev="i-c8f40ee0254f1340-823" who="Q5956750">
            <seg xml:id="i-3uAuKZWhdjftrWYc44SAhH">
              Det finns ett gammalt talesätt: Det man inte vet om mår man inte
              dåligt av. Det stämmer säkert i vissa sammanhang, men att påstå
              att det inte sker några utsläpp när man inte mäter är faktiskt
              dumt. Att vår svenska strålsäkerhetsmyndighet inte arbetar lika
              idogt som sin motsvarighet i andra länder är ingen garanti för
              att våra anläggningar är bättre. Däremot är det en garanti för
              att vi vet mindre om hur det verkligen står till.
            </seg>
          </u>
          <u xml:id="i-c8f40ee0254f1340-893" prev="i-c8f40ee0254f1340-823" who="Q5956750">
            <seg xml:id="i-V7rKipRBEghzit8BwUhnv5">
              Som fru talmannen säkert förstår finns det en hel del att säga
              om kärnkraften. Jag träffade nyligen en fusionsforskare som gav
              tummen ned för fusionsenergi. Det är en lekstuga för oss forskare,
              men det kan aldrig bli någon ny teknik för energiproduktion, sade
              han utan omsvep.
            </seg>
          </u>
          <u xml:id="i-c8f40ee0254f1340-894" prev="i-c8f40ee0254f1340-823" who="Q5956750">
            <seg xml:id="i-N4mWTbt9Ap4Big3EiiA2ad">
              För precis en vecka sedan besökte jag Forsmark och konstaterade
              att säkerheten verkligen är dålig. Jag jämför då med anläggningar
              i andra delar av världen som jag har sett. Sedan dess har Greenpeace,
              som några har kommenterat, för några dagar sedan visat hur enkelt
              det skulle kunna vara för den som vill skada en reaktor att ta
              sig in på området och göra det.
            </seg>
          </u>
          <u xml:id="i-c8f40ee0254f1340-895" prev="i-c8f40ee0254f1340-823" who="Q5956750">
            <seg xml:id="i-XMrPhqBBFerQwWQDdU4CWr">
              När ansvariga på en svensk anläggning pratar om säkerhet framstår
              det ofta mer som naiv okunskap än som seriöst säkerhetstänkande,
              och det var verkligen det jag upplevde i Forsmark förra veckan.
              Jag hoppas att de nu har tänkt om en del.
            </seg>
          </u>
          <u xml:id="i-c8f40ee0254f1340-896" prev="i-c8f40ee0254f1340-823" who="Q5956750">
            <seg xml:id="i-SRhGqf66Ys3teYGBbB5fte">
              Tyvärr räcker tiden inte till, trots att jag har dragit över
              en hel del, för att redovisa alla fakta och utveckla argumenten
              på ett sådant sätt att det blir gripbart. Jag tror att det behövs
              många timmars utbildning för att ni ska förstå problematiken.
              Men jag hoppas ändå att några brottstycken av det jag har försökt
              beskriva här har gått fram.
            </seg>
          </u>
          <u xml:id="i-c8f40ee0254f1340-897" prev="i-c8f40ee0254f1340-823" who="Q5956750">
            <seg xml:id="i-X3rNu2LkKwmZKdx6WVk43P">
              Att kärnkraften inte är något alternativ på sikt för energiförsörjning
              borde vara enkelt för alla att förstå. Den är en parentes i någon
              form, hur vi än ser på den. Även om man inser det kan jag förstå
              att det för er som sitter fast i etablissemanget, har knytningar
              till storkapitalismen och så vidare är svårt att gå från insikt
              till handling. Det är naturligtvis mycket svårare att förstå att
              vi måste anträda en annan väg i praktiken.
            </seg>
          </u>
          <u xml:id="i-KQSYuEJTsLbMF4BRRpDFvS" prev="i-c8f40ee0254f1340-823" who="Q5956750">
            <seg xml:id="i-Qx2AeQ9QZUxQHsZ8k5vzbC">
              Jag yrkar avslag på förslaget i betänkandet och bifall till reservationen.
            </seg>
          </u>
          <u xml:id="i-c8f40ee0254f1340-898" prev="i-c8f40ee0254f1340-823" who="Q5956750">
            <seg xml:id="i-37hz7oiE9dtCjucfAmd2DU">
              Jag ska avsluta med två saker. Jag tänkte tala om vad väljarna
              har att beakta. Man kan naturligtvis fortsätta med den här regeringens
              politik och fastna i ett koldioxidberoende. Det kan man göra,
              och det är vad den här regeringen vill. Ett kraftigt koldioxidberoende
              som driver upp elpriserna och som hotar jobben i Sverige är den
              här regeringens politik. Den här regeringens politik ökar dessutom
              sårbarheten kraftigt i Sverige, och risken är mycket stor att
              detta beslut i förlängningen leder till att vi tvingas bryta uran
              i Sverige.
            </seg>
          </u>
          <u xml:id="i-c8f40ee0254f1340-899" prev="i-c8f40ee0254f1340-823" who="Q5956750">
            <seg xml:id="i-PRRX5RJsEPNypcF19aJkZV">
              Man kan också välja det rödgröna alternativet om man vill. Vi
              säkerställer konkurrenskraft i elförsörjningen och trygg och säker
              elförsörjning. Man kan välja det rödgröna alternativet som skapar
              jobb i Sverige och som minskar sårbarheten högst väsentligt. Man
              kan också välja det rödgröna alternativet därför att vi garanterar
              att det inte blir någon uranbrytning i Sverige. Om man är intresserad
              av en politik som stimulerar ny teknik, morgondagens teknik, på
              energiområdet kan man välja det rödgröna alternativet.
            </seg>
          </u>
          <u xml:id="i-c8f40ee0254f1340-900" prev="i-c8f40ee0254f1340-823" who="Q5956750">
            <seg xml:id="i-8gbkrVBjiLuTn9g8AaTLRs">
              Låt oss då göra det enkelt för oss. Sveriges framtida energiförsörjning
              avgörs av om du som sitter här väljer att trycka på ja- eller
              nej-knappen. Gillar du uranbrytning, farliga transporter, riskfylld
              energiproduktion, avfall att ta hand om i över 100 000 år och
              kärnvapen? Ja, då röstar du ja till ny kärnkraft. Gillar du däremot
              förnybar energi, sol, vind och vatten, biobränslen och energieffektiviseringar
              som skapar gröna jobb inom ett nära tidsperspektiv och snabbt
              minskar koldioxidutsläppen? Då röstar du självklart nej till att
              öppna för ny kärnkraft.
            </seg>
          </u>
          <note xml:id="i-MUTjjUPU4r4YNRm4GXiujf">
            I detta anförande instämde Per Bolund, Tina Ehn, Gunvor G Ericson
            och Lage Rahm (alla mp) samt Tommy Ternemar och Lars Wegendal
            (båda s).
          </note>
          <note type="speaker" xml:id="i-KewGYDdc6D4r4XE7TwRXbu">
            Anf. 152 ANNA KINBERG BATRA (m):
          </note>
          <u xml:id="i-c8f40ee0254f1340-901" next="i-c8f40ee0254f1340-920" who="Q4767161">
            <seg xml:id="i-XmjVgcGbGVSWQKk5HV3kDc">
              Fru talman! När min dotter väckte mig i morse tände jag lampan
              och såg i mobildisplayen att klockan var så mycket att det var
              lika bra att gå upp. Jag behövde inte stressa, vilket var skönt.
              Jag tog en dusch, och vi gjorde oss i ordning båda två. Jag tog
              fram frukost ur kylen, hällde upp mjölk till henne och gjorde
              kaffe till mig. Jag läste de under natten tryckta tidningarna,
              och så småningom gick vi i väg och tog tåget hit.
            </seg>
          </u>
          <u xml:id="i-c8f40ee0254f1340-902" prev="i-c8f40ee0254f1340-901" who="Q4767161">
            <seg xml:id="i-4FZsgQEHQmeq6VcEp8AmvL">
              Det var alltså en ganska vanlig och ointressant morgon, men helt
              omöjlig i varenda detalj utan el. Och elförsörjning är något som
              den här debatten har handlat mycket om, och borde handla om, eftersom
              nästan hälften av all el kommer från kärnkraften och kommer vad
              man än tycker om den saken att behöva göra det under överskådlig
              tid framöver också. Den behövs för vardagslivet, för att vi ska
              nå våra klimatmål och för jobben.
            </seg>
          </u>
          <u xml:id="i-c8f40ee0254f1340-903" prev="i-c8f40ee0254f1340-901" who="Q4767161">
            <seg xml:id="i-2yUVc2cRhWvxS9kw33rnjk">
              Lika ointressant som min morgon var är den här debatten intressant
              det är en historisk dag och debatt här i riksdagen. Jag är stolt
              över att vi fyra partier, med vår olika historia i frågan, har
              kommit överens både om en historisk satsning på förnybar energi,
              som vi har inlett under mandatperioden, och om att ta ansvar för
              att Sverige ska kunna producera tillräckligt med fossilfri el
              och energi, så att vi slipper brist och allra helst även kan exportera
              till andra länder i Europa för att nå våra gemensamma klimatmål.
              Vi är överens om att det kräver en elproduktion som står på tre
              ben, där kärnkraften då är rätt viktig.
            </seg>
          </u>
          <u xml:id="i-c8f40ee0254f1340-904" prev="i-c8f40ee0254f1340-901" who="Q4767161">
            <seg xml:id="i-3fA32VGVeE72268kNKfkXc">
              Debatten har onekligen hållit på ett tag. Nu har vi stått här
              i snart sju timmar effektivt, och klart är att vissa saker börjar
              upprepas och sitta så att vi kan dem. Men det framgår också efter
              väldigt många timmar att oppositionens ekvation inte går ihop.
            </seg>
          </u>
          <u xml:id="i-c8f40ee0254f1340-905" prev="i-c8f40ee0254f1340-901" who="Q4767161">
            <seg xml:id="i-DiU1CqWQek2sw5Jc7LGFWc">
              Miljöpartiet skrev till exempel på DN:s debattsida i går att
              Sverige klarar sig bra med förnybart. Men vi har fortfarande inte
              hur bra skulle fungera, eftersom den el som används i svenska
              företag och familjer till så stor del kommer från kärnkraften.
              Hur fungerar bra om det blir kallt igen? Det kan ju hända. Ska
              vi ha betydligt högre priser då, eller ska vi importera mer fossilt,
              eller både och, som vi fick göra i vintras? Det har inte kommit
              fram under debatten hur det skulle klaras.
            </seg>
          </u>
          <u xml:id="i-c8f40ee0254f1340-906" prev="i-c8f40ee0254f1340-901" who="Q4767161">
            <seg xml:id="i-Ps6jRHZTPJ1evQZWMubUV2">
              Det har inte heller kommit fram hur länge detta successivt skulle
              hålla på som oppositionen säger sig vara så överens om. Vi vet
              att Miljöpartiet har omedelbar snabbavveckling i sitt program.
              Nu är oppositionen överens om det successiva, men när ska nästa
              reaktor stängas? Ska den avvecklingslag som ni månar så mycket
              om användas de närmaste åren? Eller läser ni också till exempel
              Kungliga Vetenskapsakademiens prognoser som visar att framåt 2050,
              även om vi minskar vår elkonsumtion, kommer fortfarande ungefär
              40 procent av vår el att behöva komma från kärnkraften. Vi kommer,
              hoppas jag i alla fall, att ha väldigt mycket mer förnybar energi
              och el då, vilket är bra, men vi kommer fortfarande att behöva
              kärnkraften.
            </seg>
          </u>
          <u xml:id="i-c8f40ee0254f1340-907" prev="i-c8f40ee0254f1340-901" who="Q4767161">
            <seg xml:id="i-RwB8jMZNBWHHGDqsoCoES8">
              Jag kan också vittna om ett antal resor. Det hör ju till jobbet
              för oss alla det är inte märkvärdigt för någon. Jag har koncentrerat
              mina resor mycket till företag inom elintensiv industri. Jag besökte
              till exempel aluminiumföretaget Kubal i Sundsvall häromveckan
              och fick höra att det inte behövs nästan några höjningar alls
              för att den fabriken ska läggas ned. Det skulle inte bara hota
              många jobb i Sundsvall utan också innebära att den fabrikens produktion
              flyttar därifrån till antingen Ryssland eller Mellanöstern, det
              vill säga flyttar till naturgas- eller oljeförsörjning energimässigt,
              med en stor klimateffekt.
            </seg>
          </u>
          <u xml:id="i-c8f40ee0254f1340-908" prev="i-c8f40ee0254f1340-901" who="Q4767161">
            <seg xml:id="i-Skog9kRv4YdNryf2Xm5gCU">
              Det har refererats till både Luleå och Oxelösund, och det är
              inte så konstigt. Det är bara två exempel på kommuner där de socialdemokratiska
              ledarna vid flera tillfällen har gått ut och betonat kärnkraftens
              betydelse för jobben. Detta är kommunpolitiker som vet hur viktigt
              det är för kommunens överlevnad att det finns företag som genererar
              jobb och som vet att elen är en av deras viktigaste råvaror.
            </seg>
          </u>
          <u xml:id="i-c8f40ee0254f1340-909" prev="i-c8f40ee0254f1340-901" who="Q4767161">
            <seg xml:id="i-4auDE8DUq7qLCjsCsESt6C">
              Tomas Eneroth kom ärligt och hederligt nog, så det kan jag återge
              och beklagade att han inte kunde vara kvar i kammaren eftersom
              han skulle debattera i radio. Men han känner till det här från
              sin bakgrund inom Metall. Patrik Björck har fortfarande titeln
              träindustriarbetare, sannolikt för att anknyta till kamraterna
              inom LO. Där är de fortfarande väldigt tveksamma till hur vi ska
              klara elen utan kärnkraften. Eller som de uttrycker det på IF
              Metalls hemsida, mycket bättre än vad jag skulle kunna skriva
              själv: En avveckling av kärnkraften är inte möjlig om industrin
              ska kunna behålla sin konkurrensförmåga och på så vis säkra jobben.
            </seg>
          </u>
          <u xml:id="i-c8f40ee0254f1340-910" prev="i-c8f40ee0254f1340-901" who="Q4767161">
            <seg xml:id="i-VsqCiJYRoD8brsV6VgupJ8">
              När kammaren i dag, som jag hoppas, tillåter att säker och klimatvänlig
              kärnkraft får förnyas möjliggör det dessutom att uppgradera och
              förnya kärnkraften och bemöta en del av de problem som även jag
              erkänner finns. Ny teknik, befintlig teknik, ger oss vägen till
              fjärde generationens kärnkraft. Det talas redan om till exempel
              bridreaktorer som använder uranet effektivare och minskar mängden
              farligt avfall. Det är teknik som utvecklas bland annat i Västerås,
              där jag var häromdagen. Det startas en ny utbildning på Chalmers.
              På Tekniska högskolan här i Stockholm, i Uppsala och på många
              andra ställen forskar svenska forskare tillsammans med kolleger
              från andra länder i världen om hur vi ska kunna göra effektivare
              energi.
            </seg>
          </u>
          <u xml:id="i-c8f40ee0254f1340-911" prev="i-c8f40ee0254f1340-901" who="Q4767161">
            <seg xml:id="i-Dj1Kvp7qavBMo9npgeTdPA">
              Det förvånar mig och jag tycker inte att det har kommit fram
              under den här långa debatten att oppositionen säger nej till detta,
              särskilt Miljöpartiet. Många miljöpartister som jag känner personligen
              brukar dela den ganska starka teknikoptimism som jag känner och
              som säkert många andra känner.
            </seg>
          </u>
          <u xml:id="i-c8f40ee0254f1340-912" prev="i-c8f40ee0254f1340-901" who="Q4767161">
            <seg xml:id="i-TXy8m2owKYLfoyasFU825r">
              Det förvånar mig ärligt att de väljer att säga nej till att använda
              den energi vi behöver effektivare och vara med och utveckla så
              att vi kommer åt kärnkraftens nackdelar.
            </seg>
          </u>
          <u xml:id="i-c8f40ee0254f1340-913" prev="i-c8f40ee0254f1340-901" who="Q4767161">
            <seg xml:id="i-T2wTwpYEhGgbjPVCCf7GgQ">
              Sverige har redan ledartröjan i att skapa en mer hållbar och
              klimatvänlig energiförsörjning inom EU. Även den dimensionen tycker
              jag saknas lite grann i debatten. Vi behöver kärnkraften inte
              bara för att klara elen i Sverige utan också för att producera
              så att det räcker och blir över för andra länder.
            </seg>
          </u>
          <u xml:id="i-c8f40ee0254f1340-914" prev="i-c8f40ee0254f1340-901" who="Q4767161">
            <seg xml:id="i-Hh9TmDJc2ndrf4AZzWqi6m">
              Vi vill nå våra klimatmål inte bara för att det har fattats beslut
              på EU-nivå och sådant. De långa tidshorisonterna vi har talat
              om i debatten handlar om planetens överlevnad. Därför spelar det
              roll att ha tillräcklig produktion av fossilfri energi.
            </seg>
          </u>
          <u xml:id="i-c8f40ee0254f1340-915" prev="i-c8f40ee0254f1340-901" who="Q4767161">
            <seg xml:id="i-9u2JUaMZbE4i6cPbfZ5j1">
              Det är genom att använda våra fossilfria källor och satsa på
              de helt förnybara som vi kan fortsätta att ha ett svenskt ledarskap
              för att leda omställningen till en mer kolsnål ekonomi. Det är
              verkligheten. På den globala nivån konkurrerar kärnkraften rakt
              av med kolet om man ska ha tillgång till energi och lyfta sina
              länder ur fattigdom.
            </seg>
          </u>
          <u xml:id="i-c8f40ee0254f1340-916" prev="i-c8f40ee0254f1340-901" who="Q4767161">
            <seg xml:id="i-SRrmWUPC2fpMhfpAALvmiH">
              För polska och tjeckiska politiker är alternativen de facto att
              gå tillbaka till att bli beroende av Ryssland, att gå ned i kolgruvan
              eller att jobba med oss för att få tillgång till fossilfri energi.
              Det är därför vi bejakar samarbetet med resten av Europa. Jag
              beklagar därför oerhört att oppositionen säger nej.
            </seg>
          </u>
          <u xml:id="i-c8f40ee0254f1340-917" prev="i-c8f40ee0254f1340-901" who="Q4767161">
            <seg xml:id="i-KtmryGBsczqTdSpb994sJR">
              Det är också anmärkningsvärt att i den stora DN-artikeln från
              Miljöpartiet nämns inte ordet klimat. Det är som att de har glömt
              bort det. I EU-nämnden där både Per Bolund och jag sitter med
              brukar de ofta tala om klimat, Sveriges ansvar och ambitiösa mål.
            </seg>
          </u>
          <u xml:id="i-c8f40ee0254f1340-918" prev="i-c8f40ee0254f1340-901" who="Q4767161">
            <seg xml:id="i-DvJjnRkEFJxQaECjw9A17P">
              Det är kanske så att de precis som vi inser att man måste ha
              en fossilfri elproduktion för att kunna nå sina klimatmål och
              hjälpa andra länder. När vi har brist på el, som vi fick i vintras
              när det var kallt och kärnkraftverk var avstängda samtidigt, är
              det el från fossila källor som vi importerar.
            </seg>
          </u>
          <u xml:id="i-c8f40ee0254f1340-919" prev="i-c8f40ee0254f1340-901" who="Q4767161">
            <seg xml:id="i-L4vo1VsVZHVFGKNer4yMcR">
              Om man blir lika arg som jag och Maria Wetterstrand och säkert
              alla oss härinne av att se bilder BP:s utsläpp av olja är det
              oljeberoendet som ska bort. Då måste det rena och det fossilfria
              säkras.
            </seg>
          </u>
          <u xml:id="i-c8f40ee0254f1340-920" prev="i-c8f40ee0254f1340-901" who="Q4767161">
            <seg xml:id="i-LZbE1y1tQDusN87y54VHjD">
              Vi behöver kärnkraften för att klara elen, jobben och klimatet.
              Vi har stått här många timmar i dag, och vi kommer att stå här
              flera timmar till. Fortfarande är det tydligt att oppositionen
              saknar svar på alla de tre frågorna.
            </seg>
          </u>
          <note xml:id="i-TzoCFxUxFDQKMnv1b55pEj">
            I detta anförande instämde Lennart Hedquist och Cecilie Tenfjord-Toftby
            (båda m).
          </note>
          <note type="speaker" xml:id="i-G6G8zLo8y3LEUM6acyMCaW">
            Anf. 153 PER BOLUND (mp) replik:
          </note>
          <u xml:id="i-c8f40ee0254f1340-921" next="i-c8f40ee0254f1340-928" who="Q5581337">
            <seg xml:id="i-85io1w8y92BAYfFXSLFUD5">
              Fru talman! Det är synd att förlänga en redan lång debatt. Men
              eftersom jag blev apostroferad vill jag gärna ge några kommentarer.
            </seg>
          </u>
          <u xml:id="i-c8f40ee0254f1340-922" prev="i-c8f40ee0254f1340-921" who="Q5581337">
            <seg xml:id="i-UKZn5hkKgXgQyf6mTpsLVi">
              Jag tolkar det som att Anna Kinberg Batra kanske inte har följt
              debatten så noga. Både Maria Wetterstrand och jag har i tidigare
              inlägg gjort klart hur vi vill ersätta kärnkraften och se till
              att man fasar in förnybar energi och fasar ut kärnkraften. Jag
              kan ta det i repris en gång till så att det blir extra tydligt.
            </seg>
          </u>
          <u xml:id="i-c8f40ee0254f1340-923" prev="i-c8f40ee0254f1340-921" who="Q5581337">
            <seg xml:id="i-G9XtK6x9mbsmoQyoCrZYhe">
              Nu är det inte så mycket el som Anna Kinberg Batra säger. Det
              är ungefär en tredjedel av elen som produceras med kärnkraft om
              man ser ett år tillbaka. Det är 48 terawattimmar. Som Anna Kinberg
              Batra säkert känner till, eller kanske inte känner till, har vi
              på den rödgröna sidan kommit överens om att höja målen i certifikatsystemet
              för att få in förnybar energi och förnybar elproduktion.
            </seg>
          </u>
          <u xml:id="i-c8f40ee0254f1340-924" prev="i-c8f40ee0254f1340-921" who="Q5581337">
            <seg xml:id="i-SK4uyWJ1W9srueb6T4Lq7J">
              Vi har också på den rödgröna sidan ett långsiktigt mål, vilket
              regeringspartierna inte har velat komma med, om att ha 55 terawattimmar
              förnybar el baserad på förnybara energikällor som vind, bioenergi,
              sol och så vidare fram till 2030. I min värld är 55 terawattimmar
              mer än de 48 terawattimmar som kärnkraften står för.
            </seg>
          </u>
          <u xml:id="i-c8f40ee0254f1340-925" prev="i-c8f40ee0254f1340-921" who="Q5581337">
            <seg xml:id="i-B8iQ5iZjWXThZ3bysYe5ih">
              Vi har dessutom mål om vita certifikat. Vi är överens om att
              använda det som ett verktyg för att effektivisera energianvändningen.
              Vi vill minska vår energianvändning och därigenom få utrymme för
              att få in en större andel förnybar energi.
            </seg>
          </u>
          <u xml:id="i-c8f40ee0254f1340-926" prev="i-c8f40ee0254f1340-921" who="Q5581337">
            <seg xml:id="i-GcLc1CQ5fJJCev4NWUY15j">
              Att vi inte skulle ha täckning för att vi kan fasa ut kärnkraften
              är helt enkelt fel. Det säger jag nu för tredje gången i den här
              debatten. Kanske har det budskapet gått hem den här gången. Jag
              hoppas på det.
            </seg>
          </u>
          <u xml:id="i-c8f40ee0254f1340-927" prev="i-c8f40ee0254f1340-921" who="Q5581337">
            <seg xml:id="i-RW4Zgmwjsp7CDtdozKL4fk">
              När det gäller teknikoptimism måste man välja vilka tekniker
              man ser möjligheter i. Vi ser fantastiska tekniska möjligheter
              när det gäller förnybara tekniker. Där sker en enormt snabb teknisk
              utveckling.
            </seg>
          </u>
          <u xml:id="i-c8f40ee0254f1340-928" prev="i-c8f40ee0254f1340-921" who="Q5581337">
            <seg xml:id="i-3yFygJX8d8uCD4E73sqhgd">
              Solcellsutvecklingen går enormt snabbt framåt. Här i Sverige
              har vi vertikala vindkraftverk som är en ganska banbrytande ny
              teknik. Vi ser att det är där förutsättningarna finns att verkligen
              göra genombrott. Fördelen är också att man inte behöver gå omvägen
              över farlig kärnkraft.
            </seg>
          </u>
          <note type="speaker" xml:id="i-BHwLEgdpHLcDyoZespcXca">
            Anf. 154 ANNA KINBERG BATRA (m) replik:
          </note>
          <u xml:id="i-c8f40ee0254f1340-929" next="i-c8f40ee0254f1340-934" who="Q4767161">
            <seg xml:id="i-FbicDFajuodJ6T5fUpUDnh">
              Fru talman! Per Bolund och jag träffas flera gånger i veckan.
              Det har vi bland annat gjort i flera energidebatter under våren.
              Jag har fortfarande inte riktigt förstått varför Per Bolund helt
              underkänner Kungliga Vetenskapsakademiens prognoser.
            </seg>
          </u>
          <u xml:id="i-c8f40ee0254f1340-930" prev="i-c8f40ee0254f1340-929" who="Q4767161">
            <seg xml:id="i-NwDmR5TmaopVvQMSgKAs4R">
              Prognoser är naturligtvis prognoser. Men jag har inte anledning
              att överpröva dem helt och hållet. De tittar på världens energiproduktion
              och elefterfrågan och den svenska. De utgår från att vi fortsätter
              att se denna otroliga och väldigt positiva ökningen av förnybar
              energi och tar sedan hänsyn till hur energin används.
            </seg>
          </u>
          <u xml:id="i-c8f40ee0254f1340-931" prev="i-c8f40ee0254f1340-929" who="Q4767161">
            <seg xml:id="i-Ppx7kkHWjQoK2bqDfuGGzB">
              Inte ens med Alliansens planeringsmål kan vi garantera att det
              blir produktion för varje terawattimme. Men för vindkraft har
              vi dels den installerade effekten, dels planeringsmål. Vi hoppas
              att vi ska kunna installera allt det. Sedan hoppas vi att det
              kommer att blåsa jämt, lika mycket och dygnet runt.
            </seg>
          </u>
          <u xml:id="i-c8f40ee0254f1340-932" prev="i-c8f40ee0254f1340-929" who="Q4767161">
            <seg xml:id="i-6TkFLNBfz8ouBSmoA5SaVP">
              Vi vet att det inte gör det. Det behövs flera olika kraftkällor
              som reglerkraft, och därför behöver vi kärnkraften länge. De 40
              procent som jag refererade till delar jag med rätt många andra
              i debatten. De baseras förvisso på 2008 då det inte var lika mycket
              avstängt utan var mer som ett normalår.
            </seg>
          </u>
          <u xml:id="i-c8f40ee0254f1340-933" prev="i-c8f40ee0254f1340-929" who="Q4767161">
            <seg xml:id="i-68w5TVwLCq6rWmvJJyuJRv">
              Det producerades 146 terawattimmar, och ungefär 40 procent av
              dem kom från kärnkraften. Det räcker fortfarande inte med de förnybara
              källorna de närmaste decennierna för att ersätta det. Jag beklagar
              det, men det är så verkligheten ser ut.
            </seg>
          </u>
          <u xml:id="i-c8f40ee0254f1340-934" prev="i-c8f40ee0254f1340-929" who="Q4767161">
            <seg xml:id="i-W3Admdo2fF5hWZKxUzPoxo">
              Man tar inte hänsyn till verkligheten och energianvändningen.
              Energieffektiviseringen går bra, men samtidigt ökar vi användningen
              av elbilar och tåg. Vi behöver el. Det blir antigen dyrare eller
              brist med Miljöpartiets politik.
            </seg>
          </u>
          <note type="speaker" xml:id="i-KX2Av9ZLn2Wqd3SNa4X4Nc">
            Anf. 155 PER BOLUND (mp) replik:
          </note>
          <u xml:id="i-c8f40ee0254f1340-935" next="i-c8f40ee0254f1340-940" who="Q5581337">
            <seg xml:id="i-21y3M99rX1gKTfPKYBCWTW">
              Fru talman! Här får vi ytterligare ett exempel på den pessimismens
              politik som regeringspartierna står för. Vi skulle gärna ha förnybar
              kraft. Men det går inte, så därför måste vi ha kärnkraft under
              överskådlig tid. Det är själva syntesen av regeringspartiernas
              politik. Jag tycker att det är sorgligt. Det är inte alls teknikoptimism.
              Det är pessimism i sin allra värsta form, skulle jag vilja säga.
            </seg>
          </u>
          <u xml:id="i-c8f40ee0254f1340-936" prev="i-c8f40ee0254f1340-935" who="Q5581337">
            <seg xml:id="i-VdkCaKQj1nKFHkP7VMpQcb">
              Det finns flera olika studier på både europeisk och global nivå,
              och inte minst på svensk nivå, som visar att vi mycket väl kan
              fylla våra energibehov och elbehov med förnybara energikällor.
              Kungliga Vetenskapsakademien, som nu Anna Kinberg Batra har hänvisat
              till ett antal gånger, har fått hård kritik för att den har haft
              en väldigt pessimistisk syn inte minst när det gäller vindkraften.
            </seg>
          </u>
          <u xml:id="i-c8f40ee0254f1340-937" prev="i-c8f40ee0254f1340-935" who="Q5581337">
            <seg xml:id="i-Ac22cV9Dq2HHRoJKFNSKFQ">
              Bland annat har ledande vindkraftsforskare, professorer på KTH,
              tyckt att de har skrivit ned vindkraften dramatiskt. Det gäller
              även andra energislag. Kungliga Vetenskapsakademiens inlägg är
              givetvis ett inlägg som är intressant i debatten. Men man kan
              inte bara ta hänsyn till ett enda inlägg när man försöker utforma
              en politik. Man måste ta hänsyn till olika.
            </seg>
          </u>
          <u xml:id="i-c8f40ee0254f1340-938" prev="i-c8f40ee0254f1340-935" who="Q5581337">
            <seg xml:id="i-6XXG2MSU3b7to7wRkZNvYG">
              På både europeisk och global nivå finns det stora möjligheter
              att förse oss med hela världens behov av energi. Det finns till
              exempel studier från USA som visar att det finns 7 000 gånger
              mer vindkraft som kan utnyttjas än vad världen använder varje
              år. När det gäller solenergin vet vi från studier att möjligheterna
              i till exempel Sahara är otroligt mycket större än de energibehov
              som världen har.
            </seg>
          </u>
          <u xml:id="i-c8f40ee0254f1340-939" prev="i-c8f40ee0254f1340-935" who="Q5581337">
            <seg xml:id="i-9A78CRCoViiQyz4soq1Raj">
              Antingen ser man möjligheterna i att utnyttja de förnybara energislagen
              eller så ser man svårigheterna och har en pessimistisk syn på
              möjligheterna. Det är klart att man då tror att det är kolkraft
              som är alternativet till kärnkraft. Men det är inte något slags
              naturlag. Det handlar tvärtom om vilken politik man vill föra.
            </seg>
          </u>
          <u xml:id="i-c8f40ee0254f1340-940" prev="i-c8f40ee0254f1340-935" who="Q5581337">
            <seg xml:id="i-6pzo7X4sB9W7awaX32WqCw">
              Anna Kinberg Batra talade om att hon var arg över bilderna på
              oljeutsläppen i golfen. Det är vi eniga om. Men skillnaden mellan
              oss är kanske att jag också blir arg när jag ser bilderna från
              Namibias urangruvor. Där verkar inte Anna Kinberg Batra vara lika
              arg.
            </seg>
          </u>
          <note type="speaker" xml:id="i-NfVSCiuD3SgFPQinbHCiYh">
            Anf. 156 ANNA KINBERG BATRA (m) replik:
          </note>
          <u xml:id="i-c8f40ee0254f1340-941" next="i-c8f40ee0254f1340-946" who="Q4767161">
            <seg xml:id="i-AZDEdbBEM8HU6hSLaLv6Fb">
              Fru talman! Mycket kan Per Bolund stå här och anklaga mig för.
              Men detta med pessimism går jag absolut inte med på. Jag sade
              heller inte det. Jag sade att det är väldigt bra att vi ökar den
              förnybara energin.
            </seg>
          </u>
          <u xml:id="i-c8f40ee0254f1340-942" prev="i-c8f40ee0254f1340-941" who="Q4767161">
            <seg xml:id="i-Li2JXnVcq1V4XuGrwsMiag">
              Det är under vår regering som till exempel bioenergin har blivit
              större än oljan. Det är nu vindkraftsutbyggnaden verkligen har
              satt fart. Det gillar jag. Utanför Riksdagshuset, mellan Riksdagshuset
              och Rosenbad, ligger bland annat en svenskutvecklad vågkraftsteknik
              och guppar. Det är rätt kul.
            </seg>
          </u>
          <u xml:id="i-c8f40ee0254f1340-943" prev="i-c8f40ee0254f1340-941" who="Q4767161">
            <seg xml:id="i-WMRKfKUgNbkS6uaWAYhSeL">
              För att vara tydlig är det väldigt roligt att träffa indiska
              parlamentariker, som jag gjorde häromveckan, och tala vågkraft
              med dem. Det skulle skapa jobb och exportmöjligheter för Sverige
              och det skulle hjälpa indierna ur kol- och oljeberoende när de
              ska resa sig ur fattigdom.
            </seg>
          </u>
          <u xml:id="i-c8f40ee0254f1340-944" prev="i-c8f40ee0254f1340-941" who="Q4767161">
            <seg xml:id="i-Q1M9YcHECHg177HhYEbpnB">
              Om man tittar på globala prognoser för energiefterfrågan även
              från andra än Kungliga Vetenskapsakademien ser man att efterfrågan
              ser ut att fördubblas när länder som Indien och Kina ska resa
              sig ur fattigdom. Då spelar det roll att energin är så fossilfri
              som möjligt. Jag vill slippa vara beroende av fossilkraft, och
              det vill jag att de också ska slippa vara.
            </seg>
          </u>
          <u xml:id="i-c8f40ee0254f1340-945" prev="i-c8f40ee0254f1340-941" who="Q4767161">
            <seg xml:id="i-6PuHCoh8z5F51LgqqUJDWZ">
              Jag är optimist när det gäller tekniken, och ser gärna positiva
              överraskningar där. Men när vi talar om till och med flera hundra
              procents ökning av vindkraften gör vi det tyvärr från än så länge
              ganska låga andelar av den totala el som vi använder. Den får
              mycket, mycket gärna öka. Men under min livstid ser det ut som
              att den behöver kompletteras med kärnkraften om vi ska slippa
              importera fossil energi.
            </seg>
          </u>
          <u xml:id="i-c8f40ee0254f1340-946" prev="i-c8f40ee0254f1340-941" who="Q4767161">
            <seg xml:id="i-7R8ecs4P1ZForaAQ4SL6jc">
              Jag konstaterar bara till sist att det inte heller i det här
              replikskiftet kom fram varför Miljöpartiet säger nej till att
              använda nyare, bättre och effektivare teknik. Vi vill i alla fall
              minska kärnkraftens avigsidor, nämligen urananvändning och farligt
              avfall. Det gör vi med att fatta ett beslut som möjliggör generationsskifte
              till nyare och effektivare kärnkraft så länge som vi behöver den.
            </seg>
          </u>
          <note type="speaker" xml:id="i-JtsuVUdYckHvqf8kWGiJVu">
            Anf. 157 JAN LINDHOLM (mp) replik:
          </note>
          <u xml:id="i-c8f40ee0254f1340-947" next="i-c8f40ee0254f1340-950" who="Q5956750">
            <seg xml:id="i-4QUmuwvG6WvRmooAvGWwjR">
              Fru talman! Jag ska snabbt replikera på detta. Vi säger nej till
              den experimentpolitik som ni förordar.
            </seg>
          </u>
          <u xml:id="i-c8f40ee0254f1340-948" prev="i-c8f40ee0254f1340-947" who="Q5956750">
            <seg xml:id="i-DuJwaAWSWSN9iLkDwTh6DN">
              Fru talman! Man kan bli rätt besviken. Jag har stått i drygt
              en halvtimme här och hållit ett anförande i form av ett slags
              snabblektion om kärnkraft. Och så kommer den första talaren efter
              det upp och talar om säker och fossilfri kärnkraft! Jag tycker
              att det är märkligt att det ska behövas en så fullständig utopi
              i er argumentation att ni ska behöva använda begreppet säker och
              fossilfri kärnkraft. Den finns ju inte. Det finns ingen med någon
              form av seriositet som skulle ta den formuleringen i sin mun.
              Det existerar ingen säker och fossilfri kärnkraft.
            </seg>
          </u>
          <u xml:id="i-c8f40ee0254f1340-949" prev="i-c8f40ee0254f1340-947" who="Q5956750">
            <seg xml:id="i-H246oNYy2SgMFWUoDa4Ztp">
              Anna Kinberg Batra sade på slutet att hon vill att vi ska bli
              oberoende av fossil energi. Där är vi överens. Men då måste vi
              försöka hitta den snabbaste och bästa vägen dit. Jag kan haka
              på det som Anna Kinberg Batra nämnde om den vågboj som ligger
              här nere. Den tekniken är intressant. Bara utmed Norges kust finns
              en potential för vågenergi motsvarande hela Europas energiförbrukning
              inte elförbrukning utan energiförbrukning! Det ligger enorma energimängder
              i vågrörelser.
            </seg>
          </u>
          <u xml:id="i-c8f40ee0254f1340-950" prev="i-c8f40ee0254f1340-947" who="Q5956750">
            <seg xml:id="i-HgA35rd9EPwiZ4dGxCutE2">
              Jag ville bara kontra detta med att vi är mycket intresserade
              av ny teknik, men inte av gammal och inte av sådan experimentteknik
              som ni företräder. Du nämnde också bridteknik. Det är i allra
              högsta grad ett vågspel.
            </seg>
          </u>
          <note type="speaker" xml:id="i-3KhUaPwsD5DZ9uAk1UWsc4">
            Anf. 158 ANNA KINBERG BATRA (m) replik:
          </note>
          <u xml:id="i-c8f40ee0254f1340-951" next="i-c8f40ee0254f1340-954" who="Q4767161">
            <seg xml:id="i-SKsbhsnp7bbAfkJRtzeRb5">
              Fru talman! Vem är det som experimenterar egentligen, Jan Lindholm?
              Det är den som vill snabbavveckla halva elproduktionen. Vi har
              ett samhälle där det blir kallt på vintrarna, där människor vaknar
              i sina sängar, ska klä på sig, äta frukost och åka till jobbet
              och utföra sina arbeten med att förädla skogen och stålet, till
              exempel, och helst sälja det på export så att det skapas ännu
              fler jobb. Det är så det svenska samhället funkar. Det är jag
              stolt över att det gör, och det är därför jag är rädd om både
              elen, jobben och klimatet. Jag vill inte experimentera på det
              sätt som en snabbavveckling faktiskt skulle innebära.
            </seg>
          </u>
          <u xml:id="i-c8f40ee0254f1340-952" prev="i-c8f40ee0254f1340-951" who="Q4767161">
            <seg xml:id="i-UHwGFidTpGNTWuriqGhgRa">
              Jag tänker på den första svenska reaktorn. Det är lite vanskligt
              att använda mindre rika och demokratiska länder. Det sker mycket
              dumt där, så säkert även på energiområdet. Men i ett rikt och
              demokratiskt välskött land som Sverige har vi haft kärnkraften
              i drift sedan 1974 utan allvarligare tillbud. Det har skett saker;
              det har vi hört i debatten. Ibland måste man stoppa. Det är bra,
              för vi har höga krav på säkerhet och ser ständigt över om de måste
              vara ännu högre.
            </seg>
          </u>
          <u xml:id="i-c8f40ee0254f1340-953" prev="i-c8f40ee0254f1340-951" who="Q4767161">
            <seg xml:id="i-6dMYQKCReackYac3LJ5Y5Q">
              Men det är också därför det var viktigt att upphäva tankeförbudslagen.
              Det är även därför det är viktigt att möjliggöra ett generationsskifte
              så att vi slipper använda den teknik som jag såg att Gunnar Andrén
              jämförde med Volvo Amazon häromdagen i en debatt om kärnkraft.
              Jag vill i stället använda dagens och morgondagens teknik så att
              vi utnyttjar kärnkraften så väl som möjligt.
            </seg>
          </u>
          <u xml:id="i-c8f40ee0254f1340-954" prev="i-c8f40ee0254f1340-951" who="Q4767161">
            <seg xml:id="i-GTLaBowFArnXVFEBxoEz6c">
              Den stora skillnaden mellan Miljöpartiet och Alliansen är att
              vi utgår från att samhället ska kunna fungera, att människor ska
              kunna gå till jobbet och vara på jobbet och att vi ska hjälpas
              åt att nå våra klimatmål. Det är därför vi satsar ännu mer på
              forskning. Det är därför vi möjliggör användandet av dagens och
              morgondagens reaktorer så länge som vi behöver dem, vilket nog
              enligt de allra flesta bedömare är under både min och Jan Lindholms
              återstående livstid.
            </seg>
          </u>
          <note type="speaker" xml:id="i-2aNDPCnoMmwHtYPHWM9JSL">
            Anf. 159 JAN LINDHOLM (mp) replik:
          </note>
          <u xml:id="i-c8f40ee0254f1340-955" next="i-c8f40ee0254f1340-958" who="Q5956750">
            <seg xml:id="i-6Cdrxvu94mviZ3tMXkLNfo">
              Fru talman! Jag kan hålla med om att skillnaden är att vi vill
              att samhället ska fungera. Vi är måna om att vi ska ha ett samhälle
              som är så lite sårbart som möjligt.
            </seg>
          </u>
          <u xml:id="i-c8f40ee0254f1340-956" prev="i-c8f40ee0254f1340-955" who="Q5956750">
            <seg xml:id="i-3ZxFarWvxFkzf6nvN7QH4r">
              I sitt anförande började Anna Kinberg Batra med att ställa den
              fråga som är en felaktig fråga. Den återkom nu i replikinlägget
              här. Det handlar om att snabbavveckla, att det skulle vara kallt
              och så vidare. Det är en felaktig frågeställning. Anna Kinberg
              Batra kan i så fall svara på den själv. Hur gör vi i Sverige i
              dag när nätet tappar 1 200 megawatt när en reaktor måste snabbstoppas?
              Hur klarar vi en sådan situation? Det är den fråga ni ställer
              till oss. Vi vet ju hur man gör, så vi tycker att det är en lite
              larvig och löjlig fråga att ställa. Vi vet hur man hanterar problemen.
            </seg>
          </u>
          <u xml:id="i-c8f40ee0254f1340-957" prev="i-c8f40ee0254f1340-955" who="Q5956750">
            <seg xml:id="i-NHx5YXtunPX9Sj8ytgfXgH">
              När ni använder detta som någon sorts skrämselpropaganda är det
              ett av alla dessa, som jag tycker, ansvarslösa sätt att argumentera.
              Ni pratar ständigt om en säker och fossilfri kärnkraft som faktiskt
              inte finns. Ni talar om hotbilder som faktiskt inte finns eftersom
              vi ser till att vi ersätter de effekter vi tar bort med åtminstone
              tre gånger så stor effekt. Vi vet att de alternativa teknikerna,
              till exempel vågkraft som är ganska säker men ändå inte levererar
              så säkert, ändå levererar säkrare och mer förutsägbart än kärnkraftsreaktorer.
              Det behövs naturligtvis ändå en marginal. Vi har sagt i den rödgröna
              överenskommelsen att vi ska ha säker försörjning med god marginal.
            </seg>
          </u>
          <u xml:id="i-c8f40ee0254f1340-958" prev="i-c8f40ee0254f1340-955" who="Q5956750">
            <seg xml:id="i-7bqyumNWDtkvuwtGFqmAok">
              Därför är problematiken inte någon skillnad för dig eller mig.
              Hur mycket kärnkraft du än bygger kommer du ändå med de nya reaktorerna
              som förväntas vara på 1 800 megawatt att få ett ännu större effekttapp
              på nätet. Det blir ett ännu större problem att hantera det. När
              vinden drar över landskapet stannar vindsnurrorna en efter en.
              De startar också en efter en.
            </seg>
          </u>
          <note type="speaker" xml:id="i-7c2PDKULcnUgez4BCWhNzF">
            Anf. 160 ANNA KINBERG BATRA (m) replik:
          </note>
          <u xml:id="i-c8f40ee0254f1340-959" next="i-c8f40ee0254f1340-962" who="Q4767161">
            <seg xml:id="i-3cTkXxEdktRTUKtu9zJTk6">
              Fru talman! Jan Lindholm konstaterade just ett av de problem
              vi har ibland att det inte alltid blåser, att solen inte alltid
              skiner och så vidare. Jag är som sagt en stor vän av både vindkraft,
              solkraft, vågkraft och sådant. Det är därför jag är så glad att
              utbyggnaden nu verkligen har tagit fart under vår tid vid regeringsmakten.
            </seg>
          </u>
          <u xml:id="i-c8f40ee0254f1340-960" prev="i-c8f40ee0254f1340-959" who="Q4767161">
            <seg xml:id="i-QXCFZ3Ckh587MXmZ9d1Qgs">
              Jan Lindholm sade att det var fel frågeställning att det är kallt.
              Där jag bodde var det kallt. Jag vet inte hur det var där Jan
              Lindholm bor. Men när det var kallt i vintras, ungefär 20 grader
              minus där jag bor i Nacka utanför Stockholm, gick det åt mer energi
              där för värme till exempel. Detta skedde samtidigt i landet och
              vi hade också avstängda reaktorer, bland annat därför att vi ställer
              höga krav på säkerhet.
            </seg>
          </u>
          <u xml:id="i-c8f40ee0254f1340-961" prev="i-c8f40ee0254f1340-959" who="Q4767161">
            <seg xml:id="i-TAiR5rFveaBiJuDzH9yb6n">
              Vad hände då? Vi fick importera el från fossila källor. Det tycker
              jag är dåligt. Och vi fick göra det till mycket höga rörliga priser.
              Det tycker jag är väldigt dåligt. Det är vad som händer då. Det
              vill jag komma bort ifrån. Det bästa sättet att komma bort från
              det är att producera tillräckligt mycket ren och fossilfri energi
              så att det räcker och blir över. Då kan vi exportera det till
              andra i stället för att importera fossilkraft från andra länder.
            </seg>
          </u>
          <u xml:id="i-c8f40ee0254f1340-962" prev="i-c8f40ee0254f1340-959" who="Q4767161">
            <seg xml:id="i-NaorpnX5okbbdtNMPTBwJg">
              Jan Lindholm säger att driftssäker kärnkraft inte finns, och
              han argumenterar sedan för vågkraften. Det är lite grann där vi
              har skillnaden i synsätt, tror jag. Jag ser mycket fram mot utvecklingen
              av bland annat vågkraft. Jag tycker att det är bra om svensk forskning
              dessutom kan ge ren energi i andra länder i världen. Det är bra
              för klimatet, det är bra för jobben och det är bra för forskningen.
              Men vi är inte riktigt framme än vid nivåer som klarar det svenska
              samhället och jobben samtidigt. Därför är jag så nöjd med att
              vi är överens om att säkra den svenska energiförsörjningen och
              elen så ren som möjligt under överskådlig tid. Det är därför vi
              ska rösta ja senare i kväll.
            </seg>
          </u>
          <note type="speaker" xml:id="i-47h3JR4xH542sULkhMw65u">
            Anf. 161 SVEN BERGSTRÖM (c):
          </note>
          <u xml:id="i-c8f40ee0254f1340-963" next="i-c8f40ee0254f1340-985" who="Q5573582">
            <seg xml:id="i-DvFEDFHiRpFX8nAuy97xn8">
              Fru talman! Det har varit en lång debatt, ungefär sju timmar,
              med många stickspår och våldsamt olika tolkningar av vart det
              bär hän med energipolitiken i Sverige.
            </seg>
          </u>
          <u xml:id="i-c8f40ee0254f1340-964" prev="i-c8f40ee0254f1340-963" who="Q5573582">
            <seg xml:id="i-2SWZu4vaBat5CnupbRzA5u">
              Jag tror ändå att de allra flesta här i kammaren håller med om
              att Sverige är ett av de länder i världen som har allra bäst förutsättningar
              att klara vår energiförsörjning med förnybara energislag, vattenkraft,
              vindkraft och bioenergi. På 50- och 60-talet byggdes vattenkraften
              ut i stor skala i vårt land. Sedan var det dags för en storskalig
              satsning på kärnkraft som var så våldsam att Sverige i dag har
              mest kärnkraft per invånare i världen. Detta skedde trots att
              Centerpartiet med Thorbjörn Fälldin i spetsen gjorde vad man kunde
              för att bromsa utbyggnaden.
            </seg>
          </u>
          <u xml:id="i-c8f40ee0254f1340-965" prev="i-c8f40ee0254f1340-963" who="Q5573582">
            <seg xml:id="i-XgzdopkhMjF6VW5bFb2E54">
              När man hör socialdemokratiska företrädare i kammaren här i dag
              som blivit svurna kärnkraftsmotståndare får vi väl välkomna omsvängningen.
              Men vi minns också att det var socialdemokratiska regeringar med
              Erlander och Palme i spetsen som genom ett starkt statligt engagemang
              aningslöst byggde fast Sverige på ett olyckligt sätt vid ett mycket
              stort kärnkraftsberoende. Först när centerpartisten Birgitta Hambraeus
              väckte en motion här i riksdagen vaknade opinionen tillsammans
              med opinionsbildare som Hannes Alfvén.
            </seg>
          </u>
          <u xml:id="i-c8f40ee0254f1340-966" prev="i-c8f40ee0254f1340-963" who="Q5573582">
            <seg xml:id="i-WVTKkHXV7GGYe27FdGaHJK">
              Vi minns också alla socialdemokratiska regeringar som har struntat
              i folkomröstningen och i att genomföra riksdagsbeslutet från 1980
              om att avveckla kärnkraften fram till 2010.
            </seg>
          </u>
          <u xml:id="i-c8f40ee0254f1340-967" prev="i-c8f40ee0254f1340-963" who="Q5573582">
            <seg xml:id="i-SwuMknY7th6q4ZekpRFXCk">
              Fru talman! Kärnkraften är förknippad med risker och miljöproblem
              av en alldeles särskild dignitet, allt från uranbrytningen till
              den slutförvaring av det radioaktiva avfallet som ännu inte fått
              någon slutlig och säker lösning. Detta har många vittnat vältaligt
              om här i kammarens debatt i dag.
            </seg>
          </u>
          <u xml:id="i-c8f40ee0254f1340-968" prev="i-c8f40ee0254f1340-963" who="Q5573582">
            <seg xml:id="i-Pq3SZbPToA8f2SeHBukLSm">
              De båda olyckorna i Harrisburg och Tjernobyl blev obehagliga
              påminnelser om att radioaktiva utsläpp med förödande konsekvenser
              kan drabba kärnkraften. Också i Sverige har vi varit väldigt nära
              en stor olycka med risk för härdsmälta så sent som den 25 juli
              2006. Det var då incidenten i Forsmark inträffade. Men förmågan
              att förtränga kärnkraftens risker tycks på många håll vara lika
              välutvecklad som förmågan att underskatta den förnybara energins
              potential.
            </seg>
          </u>
          <u xml:id="i-c8f40ee0254f1340-969" prev="i-c8f40ee0254f1340-963" who="Q5573582">
            <seg xml:id="i-MK88nkwqbg1f9HZSfBSFHS">
              Folkomröstningen 1980 gav ett entydigt besked om att svenska
              folket ville avveckla kärnkraften. Folkomröstningen fullföljdes
              med ett riksdagsbeslut om avveckling där sista reaktorn skulle
              vara avvecklad just i år, 2010. Men ännu har bara Barsebäcksreaktorerna
              1 och 2 de i särklass sämst placerade i världen tagits ur drift.
              Effekten har i stället skruvats upp i kvarvarande reaktorer, och
              det var den socialdemokratiska regeringen med stöd av Miljöpartiet
              och Vänsterpartiet som satte i gång denna effekthöjning som i
              praktiken ersatte de båda avvecklade Barsebäcksreaktorerna. Så
              kan man också bygga nya reaktorer i tysthet.
            </seg>
          </u>
          <u xml:id="i-c8f40ee0254f1340-970" prev="i-c8f40ee0254f1340-963" who="Q5573582">
            <seg xml:id="i-BKMTh3ko9fdXMEejx8fMMN">
              Sverige är dess värre det land i världen i dag som fortfarande
              har det allra största beroendet av kärnkraften räknat per invånare,
              och detta trots vår rika tillgång till biobränslen och redan utbyggd
              vattenkraft. Därför är det välkommet att alliansregeringen nu
              framhåller behovet av att successivt göra oss allt mindre beroende
              av kärnkraften. Ja, ni hörde rätt. Det är alliansregeringen som
              säger det i propositionen. Vi ska successivt göra oss allt mindre
              beroende av kärnkraften.
            </seg>
          </u>
          <u xml:id="i-c8f40ee0254f1340-971" prev="i-c8f40ee0254f1340-963" who="Q5573582">
            <seg xml:id="i-989wVvmZco6LiaMVd55qzS">
              En central punkt i regeringens energiöverenskommelse är att inga
              statliga subventioner direkt eller indirekt ska få användas för
              att stötta nya kärnkraftsreaktorer. Erfarenheter från runt om
              i världen visar att utan statligt stöd i en eller annan form så
              blir ny kärnkraft en ekonomisk omöjlighet. Såvitt bekant finns
              inte ett enda exempel i världen i modern tid där privata aktörer
              själva finansierat kärnkraftsbyggen.
            </seg>
          </u>
          <u xml:id="i-c8f40ee0254f1340-972" prev="i-c8f40ee0254f1340-963" who="Q5573582">
            <seg xml:id="i-DP2aLkXNshEFtTeYJYRPW5">
              Detta bekräftades också av den brittiske professorn i energipolitik
              Stephen Thomas i en artikel i Dagens Industri den 16 mars. Han
              skrev där att utan subventioner, statliga garantier eller möjligheter
              att skjuta över de höga kostnaderna på någon annan aktör, har
              ny kärnkraft visat sig vara en ekonomisk omöjlighet. Han hänvisar
              bland annat till de enda två kärnkraftsreaktorer som påbörjats
              i Europa under senare tid, Olkiluoto i Finland och Flamanville
              i Frankrike. I både fallen har byggena i stället för mönsterbyggen
              blivit rena monsterprojekt både ekonomiskt och tidsmässigt.
            </seg>
          </u>
          <u xml:id="i-c8f40ee0254f1340-973" prev="i-c8f40ee0254f1340-963" who="Q5573582">
            <seg xml:id="i-LAEzZP86VKrfXKnzt5X2AA">
              I USA är situationen för kärnkraften också mycket dyster. När
              president Obama efter mer än 30 år utan nya kärnkraftverk nu överväger
              frågan igen är det endast med löften om stora statliga garantier
              som det går att uppbåda något intresse för saken.
            </seg>
          </u>
          <u xml:id="i-c8f40ee0254f1340-974" prev="i-c8f40ee0254f1340-963" who="Q5573582">
            <seg xml:id="i-GMHiG67U22aq5y84XYhSct">
              Det är inte bara Stephen Thomas som säger så här. Enligt en analysrapport
              från Citigroup Global Markets den 9 november 2009 om kärnkraft
              världen över är det extremt osannolikt att privata företag skulle
              vilja ta risken att bygga nya reaktorer om de inte får stöd av
              staten. Man går så långt i Citigroup att man talar om kärnkraftens
              risker i alla led som corporate killers, företagsdödare.
            </seg>
          </u>
          <u xml:id="i-c8f40ee0254f1340-975" prev="i-c8f40ee0254f1340-963" who="Q5573582">
            <seg xml:id="i-GhK9MKmp8eRJRa4nsFyxyN">
              Fru talman! För den som inte är förblindad av färgade glasögon
              åt det ena eller andra hållet ligger tyngdpunkten i den energi-
              och klimatpolitik som formats under den här mandatperiod på en
              långsiktigt hållbar försörjning där förnybar, miljöanpassad energi
              kommer att spela en allt större roll och kärnkraften en allt mindre
              roll. Det offensiva målet är att år 2020 ska Sverige använda hela
              50 procent förnybar energi och 2030 enbart ha fordon som inte
              behöver fossila bränslen som drivmedel. Detta är mer långtgående
              mål än något annat land i världen satt upp.
            </seg>
          </u>
          <u xml:id="i-c8f40ee0254f1340-976" prev="i-c8f40ee0254f1340-963" who="Q5573582">
            <seg xml:id="i-Rmkp56Z7FL33iYmotE6G7N">
              Energi och klimatpolitiken har tre centrala utgångspunkter, ekologisk
              hållbarhet, konkurrenskraft och försörjningstrygghet. För att
              man ska leva upp till dessa tre kriterier kan inte vår energiförsörjning
              vila främst på gammal vattenkraft och kärnkraft. Det måste till
              ett tredje ben bestående av förnybara energislag.
            </seg>
          </u>
          <u xml:id="i-c8f40ee0254f1340-977" prev="i-c8f40ee0254f1340-963" who="Q5573582">
            <seg xml:id="i-HJgr7idGReMZimnnTrAo1G">
              Den energipolitik som nu läggs fast ger mycket goda förutsättningar
              för förnybara energislag. Den har välkomnats av många som arbetar
              i branschen. Till exempel sade Matthias Rapp, vd för Svensk Vindenergi,
              redan i fjol att regeringen har motsvarat våra mycket högt ställda
              förväntningar. Svensk Vindenergi uppskattar att tiotusentals jobb
              kommer att skapas inom vindkraftsbranschen i Sverige.
            </seg>
          </u>
          <u xml:id="i-c8f40ee0254f1340-978" prev="i-c8f40ee0254f1340-963" who="Q5573582">
            <seg xml:id="i-QRRPLNsjofmTgjpYfLi342">
              Men alla har inte varit helt nöjda med regeringens politik. Vi
              har demonstrationer utanför Riksdagshuset i dag som markerar detta.
              Jag var inte heller helt tillfreds med regeringens politik och
              valde därför att i en motion föreslå ett antal förbättringar.
            </seg>
          </u>
          <u xml:id="i-c8f40ee0254f1340-979" prev="i-c8f40ee0254f1340-963" who="Q5573582">
            <seg xml:id="i-LrmRChKVMy8ft12eBNB9p5">
              Många inom miljö- och energirörelsen har utryckt sympatier för
              att jag väljer att med en egen motion i riksdagen ställa tydliga
              krav för att söka förbättra energipropositionen och inte bara
              sätter mig på läktaren och ropar nej, nej, nej. Men jag får också
              leva med att en del av mina gamla vänner inom kärnkraftsmotståndet
              inte är helt nöjda med det här agerandet.
            </seg>
          </u>
          <u xml:id="i-c8f40ee0254f1340-980" prev="i-c8f40ee0254f1340-963" who="Q5573582">
            <seg xml:id="i-7AnRHcpV74apzzFohLK67W">
              Trots spekulationer om att min motion, som alla andra, skulle
              avslås har jag nu fått ett klockrent bifall i näringsutskottet
              det tackar jag för till båda de yrkandena i motionen som behandlas
              i utskottet. I medierna har det beskrivits som en ordentlig framgång
              att en enskild ledamot så tydligt lyckats påverka kärnkraftsfrågan.
            </seg>
          </u>
          <u xml:id="i-c8f40ee0254f1340-981" prev="i-c8f40ee0254f1340-963" who="Q5573582">
            <seg xml:id="i-W3UaWLp87x4cyCujqZuB2k">
              Med de beslut i riksdagen som min motion nu bidrar med säkerställs
              att inga statliga subventioner ska få förekomma för att bygga
              ny kärnkraft. Vallöftet från Alliansen om att inte ta bort förbudet
              mot ny kärnkraft under mandatperioden kan hållas genom att det
              förbudet tas bort först den 1 januari 2011 och väljarna får chansen
              att säga sitt dessförinnan.
            </seg>
          </u>
          <u xml:id="i-c8f40ee0254f1340-982" prev="i-c8f40ee0254f1340-963" who="Q5573582">
            <seg xml:id="i-HToJVSuZNERNYHqL5o7WFo">
              Fru talman! Med den energipolitik som nu läggs fast kommer effektivare
              energianvändning och förnybar, miljöanpassad energi att spela
              en allt större roll och kärnkraften en allt mindre. Det har jag
              sagt förut. Utvecklingen har redan tagit fart med en fördubblad
              andel vindkraft i Sverige det senaste året. Biobränslebaserad
              kraftvärme som ger både el och värme i våra städer och tätorter
              expanderar. I min hemkommun i Hudiksvall var vi bland de första
              att i politisk enighet framsynt satsa på kraftvärme redan i skiftet
              mellan 80- och 90-tal.
            </seg>
          </u>
          <u xml:id="i-c8f40ee0254f1340-983" prev="i-c8f40ee0254f1340-963" who="Q5573582">
            <seg xml:id="i-LVqW788QjhCy9Pi8z6NpyD">
              Bara för några veckor sedan tog Iggesund Paperboard, ett företag
              inom Holmenkoncernen, ett offensivt beslut om att med en ny sodapanna
              göra denna tunga basindustri helt självförsörjande på elenergi
              på egna råvaror. Detta sagt som en replik till de kärnkraftskramare
              som tror att skogsindustrin och övrig basindustri är så beroende
              av ny kärnkraft.
            </seg>
          </u>
          <u xml:id="i-c8f40ee0254f1340-984" prev="i-c8f40ee0254f1340-963" who="Q5573582">
            <seg xml:id="i-3oTNE72QGqrwEAeRwTNFyA">
              Det här är viktigt i omställningen till ett långsiktigt hållbart
              samhälle, fru talman.
            </seg>
          </u>
          <u xml:id="i-c8f40ee0254f1340-985" prev="i-c8f40ee0254f1340-963" who="Q5573582">
            <seg xml:id="i-UqFaSmbxLAb61YVWTYDgti">
              Med detta yrkar jag bifall till förslaget i det betänkande näringsutskottet
              har lagt fram och avslag på reservationen.
            </seg>
          </u>
          <note xml:id="i-Q5r1o3xv8GY1mASuhzPsE9">
            (Applåder)
          </note>
          <note xml:id="i-CLwS5RQE4mwYXHibezeMvd">
            I detta anförande instämde Jan Andersson, Ulrika Carlsson i Skövde,
            Kerstin Lundgren, Annika Qarlsson, Claes Västerteg och Solveig
            Zander (alla c) och Anna Kinberg Batra (m).
          </note>
          <note type="speaker" xml:id="i-RMbmRMCNFyAYPK4MPTtnsF">
            Anf. 162 KENT PERSSON (v) replik:
          </note>
          <u xml:id="i-c8f40ee0254f1340-986" next="i-c8f40ee0254f1340-990" who="Q6043221">
            <seg xml:id="i-JKBGrCDqxjJwpEcmzWYMua">
              Fru talman! Sven Bergström sade följande: Vi i Sverige har de
              bästa förutsättningarna i världen att klara vår energiförsörjning
              med förnybar energi.
            </seg>
          </u>
          <u xml:id="i-c8f40ee0254f1340-987" prev="i-c8f40ee0254f1340-986" who="Q6043221">
            <seg xml:id="i-S9QmDNaBViHBtu4mfUrfDz">
              Jag delar den uppfattningen. Varför då öppna upp för byggande
              av ny kärnkraft? Det är ju precis det som det här beslutet innebär.
              Vi har hört flera ledamöter poängtera och prata om kärnkraften
              som en ren energikälla. Även vår miljöminister uttryckte sig på
              det sättet.
            </seg>
          </u>
          <u xml:id="i-c8f40ee0254f1340-988" prev="i-c8f40ee0254f1340-986" who="Q6043221">
            <seg xml:id="i-R3JqHJ7kU9fE7UmTe5Ec8N">
              Vi kommer att ha kärnkraften kvar under överskådlig tid. Den
              kommer att överleva de flesta av oss i den här kammaren, var det
              någon som sade. Under överskådlig tid innebär faktiskt att nuvarande
              anläggningar som vi har kommer att behöva ersättas, för de har
              ett datum när de över huvud taget inte längre kan överleva, varken
              tekniskt eller ekonomiskt.
            </seg>
          </u>
          <u xml:id="i-c8f40ee0254f1340-989" prev="i-c8f40ee0254f1340-986" who="Q6043221">
            <seg xml:id="i-JAwDNeUHPTqC9sgxe4pAaw">
              Det andra är det här med statliga subventioner. Det som finns
              är 12 miljarder i de två propositioner som debatteras i dag. Det
              är 12 miljarder plus ytterligare 3 miljarder som är en gemensam
              överenskommelse. Det är alltså 15 miljarder. Skador och kostnader
              som uppstår över dessa 15 miljarder hamnar på någon annan, och
              vilken annan är det som ska stå för den kostnaden? Jag kan inte
              se det på något annat sätt än att det är staten.
            </seg>
          </u>
          <u xml:id="i-c8f40ee0254f1340-990" prev="i-c8f40ee0254f1340-986" who="Q6043221">
            <seg xml:id="i-HXzjDHwjYc96dEq1WsyK3Y">
              Förbudet att uppföra nya reaktorer kommer att bestå. Så står
              det i regeringsförklaringen. Det vi kommer att besluta om i dag
              är faktiskt ett beslut som innebär ett löftesbrott. Vi beslutar
              om att det ska upphävas.
            </seg>
          </u>
          <note type="speaker" xml:id="i-R4AFk4v2BYirsPqxPdcGJU">
            Anf. 163 SVEN BERGSTRÖM (c) replik:
          </note>
          <u xml:id="i-c8f40ee0254f1340-991" next="i-c8f40ee0254f1340-997" who="Q5573582">
            <seg xml:id="i-NkSLTLEFFvZhbh4LPHYkTM">
              Fru talman! Jag tar det sista först. Precis så reagerade även
              jag, Kent Persson, på regeringens proposition: Vi ska hålla våra
              vallöften.
            </seg>
          </u>
          <u xml:id="i-c8f40ee0254f1340-992" prev="i-c8f40ee0254f1340-991" who="Q5573582">
            <seg xml:id="i-PyfJHXe3fykYHFqtGqxknx">
              Därför var en de viktigaste punkterna i min motion att förbudet
              mot ny kärnkraft ska bestå under mandatperioden. Det är ett renlighetskrav
              mot väljarna. Därför yrkar jag att det måste läggas senare eller
              skjutas upp till efter valet. Det fick jag bifall till i näringsutskottet.
              Förbudet mot ny kärnkraft består under mandatperioden, och i höst
              får väljarna chansen att recensera detta i de allmänna valen.
              Så enkelt var det med det.
            </seg>
          </u>
          <u xml:id="i-c8f40ee0254f1340-993" prev="i-c8f40ee0254f1340-991" who="Q5573582">
            <seg xml:id="i-C1B37nYf7wK6KkhM2Yoaiy">
              Varför öppna för ny kärnkraft, frågar Kent Persson. Hade Centerpartiet
              suttit i regering med ensam majoritet hade vi naturligtvis aldrig
              lagt fram ett sådant förslag, men det är fyra partier i den här
              regeringen. Kent Persson har ju själv erfarenhet av kompromisser
              både på kommunal och på nationell nivå.
            </seg>
          </u>
          <u xml:id="i-c8f40ee0254f1340-994" prev="i-c8f40ee0254f1340-991" who="Q5573582">
            <seg xml:id="i-UKUxdT72cvT4yKpPQrGwwL">
              Det blev en överenskommelse där man öppnar en liten ventil, en
              möjlighet för ny kärnkraft om den kan byggas på egna meriter.
              Men min trygghet i det här är att Stephen Thomas, Citigroup Global
              Markets, säger att det finns inte en chans att bygga ny kärnkraft
              utan statliga subventioner. Där gäller det att alla vi i den här
              kammaren håller ögonen på vilken regering det än är som sitter
              vid rodret så att man lever upp till detta.
            </seg>
          </u>
          <u xml:id="i-c8f40ee0254f1340-995" prev="i-c8f40ee0254f1340-991" who="Q5573582">
            <seg xml:id="i-6YpdtQhLW5yszahPDpE6WT">
              Dessutom kan vi läsa i pressen om andra analysföretag utöver
              Citigroup och Stephen Thomas som konstaterar att kärnkraften är
              på väg utför runt om i världen. Prognoserna om att vi skulle få
              mer kärnkraft har kommit på skam, precis som Miljöpartiet konstaterar
              i en debattartikel i Dagens Nyheter. Runt om i världen är kärnkraften
              på väg ut. Varför skulle Sverige vara ett undantag från den tendensen?
            </seg>
          </u>
          <u xml:id="i-c8f40ee0254f1340-996" prev="i-c8f40ee0254f1340-991" who="Q5573582">
            <seg xml:id="i-WwBkuGQBztn1jAfmYV7rNR">
              Jag är övertygad om att när de glädjekalkyler som har funnits
              i basindustrins byrålådor kommer upp på bordet kommer det att
              visa sig att industrierna är kloka nog och rädda om sina miljarder.
              Därför blir det ingen ny kärnkraft.
            </seg>
          </u>
          <u xml:id="i-c8f40ee0254f1340-997" prev="i-c8f40ee0254f1340-991" who="Q5573582">
            <seg xml:id="i-ExRar38KA4d7SFVaJiF32P">
              Vi kan träffas om tio år, Kent Persson, och stämma av: Hur blev
              det? Jag är övertygad om att dagens beslut kanske är en vändpunkt
              till förmån för förnybar och långsiktigt hållbar energi.
            </seg>
          </u>
          <note type="speaker" xml:id="i-KBK7WyVBWeYZTt13KkMoKA">
            Anf. 164 KENT PERSSON (v) replik:
          </note>
          <u xml:id="i-c8f40ee0254f1340-998" next="i-c8f40ee0254f1340-1004" who="Q6043221">
            <seg xml:id="i-QqSHtA6dKn8oL8Um4MaaK9">
              Fru talman! Jag förstår att Sven Bergström försöker hitta argument
              för sin hållning i den här frågan. Men när man recenserar en professor
              som Stephen Thomas kan man också nämna det han skrev i Svenska
              Dagbladet häromdagen: Ingen regering kan binda en framtida regering
              till sina egna löften. Den tid som behövs innan man faktiskt kan
              beställa en reaktor är betydligt längre än livslängden för en
              regering.
            </seg>
          </u>
          <u xml:id="i-c8f40ee0254f1340-999" prev="i-c8f40ee0254f1340-998" who="Q6043221">
            <seg xml:id="i-UtrdiyoCCnxYQ2eUJWccVG">
              Med det kan vi väl ändå klara av diskussionen att Stephen Thomas
              har väldigt mycket rätt i det han skriver.
            </seg>
          </u>
          <u xml:id="i-c8f40ee0254f1340-1000" prev="i-c8f40ee0254f1340-998" who="Q6043221">
            <seg xml:id="i-P2ErYdSgcd2nivaqu3E86t">
              Det är dock inte det som är det intressanta. Det intressanta
              är vad Industrikraft och Vattenfall går ut och säger. De är intresserade
              av att bygga ny kärnkraft. De kommer att lägga ned tid och kraft
              på att hitta lösningar för att bygga ny kärnkraft, och under den
              tiden tappar vi fokus på vad vi verkligen behöver göra, det vill
              säga ställa om vårt energisystem till ett hållbart energisystem.
            </seg>
          </u>
          <u xml:id="i-c8f40ee0254f1340-1001" prev="i-c8f40ee0254f1340-998" who="Q6043221">
            <seg xml:id="i-9kxt1ZiY176UMKi7bHAA2A">
              Det är det som kommer att ske. Under överskådlig tid kommer det
              att bli på det sättet. Det tar tid att ta fram planer. Det tar
              tid att ta fram uppgifter på vad det här kommer att innebära för
              framtiden. Så är det.
            </seg>
          </u>
          <u xml:id="i-c8f40ee0254f1340-1002" prev="i-c8f40ee0254f1340-998" who="Q6043221">
            <seg xml:id="i-MQR4hcY6LGp3CpRHn15rSw">
              När det gäller löftesbrott går det givetvis att svänga till det,
              men det som står i regeringsförklaringen är klart och tydligt.
              Det är också klart och tydligt vad vi ska fatta beslut om i dag
              ett förslag som innebär att vi ska upphäva det tidigare beslutet
              och göra det möjligt att i framtiden kunna bygga eller ersätta
              befintlig kärnkraft.
            </seg>
          </u>
          <u xml:id="i-c8f40ee0254f1340-1003" prev="i-c8f40ee0254f1340-998" who="Q6043221">
            <seg xml:id="i-9my7bHqL78nnoSb9vHhkad">
              Det är det beslutet vi kommer att rösta om, och det vet också
              Sven Bergström.
            </seg>
          </u>
          <u xml:id="i-c8f40ee0254f1340-1004" prev="i-c8f40ee0254f1340-998" who="Q6043221">
            <seg xml:id="i-5cJJ9crFiBCtZDhDtJsc28">
              Sedan hoppas jag givetvis att den här debatten och kommande valrörelse
              kommer att leda till ett resultat där vi får en annan regering
              som kommer att riva upp det här beslutet.
            </seg>
          </u>
          <note type="speaker" xml:id="i-6diTCRxKDwTSmYBJUwNnij">
            Anf. 165 SVEN BERGSTRÖM (c) replik:
          </note>
          <u xml:id="i-c8f40ee0254f1340-1005" next="i-c8f40ee0254f1340-1008" who="Q5573582">
            <seg xml:id="i-GprspAW7HUKW1R2K2CpDE6">
              Fru talman! Återigen: Kent Persson läser bara halva meningar.
              I regeringsförklaringen och i manifestet från den 23 augusti står
              det att förbudet mot ny kärnkraft består under mandatperioden.
              Och det gör det, tack vare min motion. Annars var det den 1 augusti.
              Nu blir det den 1 januari, och väljarna får chansen att säga sitt
              däremellan. Det tycker jag är sjyst mot väljarna.
            </seg>
          </u>
          <u xml:id="i-c8f40ee0254f1340-1006" prev="i-c8f40ee0254f1340-1005" who="Q5573582">
            <seg xml:id="i-L7sEazk1WKzNFckXRxadyo">
              Ingen regering kan binda någon annan, säger Stephen Thomas i
              en artikel i Svenska Dagbladet. Självklart! Riksdagen kunde inte
              ens binda regering och riksdag till att fullfölja avvecklingen,
              beslutet från 1980, baserat på en folkomröstning. Dess värre kunde
              man inte det.
            </seg>
          </u>
          <u xml:id="i-c8f40ee0254f1340-1007" prev="i-c8f40ee0254f1340-1005" who="Q5573582">
            <seg xml:id="i-BhHkHcGbNEajd7UxPRaQL8">
              Allt kan självklart ändras i framtiden, och det var därför jag
              också krävde lagfästning av detta med statliga subventioner så
              att det inte är så enkelt att ändra. Det har jag fått bifall till.
            </seg>
          </u>
          <u xml:id="i-c8f40ee0254f1340-1008" prev="i-c8f40ee0254f1340-1005" who="Q5573582">
            <seg xml:id="i-JEKjK1V3dmPZRHpB23nmcU">
              De statliga subventioner som Kent Persson var inne på i sitt
              första inlägg hann jag inte kommentera. Det har inte att göra
              med näringsutskottets betänkande egentligen, utan det är civilutskottet.
              Men hur kan ni på den rödgröna sidan rösta emot åtminstone en
              fyrdubblad förbättring av skadeståndsansvaret jämfört med det
              gamla socialdemokratiska regelverket? Man kan tycka att det inte
              är tillräckligt. Det kan man tycka. Men hur kan ni rösta emot
              att det blir rejält mycket bättre än med det nuvarande regelverket?
              Det är fullständigt obegripligt.
            </seg>
          </u>
          <note type="speaker" xml:id="i-3QLCwztxPzZ3Ho3H43h6Z3">
            Anf. 166 PER BOLUND (mp) replik:
          </note>
          <u xml:id="i-c8f40ee0254f1340-1009" next="i-c8f40ee0254f1340-1015" who="Q5581337">
            <seg xml:id="i-KEtSpAD9WK2A3wUBGFVNiS">
              Fru talman! Jag har alltid haft stor respekt för Sven Bergström
              och också sett honom som en tankebroder just när det gäller synen
              på kärnkraften. Därför måste jag erkänna att jag är lite besviken
              över att vi, vad det verkar, kommer att hamna på olika sidor i
              omröstningen senare i kväll.
            </seg>
          </u>
          <u xml:id="i-c8f40ee0254f1340-1010" prev="i-c8f40ee0254f1340-1009" who="Q5581337">
            <seg xml:id="i-XzYkCvk9WT7MBP5agfDWJz">
              Det förvånar mig, för jag tycker inte riktigt att Sven Bergströms
              resonemang hänger ihop eller att han har de garantier han utger
              sig för att ha: att det inte kommer att bli någon ny kärnkraft.
            </seg>
          </u>
          <u xml:id="i-c8f40ee0254f1340-1011" prev="i-c8f40ee0254f1340-1009" who="Q5581337">
            <seg xml:id="i-AeZHsvU7UrYrXfDqvrzho2">
              Jag blir lite förvånad när Sven Bergström i debatten säger att
              öppna upp för ny kärnkraft, som nu sker genom regeringsbeslutet,
              egentligen skulle leda till att vi får ett förnybart energisystem
              och en förnybar elproduktion. Jag tycker att det är som att spruta
              bensin på en eldsvåda och tro att man därmed släcker branden.
              Det blir precis tvärtom. Om man öppnar upp för icke förnybara
              energislag blir det förstås svårare att få ett förnybart energisystem.
              Jag tror att vem som helst kan förstå att det förhåller sig på
              det sättet.
            </seg>
          </u>
          <u xml:id="i-c8f40ee0254f1340-1012" prev="i-c8f40ee0254f1340-1009" who="Q5581337">
            <seg xml:id="i-JDw7qV2PK7AC31NSe6rraC">
              Sven Bergström har en övertro på marknadens rationalitet, att
              det bara är produktionskostnaderna som räknas, att den billigaste
              produktionskostnaden är den som får genomslag. Jag vill rekommendera
              en intressant avhandling som Petter Rönnborg, nationalekonom vid
              Göteborgs universitet, har skrivit. Den heter Det där ordnar marknaden
              Där skriver han att det finns väldigt olika tankegångar bakom
              när man gör investeringar i energibranschen.
            </seg>
          </u>
          <u xml:id="i-c8f40ee0254f1340-1013" prev="i-c8f40ee0254f1340-1009" who="Q5581337">
            <seg xml:id="i-6fbGe2EGUve5denPiPDsuF">
              Speciellt de stora bolagen som dominerar svensk elproduktion
              lägger många fler hänsyn än enbart produktionskostnaden, till
              exempel makten över marknaden. Med stora anläggningar har man
              större chans att behålla makten över marknaden och slipper få
              in en massa konkurrenter. Också det är ett skäl som gör att man
              mycket väl kommer att kunna bygga kärnkraft i Sverige.
            </seg>
          </u>
          <u xml:id="i-c8f40ee0254f1340-1014" prev="i-c8f40ee0254f1340-1009" who="Q5581337">
            <seg xml:id="i-XPrKzjQQK3LkJz8MQfPjeE">
              Vi har sett i Finland hur den franska regeringen går in med stora
              subventioner och därigenom får i gång ett kärnkraftsbygge. Vad
              skulle hindra att samma sak sker i Sverige, att det kommer subventioner
              från exempelvis Frankrike?
            </seg>
          </u>
          <u xml:id="i-c8f40ee0254f1340-1015" prev="i-c8f40ee0254f1340-1009" who="Q5581337">
            <seg xml:id="i-XxJaNGv7ke9RmDF6ezgh7R">
              Hur kan Sven Bergström känna sig så säker på att det inte blir
              någon ny kärnkraft med detta förslag?
            </seg>
          </u>
          <note type="speaker" xml:id="i-39QUoFNMzoPfmoWSHUMnUh">
            Anf. 167 SVEN BERGSTRÖM (c) replik:
          </note>
          <u xml:id="i-c8f40ee0254f1340-1016" next="i-c8f40ee0254f1340-1018" who="Q5573582">
            <seg xml:id="i-8ViQUs5ACnA6UmpDFTkyxP">
              Fru talman! Varför tror Per Bolund att Sverige skulle vara en
              ensam ö i världen där all rationalitet på det ekonomiska området
              försvinner? Stephen Thomas konstaterar att det är omöjligt att
              bygga utan statliga subventioner. Citigroup konstaterar att det
              är omöjligt att bygga utan subventioner. Det är extremt osannolikt,
              säger man från Citigroup. Miljöpartiets företrädare konstaterar
              i en artikel publicerad i går att kärnkraften är på väg utför.
              Den renässans som skulle komma har inte kommit. I en rapport beställd
              av den tyska strålskyddsmyndigheten gjord av ett välrenommerat
              analysföretag vid namn Prognos drar man slutsatsen att den renässans
              för kärnkraften som skulle komma inte kommer. I stället konstateras:
              Avveckling av reaktorer kommer att leda till ett lägre totalt
              antal reaktorer, lägre installerad effekt och mindre produktion
              av kärnkraftsel. Rapporten fortsätter: Jämfört med situationen
              i mars 2009 väntas antalet reaktorer i världen minska med 22 procent
              fram till 2020 och med 29 procent fram till 2030.
            </seg>
          </u>
          <u xml:id="i-c8f40ee0254f1340-1017" prev="i-c8f40ee0254f1340-1016" who="Q5573582">
            <seg xml:id="i-8L3CkYB7DwTzE54eZhH1fg">
              Detta beror inte på att det finns förbud mot kärnkraftsbyggen
              runt om i världen, tvärtom. Sverige är unikt på det området. I
              stället beror det på att marknaden fungerar, rationaliteten fungerar.
              Jag gav exempel från min hemtrakt Iggesund tidigare. Där satsar
              man nu på en ny sodapanna och gör sig oberoende av all övrig inköpt
              elproduktion. Det är ett exempel på hur rationaliteten faktiskt
              fungerar på marknaden.
            </seg>
          </u>
          <u xml:id="i-c8f40ee0254f1340-1018" prev="i-c8f40ee0254f1340-1016" who="Q5573582">
            <seg xml:id="i-HT7uwPndRD97m8WL9LTcdY">
              Som jag sade tidigare skulle inte Centerpartiet, om jag suttit
              i egen majoritet, lagt fram ett sådant förslag. Det är en kompromiss,
              och efter att ha tagit del av dessa rapporter är jag övertygad
              om att vi kommer att se vändpunkten. Nu blir det ännu mer förnybar
              energi. Kärnkraften kommer att finnas kvar under en tid, men det
              kommer inte att bli några nya reaktorer. Låt oss träffas om tio
              år och se hur det blev.
            </seg>
          </u>
          <note type="speaker" xml:id="i-2nZycAjTPiMZYSnDqDxYSP">
            Anf. 168 PER BOLUND (mp) replik:
          </note>
          <u xml:id="i-c8f40ee0254f1340-1019" next="i-c8f40ee0254f1340-1022" who="Q5581337">
            <seg xml:id="i-NZXVPS5NudHpfW5swSXe11">
              Fru talman! Jag är inte riktigt nöjd med en princip för politik
              som innebär att man skjuter ett skott i mörkret, träffas om tio
              år och ser vad det blev för resultat av det hela. Det är bättre
              att ha större koll på vilka beslut vi fattar och vad det får för
              resultat. Jag skulle därför önska att man i stället hade en bra
              analys om resultatet av den politik man bedriver. Efter denna
              långa debatt är det helt uppenbart att regeringen inte har någon
              sådan analys. Partierna har olika tolkningar, och inget vet vad
              det blir för resultat. Jag är inte nöjd med att ses om tio år
              och utvärdera resultatet, utan jag vill gärna ha möjlighet att
              påverka den energimix som vi kommer att ha i framtiden, inte bara
              hoppas på att det blir rätt resultat.
            </seg>
          </u>
          <u xml:id="i-c8f40ee0254f1340-1020" prev="i-c8f40ee0254f1340-1019" who="Q5581337">
            <seg xml:id="i-7mjpCEGWwe7CPFmhGgiwyd">
              Jag kan hålla med om att ifall den ekonomiska rationaliteten
              gällde strikt skulle det inte bli någon ny kärnkraft. Det håller
              jag med om, men tyvärr tror jag inte att det är så marknaden fungerar.
              Som Petter Rönnborg visat i sin avhandling kommer andra avvägningar
              in. Jag måste fråga Sven Bergström vilka garantier vi egentligen
              har för att det inte blir subventioner i framtiden.
            </seg>
          </u>
          <u xml:id="i-c8f40ee0254f1340-1021" prev="i-c8f40ee0254f1340-1019" who="Q5581337">
            <seg xml:id="i-AJ6P3zyJEydm3LBQAuMKbP">
              Nu öppnar vi för ny kärnkraft. Som Kent Persson var inne på kan
              framtida regeringar när som helst fatta beslut om att subventionera
              den kärnkraft som det nu öppnas för. Anders Borg har i Ekots lördagsintervju
              i P1 öppnat för subventioner. På en direkt fråga från programledaren
              om kreditgarantier svarade han att vi får fundera över det senare.
              Det var inte något avståndstagande från subventioner där inte.
            </seg>
          </u>
          <u xml:id="i-c8f40ee0254f1340-1022" prev="i-c8f40ee0254f1340-1019" who="Q5581337">
            <seg xml:id="i-C7QPRjKf4ysiTWcBE7gMBv">
              Jag har även frågat näringsminister Maud Olofsson om subventioner,
              vad som är regeringens definition av en subvention. Om vi säger
              att vi inte kommer att ha några måste vi veta vad det handlar
              om, vad en subvention är. Det finns många olika definitioner.
              Vad är Sven Bergströms definition av en subvention? Vi har hört
              Jan Lindholm tala om försäkringsansvaret. Då staten går in och
              tar det mot en kostnad är det till exempel enligt WHO en subvention.
              Vi ser nu att man inte får ta det fulla ansvaret för försäkringskostnader.
              Är inte det en form av subvention? Vad är en subvention, Sven
              Bergström?
            </seg>
          </u>
          <note type="speaker" xml:id="i-MJNXmmUbZgBQY4nhCkcdGk">
            Anf. 169 SVEN BERGSTRÖM (c) replik:
          </note>
          <u xml:id="i-c8f40ee0254f1340-1023" next="i-c8f40ee0254f1340-1026" who="Q5573582">
            <seg xml:id="i-KFC7kYHWZxpFw4chXY1pQ">
              Fru talman! Låt mig börja med det sista som sades. Det framgår
              tydligt av regeringens förslag att det inte ska ges några subventioner
              till ny kärnkraft. Sedan blandar man in skadeståndsansvaret och
              att det inte är så fullödigt som man skulle kunna önska med genomslag,
              som i Tyskland, i moderbolaget. Man kan diskutera det, men det
              är trots allt en förbättring fyra gånger om jämfört med det gamla
              regelverket som ni, Per Bolund, var med och stöttade och inte
              ändrade på. Varför rösta nej till ett förslag som går rejält åt
              rätt håll? Man kan tycka att det inte räcker, men det är i alla
              fall ett rejält steg i rätt riktning.
            </seg>
          </u>
          <u xml:id="i-c8f40ee0254f1340-1024" prev="i-c8f40ee0254f1340-1023" who="Q5573582">
            <seg xml:id="i-8KWSfzT9k9BLr96kmYoMNr">
              Per Bolund frågar vilka garantier det finns för att det inte
              ska bli statliga subventioner om några år. Det finns inga garantier
              för det. Vi får väl hoppas att framtida riksdagar visar respekt,
              särskilt om vi kan lagreglera detta. Men visst, man levde inte
              heller upp till avvecklingen av kärnkraften från 1980. Alla framtida
              riksdagar kan ändra på de beslut som den här riksdagen fattar.
              Självfallet är det så. Vi får se till att välja kloka riksdagsledamöter
              även i fortsättningen.
            </seg>
          </u>
          <u xml:id="i-c8f40ee0254f1340-1025" prev="i-c8f40ee0254f1340-1023" who="Q5573582">
            <seg xml:id="i-RTrQfb5v8uTsL3SR5TtkYh">
              När Per Bolund lite vanvördigt säger att det är ett skott i mörkret
              blir jag lite besviken eftersom jag haft respekt för honom. Se
              dig omkring i världen. Finns det något enda exempel, trots att
              det inte finns något förbud mot ny kärnkraft, där man byggt med
              privat kapital? Icke ett enda. I USA har det stått stilla i 30
              år. Marknaden fungerar, och jag är övertygad om att Sverige inte
              är ett undantag på det området. Varför skulle vi vara det? Vi
              ser hur bioenergi, förnybar energi, kommer med stormsteg. Vi har
              startat långt senare än Danmark, vilket är att beklaga.
            </seg>
          </u>
          <u xml:id="i-c8f40ee0254f1340-1026" prev="i-c8f40ee0254f1340-1023" who="Q5573582">
            <seg xml:id="i-WGp9FXEiECezvC3Xci53te">
              Per Bolunds parti stöttade att man byggde nya reaktorer i de
              gamla genom att skruva upp effekten. Är det mindre dramatiskt
              än att ersätta de gamla med nybyggen? Vi har ersatt Barsebäck
              1 och 2 med effekthöjningar i de gamla reaktorerna så att det
              motsvarar samma effekt. Där har Per Bolund och hans parti stöttat
              den socialdemokratiska regeringen. Det är tydligen en annan sak
              ifall man smyger fram beslut på det sättet jämfört med att man
              fattar ett tydligt beslut i riksdagen i dag.
            </seg>
          </u>
          <note type="speaker" xml:id="i-6wxMWYgwqYnmsVMicajBzc">
            Anf. 170 TOMAS ENEROTH (s) replik:
          </note>
          <u xml:id="i-c8f40ee0254f1340-1027" next="i-c8f40ee0254f1340-1030" who="Q5711551">
            <seg xml:id="i-7pG45X6F9aKTPaZrkH3ERg">
              Fru talman! Det är uppenbart att Sven Bergström är trängd och
              besvärad av debatten. Jag kan förstå det. Det blir mycket fokus
              på hans insatser eftersom han får en avgörande roll i den omröstning
              som ska ske. Det uppfattas, med rätta, av många att han bidrar
              till att vi nu får en kraftig satsning på kärnkraft i Sverige.
            </seg>
          </u>
          <u xml:id="i-c8f40ee0254f1340-1028" prev="i-c8f40ee0254f1340-1027" who="Q5711551">
            <seg xml:id="i-RfgQMeEm8X6xMxoAiwUkf1">
              Att bryta ett vallöfte är aldrig enkelt. Att bryta en regeringsförklaring
              är inte heller enkelt. Jag kan inte riktigt förstå logiken i att
              säga att man inte bryter löftet nu utan efter valet. Jag kan inte
              tycka att det skulle kännas tryggare. Sven Bergströms insats är
              att man skjuter upp genomförandet i tre månader. Var det prislappen
              för att acceptera en stor satsning på ny kärnkraft som kommer
              att gälla i hundra år framöver? Det är ungefär som Maud Olofssons
              investering i en storsatsning på förnybar energi 1 procent mer
              än det som EU ålagt oss att göra. Det var prislappen för att få
              Centern med sig på att kunna bygga tio nya kärnkraftverk.
            </seg>
          </u>
          <u xml:id="i-c8f40ee0254f1340-1029" prev="i-c8f40ee0254f1340-1027" who="Q5711551">
            <seg xml:id="i-JfHSqG6jhXMnEbAoMTHr6x">
              Sven Bergström har två gånger, efter att Kent Persson och Per
              Bolund inte haft möjlighet att replikera, upprepat ett felaktigt
              påstående, nämligen att vi skulle rösta nej till det förslag om
              utökat skadeståndsansvar som ligger på riksdagens bord. Det gör
              vi inte. Jag tycker tvärtom att man till och med borde utveckla
              det. Jag trodde att Sven Bergström hade läst betänkandet. Det
              har han uppenbarligen inte gjort. Sven Bergström tycker tydligen
              att det är tillräckligt med 12 miljarder, och de ytterligare 3
              miljarder i skadestånd som Pariskonventionen föreskriver. I USA
              får BP lägga upp en fond på 157 miljarder för att täcka de kostnader
              som oljeskadorna leder till. I Sverige och Europa kommer i stället
              staten att gå in och ta dessa kostnader.
            </seg>
          </u>
          <u xml:id="i-c8f40ee0254f1340-1030" prev="i-c8f40ee0254f1340-1027" who="Q5711551">
            <seg xml:id="i-wQGsQPjr1jjxqNQHJEpVh">
              Stephen Thomas åberopas, och alla vet att Stephen Thomas inte
              bara konstaterar att staten kommer att få gå in och ta ansvar
              för kärnkraft, utan han konstaterar också att den politiska linje
              som Sven Bergström och regeringen nu företräder innebär att man
              tränger undan investeringar i förnybar energi. Det är det mest
              allvarliga. All den vindkraftssatsning, all den bioenergisatsning
              som vi längtat efter och gemensamt velat ha kommer att utebli
              till följd av att satsningar på kärnkraft tränger undan den typen
              av investeringar. Är det verkligen en rimlig insats Sven Bergström
              gör genom att öppna upp för ny kärnkraft?
            </seg>
          </u>
          <note type="speaker" xml:id="i-WVsZuceUxLC459t8Ut85kH">
            Anf. 171 SVEN BERGSTRÖM (c) replik:
          </note>
          <u xml:id="i-c8f40ee0254f1340-1031" next="i-c8f40ee0254f1340-1036" who="Q5573582">
            <seg xml:id="i-FXs6gKjfFoTPzMNnL1pbrH">
              Fru talman! Tomas Eneroth säger att jag får kritik för min insats.
              Javisst, det finns en del som inte är helt nöjda, men jag har
              också fått en hel del beröm. Anders Hellberg, kampanjledare i
              Greenpeace, sade i Gävledala TV den 11 maj att jag agerat modigt,
              att jag ställt väldigt tydliga krav i min motion, att man vill
              stötta mig. Folkkampanjens ordförande Göran Bryntse har uttryckt
              starkt gillande av min motion. Det finns de som är kritiska, men
              en del som inte har så starka partipolitiska bindningar som vi
              som sitter här i kammaren ser annat.
            </seg>
          </u>
          <u xml:id="i-c8f40ee0254f1340-1032" prev="i-c8f40ee0254f1340-1031" who="Q5573582">
            <seg xml:id="i-Rv4voxXzu6CsJ3LQ8qeZ4X">
              Jag skulle vilja bolla tillbaka en fråga till Tomas Eneroth som
              säger att vi inte har några höga ambitioner på det förnybara området.
              Vilket land i Europa eller i världen i övrigt har högre ambitioner
              när det gäller förnybar energi och att bredda energiförsörjningen?
              Kan du ge mig ett enda exempel?
            </seg>
          </u>
          <u xml:id="i-c8f40ee0254f1340-1033" prev="i-c8f40ee0254f1340-1031" who="Q5573582">
            <seg xml:id="i-QeUyDXYYYSwscizk7rHMrn">
              Stephen Thomas har lite olika budskap i sina artiklar, och jag
              har läst dem båda två, i Dagens Industri och i Svenska Dagbladet.
              Jag tror att Stephen Thomas har större överblick över energisituationen
              i världen och kärnkraftens framtid än vad han har över det svenska
              konstitutionella reglementet och hur det fungerar i Sverige. Framtida
              regeringar och riksdagar kan ta nya beslut och göra nya ställningstaganden.
            </seg>
          </u>
          <u xml:id="i-c8f40ee0254f1340-1034" prev="i-c8f40ee0254f1340-1031" who="Q5573582">
            <seg xml:id="i-Fho5K82VFmknqX8DK4fDkQ">
              Tomas Eneroth säger att kärnkraften tränger undan förnybar energi.
              Jag tyckte att Andreas Carlgren hade en ganska fin formulering,
              Tomas Eneroth: Den matchen är redan vunnen. 50 procent förnybar
              energi, 10 procent kärnkraft och kärnkraft som är på ett sluttande
              plan runt om i världen. Nu säger vi: Inga subventioner. Då kommer
              det att gå ännu fortare på det sluttande planet.
            </seg>
          </u>
          <u xml:id="i-c8f40ee0254f1340-1035" prev="i-c8f40ee0254f1340-1031" who="Q5573582">
            <seg xml:id="i-14q3MS1VyPpjdf11w8dk4j">
              Tomas Eneroth tillhör det parti som byggde nya kärnkraftsreaktorer
              i de gamla genom att skruva upp effekten rejält. Då var det inte
              samma dramatik. Då var det okej att använda de gamla slitna reaktorerna,
              skruva upp effekten så att man tangerade säkerhetsgränserna. Nu
              är det plötsligt helt annorlunda.
            </seg>
          </u>
          <u xml:id="i-c8f40ee0254f1340-1036" prev="i-c8f40ee0254f1340-1031" who="Q5573582">
            <seg xml:id="i-LAPoDmEgqQr2zhd2uMtfkS">
              Jag noterar att ingen i det socialdemokratiska partiet i sitt
              inlägg i dag kommenterar den historia ni har i partiet och hur
              ni har förvaltat kärnkraftsomröstningen.
            </seg>
          </u>
          <note type="speaker" xml:id="i-BhX1n57fkVcEmrd1BLtme">
            Anf. 172 TOMAS ENEROTH (s) replik:
          </note>
          <u xml:id="i-c8f40ee0254f1340-1037" next="i-c8f40ee0254f1340-1042" who="Q5711551">
            <seg xml:id="i-VbeuTZwDxEhRXdMan63Ehc">
              Fru talman! Vi tog ansvar för att stänga två reaktorer, vilket
              Sven Bergström säkert känner till, och framför allt för att se
              till att vi fått fart på en energiomställning i Sverige som gör
              att vi nu är världsledande i miljöteknik, klarar en energiomställning
              och har en större andel förnybar än alla andra länder ute i världen.
              Vi har en fantastisk möjlighet, men det är den möjligheten som
              Sven Bergström spelar bort.
            </seg>
          </u>
          <u xml:id="i-c8f40ee0254f1340-1038" prev="i-c8f40ee0254f1340-1037" who="Q5711551">
            <seg xml:id="i-HhZB6hzzc1qz5gRNVQzMWJ">
              1 procent var prislappen. 49 procent har EU ålagt oss att ha
              i förnybar energi. Prislappen för att Centern skulle ändra sig
              i förhandlingarna med de övriga borgerliga partierna var att gå
              upp till 50 procent. Det är så ni bidrar till den höjda ambitionsnivån.
            </seg>
          </u>
          <u xml:id="i-c8f40ee0254f1340-1039" prev="i-c8f40ee0254f1340-1037" who="Q5711551">
            <seg xml:id="i-7J72TWHSkJmMc178FN8MfF">
              Jag konstaterar dessutom att Sven Bergström uppenbarligen bara
              litar på vissa delar av Stephen Thomas argumentation. Det är bekvämt
              att ta till sig vissa av argumenten men inte dem där han säger
              att det sker en undanträngning. Det är inte jag utan Stephen Thomas,
              som Sven Bergström själv åberopar åtskilliga gånger, som säger
              att satsningarna på kärnkraft kommer att tränga undan investeringar
              i förnybar energi. Det är dessutom han som säger att staterna
              kommer, vare sig man vill eller inte, att gå in och subventionera
              detta.
            </seg>
          </u>
          <u xml:id="i-c8f40ee0254f1340-1040" prev="i-c8f40ee0254f1340-1037" who="Q5711551">
            <seg xml:id="i-YcPajjSU93TGewGxK5pkGo">
              Det är alldeles rätt att det inte ska ske några svenska statliga
              subventioner, även om jag delar den uppfattning som kommit till
              uttryck här i kammaren att ska Vattenfall bygga svensk kärnkraft
              eller andra blir det nog en fundering på hur stor subventionen
              kan komma att bli. Men strunt i den debatten!
            </seg>
          </u>
          <u xml:id="i-c8f40ee0254f1340-1041" prev="i-c8f40ee0254f1340-1037" who="Q5711551">
            <seg xml:id="i-FuibEKgfoj9skYPysWyLEH">
              Sven Bergström kan väl ändå försöka svara på frågan: Ska andra
              stater tillåtas subventionera? Den franska staten subventionerar
              det finska kärnkraftsbygget. Ska man acceptera en sådan utveckling
              i Sverige? Är det okej enligt Sven Bergström?
            </seg>
          </u>
          <u xml:id="i-c8f40ee0254f1340-1042" prev="i-c8f40ee0254f1340-1037" who="Q5711551">
            <seg xml:id="i-3sxTZ9VXeX1y2x13VgT1ym">
              Sven Bergström ställer upp på Andreas Carlgrens nyvunna begrepp
              från dagens debatt om att kärnkraft är klimatren el. Känns det
              inte lite underligt, Sven Bergström, med den historia och den
              erfarenhet som du har i kärnkraftsdebatten, att nu plädera för
              en miljöminister och en regering som hävdar att kärnkraften är
              klimatren el? Vi har i Sverige så fantastiska möjligheter att
              ge andra signaler med både gröna jobb, förnybar energi och en
              kraftig energiomställning, och ni pratar om kärnkraft som klimatren
              el och öppnar upp för tio nya reaktorer. Kan det kännas okej?
            </seg>
          </u>
          <note type="speaker" xml:id="i-CanSxnxH7rjhbskUxYahnt">
            Anf. 173 SVEN BERGSTRÖM (c) replik:
          </note>
          <u xml:id="i-c8f40ee0254f1340-1043" next="i-c8f40ee0254f1340-1046" who="Q5573582">
            <seg xml:id="i-MTJLXX5GHc5eFsgDaP2TfT">
              Fru talman! När det gäller risken att franska staten eller något
              annat nationellt bolag skulle komma till Sverige och vilja bygga
              reaktorer måste jag säga att även statliga energibolag fungerar
              ganska rationellt. Nu satsar man i Finland som har efterlyst mer
              energi från andra energikällor. Finland är så starkt beroende
              av rysk gas och andra energislag. De har ett helt annat läge,
              de har ingen vattenkraft som vi har i Sverige där vi har riklig
              tillgång till redan utbyggd vattenkraft.
            </seg>
          </u>
          <u xml:id="i-c8f40ee0254f1340-1044" prev="i-c8f40ee0254f1340-1043" who="Q5573582">
            <seg xml:id="i-uXosLiq5B5wLi3iohsrUf">
              Tror Tomas Eneroth på allvar att några skulle komma till Sverige,
              som tillsammans med Frankrike har världens mest utbyggda kärnkraft
              per invånare, för att bygga reaktorer här för att sedan med överföringsförluster
              och annat exportera till kontinenten? Det förefaller ganska orationellt
              när de har möjligheter att bygga i Polen, Tyskland eller var de
              vill och slippa dessa överföringsförluster, bygga i länder som
              har större behov av att ersätta gamla kolkraftverk och så vidare.
              Jag är inte ett dugg orolig för den utvecklingen.
            </seg>
          </u>
          <u xml:id="i-c8f40ee0254f1340-1045" prev="i-c8f40ee0254f1340-1043" who="Q5573582">
            <seg xml:id="i-9H7qAu4kMmmbhSdiY9H9xn">
              När det gäller att tränga undan har vi ett åtagande mot svenska
              folket och också mot EU att successivt öka den förnybara andelen.
              Regeringen skriver själv i propositionen, som väl Tomas Eneroth
              har läst både fram- och baklänges, att vi successivt ska göra
              oss allt mindre beroende av kärnkraft och få det tredje benet
              i det förnybara att stå på.
            </seg>
          </u>
          <u xml:id="i-c8f40ee0254f1340-1046" prev="i-c8f40ee0254f1340-1043" who="Q5573582">
            <seg xml:id="i-96x21ArAZ7EYSg1n452ebR">
              Jag inbjuder även Tomas Eneroth till att fundera på synen om
              tio år. Vi får se vem som fick rätt, om Sverige var undantaget
              i världen som kunde bygga ny kärnkraft utan statliga subventioner.
              Jag är inte ett dugg orolig inför den kontrollstationen.
            </seg>
          </u>
          <note type="speaker" xml:id="i-KpptvHZuEeTNEaNoooV2fd">
            Anf. 174 PATRIK BJÖRCK (s) replik:
          </note>
          <u xml:id="i-c8f40ee0254f1340-1047" next="i-c8f40ee0254f1340-1049" who="Q5577436">
            <seg xml:id="i-HV2oAQ5EU7bgHiL8xz4TX8">
              Fru talman! Det är en lite sorglig dag här i kammaren, kan jag
              känna, på något sätt. Hade det inte varit för att svenska folket
              har rätt att få bättre besked hade jag kanske lämnat Sven Bergström
              i fred jag förstår hur Sven Bergström lider. Men på något sätt
              föll hela korthuset ihop, det som man har strävat efter från högeralliansen
              att hålla ihop under dagen, i och med Sven Bergströms anförande.
              Till och med Jan Andersson och miljöminister Carlgren försökte
              förtvivlat stå ut med tanken att man ska bygga nya kärnreaktorer.
              Nu kommer Sven Bergström upp, tar den dubbla rollen och försöker
              famna två synpunkter som är helt omöjliga att omfattas av samtidigt.
            </seg>
          </u>
          <u xml:id="i-c8f40ee0254f1340-1048" prev="i-c8f40ee0254f1340-1047" who="Q5577436">
            <seg xml:id="i-UX65NMPDQqyc7V3977aD2e">
              Sven Bergström säger att han röstar ja och menar att det betyder
              nej till nya kärnkraftsreaktorer. Det är ett mycket märkligt ställningstagande.
              Om Sven Bergström var övertygad om att vi inte behöver några nya
              kärnkraftsreaktorer är det lätt att rösta nej i dag. Då vet vi
              att det blir nej, då behöver vi inte träffas om tio år, vilket
              i och för sig kunde vara trevligt. Men om man röstar nej i dag
              är det nej.
            </seg>
          </u>
          <u xml:id="i-c8f40ee0254f1340-1049" prev="i-c8f40ee0254f1340-1047" who="Q5577436">
            <seg xml:id="i-7o9oCUTbsVwGzTT21Y4NYW">
              Det finns ingen här som har förespråkat någonting annat innan
              Sven Bergström steg upp och raserade korthuset och sade att det
              skulle vara någonting annat än nya reaktorer. Alla, inklusive
              Sven Bergströms egna partikamrater, har talat om nya reaktorer.
              Alla har ställt motfrågan till oss: Hur ska ni klara er utan nya
              reaktorer? Om Sven Bergström har rätt att regeringens politik
              innebär ett nej till kärnkraft, ett absolut nej, vad innehåller
              då den borgerliga regeringens energipolitik?
            </seg>
          </u>
          <note type="speaker" xml:id="i-QGCMHfAGbYWmTiX94CCPxF">
            Anf. 175 SVEN BERGSTRÖM (c) replik:
          </note>
          <u xml:id="i-c8f40ee0254f1340-1050" next="i-c8f40ee0254f1340-1054" who="Q5573582">
            <seg xml:id="i-XsPfmv5W4hsbRSaJZrHCmx">
              Fru talman! Det var väl mer ett retoriskt anförande än en strävan
              att föra en debatt. Patrik Björck har ju fått beröm av Carl B
              Hamilton för sin retoriska förmåga. Jag tackar för omtanken om
              min person, det var omtänksamt.
            </seg>
          </u>
          <u xml:id="i-c8f40ee0254f1340-1051" prev="i-c8f40ee0254f1340-1050" who="Q5573582">
            <seg xml:id="i-fwydnJTLypTuAbLZKYiS3">
              Jag noterar att Anna Kinberg Batra och en del andra i Alliansen
              instämde i mitt anförande, som Patrik Björck tyckte raserade debatten
              som ett korthus. Vi tycker olika om kärnkraften, men vi har hittat
              en kompromiss som vi kan leva med. Vi gör lika olika bedömningar
              av vad den kommer att innebära.
            </seg>
          </u>
          <u xml:id="i-c8f40ee0254f1340-1052" prev="i-c8f40ee0254f1340-1050" who="Q5573582">
            <seg xml:id="i-WREcD5A7w22AHBTxDtRnsW">
              Jag stöder mig på empiri, hur det ser ut i övriga världen. Jag
              känner mig trygg med att klarar vi bara av att leva upp till att
              hålla borta alla statliga subventioner kommer Sverige inte att
              bli undantaget i världen som lyckades bygga ny kärnkraft, i synnerhet
              som vi har ett så enormt gynnsamt utgångsläge med redan mycket
              utbyggd vattenkraft. När bioenergin har gått förbi oljan i volym
              på energiförsörjningsmarknaden och när vi redan har mest kärnkraft
              per invånare i världen, varför skulle vi bygga mer och göra oss
              ännu mer beroende av den?
            </seg>
          </u>
          <u xml:id="i-c8f40ee0254f1340-1053" prev="i-c8f40ee0254f1340-1050" who="Q5573582">
            <seg xml:id="i-LdMkDhWfJmDicgYy2tADTc">
              Jag citerade ur propositionen, det är inte min åsikt. Regeringen
              säger att vi kommer att göra oss allt mindre beroende av kärnkraften
              i energiförsörjningen. Men Patrik Björck är så färgad av att i
              dag försöka leva upp till den socialdemokratiska retoriken att
              han inte skyr några medel för att komma åt oss på den här sidan
              i debatten.
            </seg>
          </u>
          <u xml:id="i-c8f40ee0254f1340-1054" prev="i-c8f40ee0254f1340-1050" who="Q5573582">
            <seg xml:id="i-HeaBLQ5x5HFDZCZUtYGxKF">
              Med tanke på den historia som du har i ditt parti är det kanske
              lite magstarkt att ha munnen så full med invektiv och åthutanden.
              Det är ditt parti som har byggt fast oss i det enorma kärnkraftsberoendet,
              mest i världen, som vi ska göra oss fria ifrån.
            </seg>
          </u>
          <note type="speaker" xml:id="i-4VCqttxVQrmQPQMh5c8zaB">
            Anf. 176 PATRIK BJÖRCK (s) replik:
          </note>
          <u xml:id="i-c8f40ee0254f1340-1055" next="i-c8f40ee0254f1340-1057" who="Q5577436">
            <seg xml:id="i-TEP77s92ygZmHHRNEGoWxh">
              Fru talman! Sven Bergström uppfattade min fråga, som var väldigt
              tydlig och enkel, som retorisk. Det tror jag att Sven Bergström
              var ensam om i den här kammaren. Det tycker jag däremot att frågan
              var som Sven Bergström ställde till mig: Varför ska vi bygga mer
              kärnkraft? Alla här måste inse att det var en fullständigt retorisk
              fråga, för jag vill ju inte bygga någon mer kärnkraft. Det är
              Sven Bergström som vill det, inte jag.
            </seg>
          </u>
          <u xml:id="i-c8f40ee0254f1340-1056" prev="i-c8f40ee0254f1340-1055" who="Q5577436">
            <seg xml:id="i-CATmk9tX45DFBx8cGU5RX6">
              Problemet är, en gång till, att väljarna vill ha besked om vad
              det här beslutet innebär. Sven Bergström säger att det finns lite
              olika bedömningar! Ursäkta, här har representant efter representant
              från högeralliansen i flera timmar gått upp och förklarat att
              det här beslutet innebär tio nya reaktorer. Nu kommer Sven Bergström
              upp och säger att det här beslutet betyder nej till ny kärnkraft.
              Det är inte lite olika bedömningar.
            </seg>
          </u>
          <u xml:id="i-c8f40ee0254f1340-1057" prev="i-c8f40ee0254f1340-1055" who="Q5577436">
            <seg xml:id="i-4zdhhYx3PKdro2r37fgrw3">
              Om Sven Bergström vill vara säker på att det inte ska byggas
              någon ny kärnkraft så trycker Sven Bergström på nej-knappen i
              dag, annars kommer det att byggas ny kärnkraft om det här beslutet
              kvarstår. Nu är det väl lyckligtvis så att vi kommer att vinna
              valet, och då kommer vi att ändra på och rätta till detta. Och
              även Sven Bergström kommer att bli nöjd med vad den nya regeringen
              kommer att besluta. Sven Bergström efterlyste ju i sitt anförande
              klokare politiker i riksdagen, och det finns gott hopp om det
              efter valet.
            </seg>
          </u>
          <note type="speaker" xml:id="i-Cyy9t4rztxx7Bf6T4kBwN9">
            Anf. 177 SVEN BERGSTRÖM (c) replik:
          </note>
          <u xml:id="i-c8f40ee0254f1340-1058" next="i-c8f40ee0254f1340-1062" who="Q5573582">
            <seg xml:id="i-RY3JXvujHRCLLuC2Bdu5iY">
              Fru talman! En del debattörer vinnlägger sig om att försöka föra
              debatten framåt och utbyta sakliga argument, men Patrik Björck
              förefaller inte besjälad av den strävan längre utan försöker bara
              misstänkliggöra och sprida villfarelser om vad det här beslutet
              innebär.
            </seg>
          </u>
          <u xml:id="i-c8f40ee0254f1340-1059" prev="i-c8f40ee0254f1340-1058" who="Q5573582">
            <seg xml:id="i-CBuBQZJ7YYwge5sP6vLcKA">
              Jag har på mitt rum och här i kammaren lyssnat ganska noga på
              den här sju timmar långa debatten, och jag har inte hört en enda
              som tvärsäkert säger att det kommer att bli tio nya reaktorer.
              Patrik Björck har tydligen hört det. Vem har sagt det? Det kan
              du få komma tillbaka och berätta för mig. Jag har inte hört något.
            </seg>
          </u>
          <u xml:id="i-c8f40ee0254f1340-1060" prev="i-c8f40ee0254f1340-1058" who="Q5573582">
            <seg xml:id="i-JWxQu2RcngTWAWHaX9Bxu2">
              Men det finns en del kärnkraftskramare, både här i kammaren och
              utanför, som nu får visa upp vad de här glädjekalkylerna står
              för. Håller de vid en granskning? Ingen annanstans i världen har
              sådana glädjekalkyler hållit. Titta över Bottniska viken, i Finland,
              där man med glädjekalkyler gav sig på att bygga Olkiluoto. Nu
              stämmer staterna varandra och de bolag som finns där, för att
              man är så oense om hur man ska lösa det enorma ekonomiska kaoset
              som blir resultatet.
            </seg>
          </u>
          <u xml:id="i-c8f40ee0254f1340-1061" prev="i-c8f40ee0254f1340-1058" who="Q5573582">
            <seg xml:id="i-KtaknHM45kgV2hbJugMW5U">
              Stephen Thomas i Dagens Industri och miljöpartisterna skriver
              att det förnybara hör till framtiden och att marknaden själv över
              hela världen, utan att det finns förbud mot ny kärnkraft, ser
              till att det bli allt mindre av kärnkraft och alltmer av det förnybara.
            </seg>
          </u>
          <u xml:id="i-c8f40ee0254f1340-1062" prev="i-c8f40ee0254f1340-1058" who="Q5573582">
            <seg xml:id="i-6TScfCChYvQA7XZyRhhwzy">
              Med tanke på den historia som ditt parti har, Patrik Björck,
              är det nog klädsamt om ni vinnlägger er om att föra debatten i
              något mer sansade former.
            </seg>
          </u>
          <note type="speaker" xml:id="i-CXHHN3ninKHNAVfFyDfCQ7">
            Anf. 178 SIV HOLMA (v):
          </note>
          <u xml:id="i-MikuExGj8MYEmwD9h3aPJx" next="i-c8f40ee0254f1340-1072" who="Q4609260">
            <seg xml:id="i-DPxa9U5Qb7zHM9z8xEmThC">
              Fru talman! Om en majoritet av riksdagens ledamöter röstar ja
              till förslaget i detta betänkande har svenska folket fått vara
              med om ett svek av historisk dignitet.
            </seg>
          </u>
          <u xml:id="i-c8f40ee0254f1340-1063" who="Q4609260" prev="i-MikuExGj8MYEmwD9h3aPJx">
            <seg xml:id="i-RnhnMM5VCyergxqyoiv1Q2">
              Partiledaren för Centerpartiet, Maud Olofsson, har medgivit att
              när Centerpartiet frångick uppfattningen att kärnkraften skulle
              avvecklas var det ett historiskt beslut. Sedan förklarade Maud
              Olofsson sitt beslut med att Centerpartiet inte ville bygga nya
              kärnkraftverk, men tre av allianspartierna tycker det och det
              respekterar jag, sade Olofsson. Olofsson förklarade vidare att
              de tre herrarna Reinfeldt, Hägglund och Björklund respekterar
              att Maud Olofsson inte tycker om kärnkraften. Olofsson å sin sida
              säger att hon kan leva med att kärnkraften finns i vårt energiförsörjningssystem.
              Men, fru talman, om man inte tycker om kärnkraften och menar allvar
              med den uppfattningen, då säger man självklart nej till nya kärnkraftverk
              och behåller därmed också avvecklingslagen, eller hur?
            </seg>
          </u>
          <u xml:id="i-c8f40ee0254f1340-1064" prev="i-MikuExGj8MYEmwD9h3aPJx" who="Q4609260">
            <seg xml:id="i-3RUYYNcB18oQkFaqRjrzGp">
              Fru talman! De förnybara och miljövänliga alternativen till kärnkraften
              har aldrig varit så realistiska och konkurrenskraftiga som i dag.
              Varför Centerpartiet i detta läge gör ett politiskt självmål är
              för mig oförståeligt. Centerpartiet skulle i stället tillsammans
              med oss, de rödgröna partierna, kunna fullfölja den blocköverskridande
              energiöverenskommelsen från förra mandatperioden och fortsätta
              satsa på att bygga ut en helt miljövänlig elproduktion. Det är
              med stor sorg som jag tar del av vad Centerpartiets väljare känner
              en dag som denna, och allt detta för att regeringstaburetterna
              verkar gå före en fortsatt avveckling av kärnkraften.
            </seg>
          </u>
          <u xml:id="i-c8f40ee0254f1340-1065" prev="i-MikuExGj8MYEmwD9h3aPJx" who="Q4609260">
            <seg xml:id="i-PQJ67TeMtZsyTNAFKfLw5W">
              Fru talman! För län som Norrbotten och Västerbotten får dagens
              vägval mycket stor betydelse. Om betänkandet går igenom kommer
              en ny generation kärnkraftverk att kunna börja byggas. Det kommer
              i sin tur att betyda att kraven på uranbrytning i vår del av landet
              kommer att föras fram med en alltmer accelererande styrka. Och
              både Maud Olofsson och Fredrik Reinfeldt har dessutom enligt tidningsuppgift
              inte klart och tydligt sagt nej till uranbrytning i norra Sverige.
            </seg>
          </u>
          <u xml:id="i-c8f40ee0254f1340-1066" prev="i-MikuExGj8MYEmwD9h3aPJx" who="Q4609260">
            <seg xml:id="i-DzrWhY75koLWha2pqLdMLG">
              Fru talman! Inte bara inför detta val utan också före förra valet
              gick riksdagens mesta kärnkraftskramare, Folkpartiet, ut med att
              de ville bygga fler kärnkraftverk. Då ville de bygga ett i Norrbotten.
              Det länet är ju så glest befolkat, så där skulle ett kärnkraftverk
              kunna passa, resonerade nog Björklund.
            </seg>
          </u>
          <u xml:id="i-c8f40ee0254f1340-1067" prev="i-MikuExGj8MYEmwD9h3aPJx" who="Q4609260">
            <seg xml:id="i-Nh5ro8wuEMUqcQx2ktU2Js">
              Man slutar aldrig att förvånas över kärnkraftsförespråkarnas
              häpnadsväckande argument om att kärnkraften skulle vara ett klimatrent
              alternativ. Det finns ingen säker kärnkraft. Uranbrytningen förknippas
              med stora miljörisker. Det finns inte heller någon lösning på
              problemet med vad man ska göra av det dödliga kärnavfallet. Folkpartiet
              öppnade då också för uranbrytning. Resultatet av Björklunds utspel
              blev att Folkpartiet förlorade sitt enda mandat i Norrbotten.
            </seg>
          </u>
          <u xml:id="i-c8f40ee0254f1340-1068" prev="i-MikuExGj8MYEmwD9h3aPJx" who="Q4609260">
            <seg xml:id="i-8gXrkiFqaphzTQ9PSG7Nay">
              År 2006 gick mandatet till Centerpartiet. Frågan är om Centerpartiet
              på grund av detta beslut kommer att gå samma öde till mötes som
              Folkpartiet. Handen på hjärtat, centerpartister i framför allt
              Norr- och Västerbotten, är det värt att betala ett så högt pris
              för att behålla regeringstaburetterna? Ni tycker ju inte om kärnkraften.
              Ser ni inte kopplingen till kraven på svensk uranbrytning? Är
              ni beredda att ta de betydande miljörisker som är förknippade
              med uranbrytningen i Norr- och Västerbotten?
            </seg>
          </u>
          <u xml:id="i-c8f40ee0254f1340-1069" prev="i-MikuExGj8MYEmwD9h3aPJx" who="Q4609260">
            <seg xml:id="i-TRa5FLcpSqFAaYuHwosXc2">
              Fru talman! Det finns dessutom en risk för att kärnkraftsmaterial
              hamnar i orätta händer. Som ni känner till var kärnkraften från
              början en biprodukt av kärnvapenproduktionen, och kopplingen mellan
              kärnkraft och kärnvapen är fortfarande stark.
            </seg>
          </u>
          <u xml:id="i-c8f40ee0254f1340-1070" prev="i-MikuExGj8MYEmwD9h3aPJx" who="Q4609260">
            <seg xml:id="i-HXAo2b7Y35ApVP9TVEWcFN">
              Fru talman! I dag röstar riksdagen om ifall Sverige ska och kan
              ersätta våra nuvarande reaktorer med tio nya. En förnyelse av
              nuvarande kärnkraftsreaktorer kommer att sluka enorma mängder
              kapital. Därmed tränger man ut satsningar på de förnybara alternativen.
              För både Norr- och Västerbotten skulle detta få stora negativa
              konsekvenser. I stället för att skapa hundratals nya jobb i vindkraft,
              utbyggd bioenergi och mer effektiv vattenkraft kommer pengarna
              att slussas till att förnya kärnkraftverken.
            </seg>
          </u>
          <u xml:id="i-c8f40ee0254f1340-1071" prev="i-MikuExGj8MYEmwD9h3aPJx" who="Q4609260">
            <seg xml:id="i-BVJrr5i3sGUsbi6o71LQ5Z">
              I Norrbotten går vi till val på att avveckla kärnkraften och
              säger nej till uranbrytning. Vi vill tillsammans med s och mp
              i länet göra en energiomställning där nya energislag, ny teknik
              och nya produkter utvecklas så att vi successivt blir av med oljan,
              kolet och kärnkraften. Det är en viktig signal till den energikrävande
              industrin. Vårt svar till basindustrin är: Ni kommer inte att
              bli utan energi. Vi har stor potential att gå i spetsen för en
              omställning till förnybar energi. När vi satsar på förnybara alternativ
              blir både sysselsättningen och miljön vinnare.
            </seg>
          </u>
          <u xml:id="i-c8f40ee0254f1340-1072" prev="i-MikuExGj8MYEmwD9h3aPJx" who="Q4609260">
            <seg xml:id="i-4TWTwxAt5Kt59Jvnt1cgsF">
              Jag yrkar alltså avslag på allianspartiernas proposition som
              går ut på att riksdagen avskaffar förbudet mot att bygga ny kärnkraft
              och på att avskaffa lagen om att avveckla kärnkraften. Detta yrkande
              är helt i enlighet med reservationen från s, v och mp.
            </seg>
          </u>
          <note xml:id="i-A9LiLL3Dp8TPDt2LbK9Ro4">
            I detta anförande instämde Marianne Berg, Wiwi-Anne Johansson,
            Jacob Johnson, Lena Olsson och Gunilla Wahlén (alla v) samt Jan
            Lindholm (mp).
          </note>
          <note type="speaker" xml:id="i-Atpm8StaSx7ubo4No6Z2C6">
            Anf. 179 KARIN SVENSSON SMITH (mp):
          </note>
          <u xml:id="i-c8f40ee0254f1340-1073" next="i-c8f40ee0254f1340-1093" who="Q4981479">
            <seg xml:id="i-8FJp6sJ1BKad6Bq8FR6PgG">
              Fru talman! Jag blev politiskt aktiv under andra halvan av 1970-talet.
              För vår generation var kärnkraften och orättvisorna i världen
              huvudanledningen till att vi sökte oss till parlamentariska och
              icke-parlamentariska rörelser och engagerade oss i vår framtid
              och vår omvärld.
            </seg>
          </u>
          <u xml:id="i-c8f40ee0254f1340-1074" prev="i-c8f40ee0254f1340-1073" who="Q4981479">
            <seg xml:id="i-WHXHnzPuYaiUJi5jf2y7QM">
              Kärnkraften var en symbol för energi- och resursslöseri. Den
              var ett sätt att vägra acceptera att vi förr eller senare måste
              inrätta oss efter ett liv med långsiktigt hållbar utveckling.
              Kärnkraften blev en symbol för hur man ville undvika detta faktum,
              undvika att försöka acceptera naturlagarna och i stället skaffa
              något slags teknisk fix och låtsas att man hade mer energi till
              godo än man hade.
            </seg>
          </u>
          <u xml:id="i-c8f40ee0254f1340-1075" prev="i-c8f40ee0254f1340-1073" who="Q4981479">
            <seg xml:id="i-7hqQxMh54BZBzo9cXkuun1">
              Ett av våra argument mot kärnkraften var att uran är en ändlig
              energikälla. Ska man lägga mycket pengar på att bygga upp ett
              nytt energisystem borde man utgå från förnybart.
            </seg>
          </u>
          <u xml:id="i-c8f40ee0254f1340-1076" prev="i-c8f40ee0254f1340-1073" who="Q4981479">
            <seg xml:id="i-XiBb66a1u33YbsRebUJWBd">
              Andra argument som var viktiga för oss var avfallsfrågorna, att
              man bidrar till kärnvapenspridning i världen och att uranbrytning
              förstör naturen och är en mycket dålig arbetsmiljö för dem som
              utsätts för den.
            </seg>
          </u>
          <u xml:id="i-c8f40ee0254f1340-1077" prev="i-c8f40ee0254f1340-1073" who="Q4981479">
            <seg xml:id="i-58hDwGoG7XyPW6a55geBnf">
              Dessa argument är minst lika giltiga i dag. Inget av problemen
              är lösta. Inte heller säkerhetsproblemen är lösta.
            </seg>
          </u>
          <u xml:id="i-c8f40ee0254f1340-1078" prev="i-c8f40ee0254f1340-1073" who="Q4981479">
            <seg xml:id="i-4v38JaJqxwn6sRprqbEszX">
              Frågan mobiliserade många av oss att delta i Barsebäcksmarscherna.
              Jag var själv med och organiserade dem, och vi var många som deltog.
              För oss var kärnkraften en symbol där alternativet var en dröm
              om en hållbar och solidarisk värld.
            </seg>
          </u>
          <u xml:id="i-c8f40ee0254f1340-1079" prev="i-c8f40ee0254f1340-1073" who="Q4981479">
            <seg xml:id="i-SgF8C3bu4SfJh18WULVcnM">
              I dag används kärnkraften som ett argument för att lösa klimatproblemet.
              Då måste man fundera på vad Sverige har störst problem med ur
              en klimatsynvinkel. Ser man på de samlade bidragen till växthusgaserna
              står transporterna för 40 procent. Inrikes- och utrikestransporter
              som härrör från Sverige utgör 40 procent av vår klimatpåverkan.
            </seg>
          </u>
          <u xml:id="i-c8f40ee0254f1340-1080" prev="i-c8f40ee0254f1340-1073" who="Q4981479">
            <seg xml:id="i-L619ymBSiZJVFUgtdtKNm8">
              Det finns ingen bransch som är tillnärmelsevis så beroende av
              fossila bränslen som trafiken. 94 procent av energin kommer från
              fossila bränslen. Är kärnkraften en lösning på detta problem?
              Ser man till det som ökar allra mest, det vill säga lastbilstransporterna,
              har jag svårt att tänka mig att någon här vill hävda att mer kärnkraft
              är en lösning på detta problem. Det finns förvisso någon idé om
              att hänga upp kontaktledningar längs Europavägarna, men jag tror
              inte att någon som är realist och sätter sig in i hur lastbilar
              fungerar kan tänka sig den drivlinan för framtiden.
            </seg>
          </u>
          <u xml:id="i-c8f40ee0254f1340-1081" prev="i-c8f40ee0254f1340-1073" who="Q4981479">
            <seg xml:id="i-MXf7BTTCqSfL9ia8985TSF">
              När det gäller sjöfarten och flyget tror jag inte att man med
              någon sorts saklig argumentation kan hävda att kärnkraften löser
              det problemet.
            </seg>
          </u>
          <u xml:id="i-c8f40ee0254f1340-1082" prev="i-c8f40ee0254f1340-1073" who="Q4981479">
            <seg xml:id="i-4u2UB1qp9v81t4zRJA3wCp">
              När det gäller personbilarna finns det många förhoppningar på
              elbilar. Elbilar har funnits ett bra tag; de fanns faktiskt före
              bensinbilen. Men inget exemplar har i praktiken visat att det
              är i närheten av den räckvidd och prestanda som de bilar vi har
              vant oss vid i Sverige har. Det kommer säkert att finnas elbilar
              att tillgå, men som lösning för att göra fordonsflottan fossiloberoende
              till 2030 utgör nog elen en ganska liten del åtminstone enligt
              bilfabrikanterna själva.
            </seg>
          </u>
          <u xml:id="i-c8f40ee0254f1340-1083" prev="i-c8f40ee0254f1340-1073" who="Q4981479">
            <seg xml:id="i-V2bWVCeb3W73DUVwn1a3yA">
              Därför är det ett helt felaktigt argument att påstå att kärnkraften
              är ett sätt att lösa klimatfrågan. I alla fall finns det inget
              som helst fog för detta när det gäller transporterna.
            </seg>
          </u>
          <u xml:id="i-c8f40ee0254f1340-1084" prev="i-c8f40ee0254f1340-1073" who="Q4981479">
            <seg xml:id="i-TYJaDnpCyFjNBFNcq94UbM">
              Det finns de som hävdar att vi behöver kärnkraften för den tunga
              industrins skull, för skogsindustrin och så vidare. Men i dag
              står vi inför ett teknikskifte där vi är på väg att lämna den
              era som har präglats av tillgång till billig fossil energi för
              att gå över i ett mer eller mindre motsträvigt samhälle som präglas
              av förnybar energi.
            </seg>
          </u>
          <u xml:id="i-c8f40ee0254f1340-1085" prev="i-c8f40ee0254f1340-1073" who="Q4981479">
            <seg xml:id="i-Cgec7ewxhF3pRfLBRrQp26">
              Vad spelar kärnkraften för roll där? För mig är det en sorts
              strutspolitik, ett sätt att vägra acceptera eller försöka låta
              bli att se sanningen i vitögat. Det innebär att man missar massor
              med arbetstillfällen som annars kan uppstå.
            </seg>
          </u>
          <u xml:id="i-c8f40ee0254f1340-1086" prev="i-c8f40ee0254f1340-1073" who="Q4981479">
            <seg xml:id="i-Qb9nX8wPfaixr4W2uN22dP">
              Danmark bestämde sig på ett tidigt stadium för att man inte ville
              ha kärnkraft i sitt land och var också bidragande till att Barsebäcksverken
              stängdes. För Danmarks del, som annars inte hade så stor verkstadskompetens
              och erfarenhet, blev vindkraften en industri med många arbetstillfällen
              och något av en ledande exportindustri.
            </seg>
          </u>
          <u xml:id="i-c8f40ee0254f1340-1087" prev="i-c8f40ee0254f1340-1073" who="Q4981479">
            <seg xml:id="i-2U9qy2YfvhywCq944DHb89">
              Sverige har i dag möjlighet att bli ledande inom många av de
              industribranscher som tjänar på en grön omställning. Ett ja till
              regeringens förslag grusar alla förhoppningar och gör kanske att
              flera av de företag som skulle vilja satsa på förnybart i Sverige
              bestämmer sig för att satsa i ett annat land som är mer konsekvent
              med att man vill ha en grön omställning av näringslivet och samhället.
            </seg>
          </u>
          <u xml:id="i-c8f40ee0254f1340-1088" prev="i-c8f40ee0254f1340-1073" who="Q4981479">
            <seg xml:id="i-RZbby1R3XxrQ8JfsikFXLc">
              Jag hävdar att det är kontraproduktivt ur jobbsynpunkt att vidmakthålla
              att vi ska ha fler kärnkraftverk.
            </seg>
          </u>
          <u xml:id="i-c8f40ee0254f1340-1089" prev="i-c8f40ee0254f1340-1073" who="Q4981479">
            <seg xml:id="i-UZeFeP7UP4sS6oCQiRmLoj">
              Det finns också en annan infallsvinkel på detta som har med de
              politiska konsekvenserna av detta att göra. Det som präglade min
              generation som blev politiskt aktiv under andra halvan av 70-talet
              var en förhoppning om en värld där man satte miljön i fokus och
              lät ekonomi, transporter, boende och handel inrätta sig efter
              att människan levde i harmoni med naturen och accepterade de regler
              och naturlagar som fanns.
            </seg>
          </u>
          <u xml:id="i-c8f40ee0254f1340-1090" prev="i-c8f40ee0254f1340-1073" who="Q4981479">
            <seg xml:id="i-YUu175GF6ddizCWJGxp1SE">
              På 1970-talet fanns inte Miljöpartiet, utan det var Centern och
              Vänstern som var alternativet för oss som satte miljön i förgrunden.
              Jag är själv född och uppväxt i Kävlinge kommun, den kommun där
              Barsebäcksreaktorerna fortfarande står som ett tyst dokument över
              en förhoppningsvis svunnen tid. Centerns ungdomsförbund hade sin
              största lokalavdelning i Kävlinge, och Centern var också ett alternativ
              för många ungdomar som ville förändra världen till det bättre.
            </seg>
          </u>
          <u xml:id="i-c8f40ee0254f1340-1091" prev="i-c8f40ee0254f1340-1073" who="Q4981479">
            <seg xml:id="i-6A5nJCp1Kip6YcyxSih3Pv">
              Därför är det sorgligt att se hur Centern har utvecklats som
              parti och vad samarbetet med de andra borgerliga partierna har
              inneburit ur miljösynpunkt. Det handlar inte bara om kärnkraften
              utan om vargarna, Förbifart Stockholm och att man avskaffar skatten
              på handelsgödsel. Var finns nu den konkurrens vi skulle behöva
              i Miljöpartiet? Ska man bli bättre behöver man effektiv konkurrens,
              men det är svårt för oss som sätter olika enskilda miljöfrågor
              i fokus att se att Centern är någon utmanare i någon enda av de
              aspekter på miljöpolitiken som är viktiga.
            </seg>
          </u>
          <u xml:id="i-c8f40ee0254f1340-1092" prev="i-c8f40ee0254f1340-1073" who="Q4981479">
            <seg xml:id="i-4wTKp4FuMfeuvyaHCyW4aJ">
              Det känns ödesmättat att stå här och tala i dag, och vi är många
              som har deltagit i debatten både i kammaren och utanför. Vi riksdagsledamöter
              kan vittna om alla e-postmeddelanden och andra påminnelser som
              vi har fått om att detta är en fråga som engagerar många människor.
            </seg>
          </u>
          <u xml:id="i-c8f40ee0254f1340-1093" prev="i-c8f40ee0254f1340-1073" who="Q4981479">
            <seg xml:id="i-R6AVYy59EgvykyquT4aSHn">
              Vi borde kunna förenas i att satsa på långsiktigt hållbar utveckling,
              en ekologisk och grön framtid och en trygg och solidarisk värld.
              Ett ja till att satsa på nya kärnkraftverk är ett stort hinder
              för detta. Jag hoppas därför, även om jag inte tror att det blir
              så, att man avvisar det förslag som föreligger.
            </seg>
          </u>
          <note xml:id="i-XZEyp5hrfxvTffAUXWEruo">
            I detta anförande instämde Per Bolund, Tina Ehn och Jan Lindholm
            (alla mp) samt Siv Holma (v).
          </note>
          <note xml:id="i-YSAPhdwTxwfWDtVGCvpQFS" type="speaker">
            Anf. 180 ULRIKA KARLSSON i Uppsala (m):
          </note>
          <u xml:id="i-c8f40ee0254f1340-1094" who="Q4958187" next="i-N66JU7ir49n4mGk3vp1Juz">
            <seg xml:id="i-Ly32Li7BRaoyv15bKY7npG">
              Fru talman! Kärnkraften är en viktig och bärande energikälla.
              Kärnkraften producerar ungefär hälften av den el som används i
              Sverige i dag. Av Sveriges tio kärnkraftsreaktorer finns tre i
              mitt hemlän Uppsala län, närmare bestämt vid kärnkraftverket Forsmark.
              Dessa tre reaktorer producerar en sjättedel av Sveriges el. Under
              2009 producerades det el vid Forsmark som motsvarade elförbrukningen
              för 4 400 000 svenska hem.
            </seg>
          </u>
          <u xml:id="i-c8f40ee0254f1340-1095" prev="i-c8f40ee0254f1340-1094" who="Q4958187">
            <seg xml:id="i-QYMLcQMNKUUYCSiHyP9Nuh">
              Fru talman! Dagens befintliga kärnkraftsreaktorer, även de i
              Forsmark, har en uppskattad livslängd om ungefär 20 år. Med det
              beslut vi fattar i dag vet vi att det tar ungefär 20 år innan
              vi ser en ny generation säkra och effektiva kärnkraftsreaktorer
              i drift. Om vi å andra sidan inte fattar det beslutet i dag vet
              vi att det i praktiken inte kommer att finnas svenskproducerad
              kärnkraft om 20 år, och ingen elproduktion vid kärnkraftverket
              i Forsmark. Jag undrar därför när de fyra socialdemokratiska riksdagsledamöterna
              från Uppsala län, Mats Berglind, Agneta Gille, Tone Tingsgård
              och Thomas Östros, kommer att lämna besked om Forsmark.
            </seg>
          </u>
          <u xml:id="i-c8f40ee0254f1340-1096" prev="i-c8f40ee0254f1340-1094" who="Q4958187">
            <seg xml:id="i-82GHaztruWn5qcZUwdSpuR">
              I regionen runt Forsmark är över 80 procent av invånarna positiva
              eller till och med mycket positiva till kärnkraftverket Forsmark.
              Vilket är Socialdemokraternas besked till dem? Ska Forsmark läggas
              ned och i så fall när? Väljarna i Uppsala län, invånarna i Östhammars
              kommun och inte minst de 1 650 personer som i dag arbetar vid
              Forsmark förtjänar ett tydligt besked i den här frågan.
            </seg>
          </u>
          <u xml:id="i-c8f40ee0254f1340-1097" prev="i-c8f40ee0254f1340-1094" who="Q4958187">
            <seg xml:id="i-29cbEekwFHgdbqvy9mamEU">
              Sedan jag läst reservationen och lyssnat till debatten och den
              negativa inställningen till slutförvar av det använda kärnbränslet
              undrar jag vilket besked de socialdemokratiska riksdagsledamöterna
              från Uppsala län kommer att lämna i den frågan till väljarna i
              Uppsala län, invånarna i Östhammars kommun och de 1 650 personer
              som i dag arbetar vid kärnkraftverket Forsmark samt de uppskattningsvis
              7001 200 personer som förhoppningsvis kommer att arbeta med slutförvaret
              i Forsmark.
            </seg>
          </u>
          <u xml:id="i-c8f40ee0254f1340-1098" prev="i-c8f40ee0254f1340-1094" who="Q4958187">
            <seg xml:id="i-UgfiKH9F64nHyUcSUEnWfq">
              I Östhammars kommun är hela 89 procent av befolkningen positiva
              till att slutförvaret lokaliseras till Forsmark. De invånarna
              i Östhammars kommun förtjänar ett klart och tydligt besked om
              huruvida det blir ett slutförvar i Forsmark om s, v och mp vinner
              valet.
            </seg>
          </u>
          <u xml:id="i-c8f40ee0254f1340-1099" prev="i-c8f40ee0254f1340-1094" who="Q4958187">
            <seg xml:id="i-XRedYzcyDDdP1f3u6bitfu">
              Jag anser att beslutet om Sveriges slutförvaring av kärnavfall
              är det viktigaste beslutet för vår generation och det viktigaste
              beslut som vår generation kommer att fatta. Jag anser att det
              är vårt ansvar att inte skjuta upp beslutet om slutförvar till
              kommande generationer. Jag och 89 procent av invånarna i Östhammars
              kommun är positiva till att slutförvaret sker vid Forsmark. Vi
              inser att avfallet måste hanteras, och medborgarna i Östhammars
              kommun är villiga att ta ansvar för det.
            </seg>
          </u>
          <u xml:id="i-c8f40ee0254f1340-1100" prev="i-c8f40ee0254f1340-1094" who="Q4958187">
            <seg xml:id="i-2jR3j45zYJXbWPnAgWHbzm">
              Vilket är Socialdemokraternas besked? Blir det något beslut om
              slutförvar i Forsmark om oppositionen, mot förmodan, skulle vinna
              valet i höst? Väljarna i Uppsala län, invånarna i Östhammars kommun
              och de 1 650 personer som i dag arbetar vid Forsmark förtjänar
              besked och de väntar sig besked.
            </seg>
          </u>
          <u xml:id="i-N66JU7ir49n4mGk3vp1Juz" prev="i-c8f40ee0254f1340-1094" who="Q4958187">
            <seg xml:id="i-nT7oBurkpZueQQuGJ1r8S">
              Fru talman! Jag instämmer i de tidigare yrkandena om bifall till
              förslaget i utskottets betänkande och avslag på motionerna.
            </seg>
          </u>
          <note xml:id="i-DnZhcVeT8hKbQJVQVQqTtT">
            I detta anförande instämde Staffan Anger och Cecilie Tenfjord-Toftby
            (båda m).
          </note>
          <note type="speaker" xml:id="i-KgbGz5eGhLSMXPCn8cgbrR">
            Anf. 181 CLAES VÄSTERTEG (c):
          </note>
          <u xml:id="i-c8f40ee0254f1340-1101" next="i-c8f40ee0254f1340-1107" who="Q5125017">
            <seg xml:id="i-WHdsRaykr3rcUY2C2GMfE8">
              Fru talman! Det har varit en lång debatt i dag, kanske riksmötets
              längsta. Jag är rörd över den omtanke som ett flertal oppositionsföreträdare
              har visat Centerpartiet. Man värnar Centerpartiet väldigt mycket.
              Låt mig konstatera att när vi har Centerpartiet i regeringen händer
              det saker. Om vi blickar tillbaka på de här fyra åren, framför
              allt på miljö- och energiområdet, kan vi på punkt efter punkt
              se att Centerpartiet och alliansregeringen vida har överträffat
              det som har skett under tidigare regeringar.
            </seg>
          </u>
          <u xml:id="i-c8f40ee0254f1340-1102" prev="i-c8f40ee0254f1340-1101" who="Q5125017">
            <seg xml:id="i-YacncZjXbX2vaLf7MLjXXP">
              Ett exempel är att vi nu kan se hur det slås rekord i vindkraftsinvestering.
              Varför? Jo, man ser en långsiktighet och stabilitet i den politik
              som förs. Det är ingen slump att det sker just nu. Det sker därför
              att vi har lämnat ett historiskt besked. Vi har sett till att
              få fram en energi- och klimatöverenskommelse mellan de fyra allianspartierna
              som kommer att leda till ökade satsningar på förnybar el och förnybar
              energiproduktion i Sverige genom att vi skapar långsiktiga spelregler.
              Jag är stolt över att vi här i dag kan lägga ytterligare en pusselbit
              till energiöverenskommelsen.
            </seg>
          </u>
          <u xml:id="i-c8f40ee0254f1340-1103" prev="i-c8f40ee0254f1340-1101" who="Q5125017">
            <seg xml:id="i-YSWeW1FFCGNxWhMX2Qxqvp">
              Det gäller att komma ihåg vad det är vi fattar beslut om i dag.
              Vi fattar inte beslut om någon statlig plan för att bygga tio
              reaktorer, vilket en del debattörer försöker göra gällande. Vi
              fattar beslut om att kärnkraften ska bära sina egna kostnader.
              Vi ska se till att det inte finns några subventioner vid ett eventuellt
              byggande av nya reaktorer. I dag skapar vi långsiktiga förutsättningar
              och spelregler.
            </seg>
          </u>
          <u xml:id="i-c8f40ee0254f1340-1104" prev="i-c8f40ee0254f1340-1101" who="Q5125017">
            <seg xml:id="i-6a453gLgjyitMADBbAiKs9">
              Det har lagts ut ett antal dimridåer i den här debatten. Dimridåernas
              mästare är Patrik Björck, som tyvärr inte är kvar i kammaren.
              Sin vana trogen försöker han göra gällande att Maud Olofsson tvekar
              om uranbrytningen. Jag kan bara konstatera att han gör det bara
              för att skrämma sina väljare och så split i Skaraborg. Jag vet
              att skaraborgarna är mycket klokare än så. De vet att Maud Olofsson
              vid ett antal tillfällen här i kammaren har upprepat att minerallagstiftningen
              och det kommunala vetot gäller. Det är skaraborgarna själva som
              avgör om det blir uranbrytning eller inte. Det råder ingen tvekan
              om det.
            </seg>
          </u>
          <u xml:id="i-c8f40ee0254f1340-1105" prev="i-c8f40ee0254f1340-1101" who="Q5125017">
            <seg xml:id="i-6QqEBeHVS8Hc7YzGavTVhm">
              Fru talman! Jan Andersson och Anna Kinberg Batra har i sina anföranden
              här i kammaren frågat om vänsterkartellen har för avsikt att använda
              avvecklingslagen under nästa mandatperiod. Svaret har uteblivit.
              Tack och lov finns det en tredje statsmakt där vänsterkartellen
              verkar vara mer angelägen att svara än här i kammaren. Under dagens
              lopp har vi kunnat läsa i TT att Socialdemokraterna och Vänsterpartiet
              säger: Nej, vi ska inte använda avvecklingslagen nästa mandatperiod.
              Miljöpartiet vill inte svara på frågan.
            </seg>
          </u>
          <u xml:id="i-c8f40ee0254f1340-1106" prev="i-c8f40ee0254f1340-1101" who="Q5125017">
            <seg xml:id="i-GggUjp8Am5JruAMsjKaaqA">
              Det är jättebra. Då har vi ytterligare ett exempel på att vänsterkartellen
              inte har någon energipolitik. Med de svar vi har fått i dag och
              med de svar som Peter Eriksson har gett när det gäller synen på
              elcertifikat är det tydligt: Det finns ingen energipolitik på
              vänstersidan. Det är en tydlig signal till dem som står i begrepp
              att investera i ny förnybar elproduktion eller förnybar energi.
            </seg>
          </u>
          <u xml:id="i-c8f40ee0254f1340-1107" prev="i-c8f40ee0254f1340-1101" who="Q5125017">
            <seg xml:id="i-Lb4k3XyxfhWn7Bxo85pXng">
              Vi vet inte vad som gäller efter valet. Däremot vet vi att om
              Alliansen får fortsätta att regera har vi en långsiktig energi-
              och klimatpolitik. Vi har tydliga spelregler som kommer att leda
              till mer förnybar el och mer förnybar energi.
            </seg>
          </u>
          <note xml:id="i-PUeyREwYe15KTTdL8is3Ej">
            I detta anförande instämde Jan Andersson, Sven Bergström, Ulrika
            Carlsson i Skövde, Christer Eriksson, Erik A Eriksson, Sofia Larsen,
            Annika Qarlsson och Solveig Zander (alla c) samt Staffan Anger
            och Cecilie Tenfjord-Toftby (båda m).
          </note>
          <note type="speaker" xml:id="i-3cQMpjwfwXP1pzm4Py1WQf">
            Anf. 182 PER BOLUND (mp) replik:
          </note>
          <u xml:id="i-c8f40ee0254f1340-1108" next="i-c8f40ee0254f1340-1113" who="Q5581337">
            <seg xml:id="i-UrSjNkKeHQD9QqPzFvDegD">
              Fru talman! Claes Västerteg tyckte att det hade sagts många vackra
              ord om Centerpartiet här i kammaren, så jag får väl bryta den
              trenden och klaga lite på Centerpartiets hållning som jag tycker
              är en stor besvikelse. Jag har uppfattat att vi tidigare har haft
              samma uppfattning när det gäller kärnkraft, det vill säga att
              det inte är en hållbar energikälla, att den inte ska användas
              i framtiden och att det är en energikälla som vi inte ens ska
              öppna för om nu marknaden skulle vilja bygga kärnkraftverk. Centerpartiet
              har nu bytt fot.
            </seg>
          </u>
          <u xml:id="i-c8f40ee0254f1340-1109" prev="i-c8f40ee0254f1340-1108" who="Q5581337">
            <seg xml:id="i-CDFmwFD9JAanuiuJUuETtv">
              Det är intressant att se hur retoriken tidigare har låtit från
              Centerpartiets sida och jämföra med hur det låter i dag. För bara
              drygt tio år sedan, 1997, stod Centerpartiets dåvarande partiledare,
              Lennart Daléus, här i riksdagens talarstol och sade: Den energipolitikens
              Titanic som kärnkraften utgör kommer att sjunka, den kommer att
              försvinna och den kommer att vara borta. Vi har väntat på detta
              länge, många dagar.
            </seg>
          </u>
          <u xml:id="i-c8f40ee0254f1340-1110" prev="i-c8f40ee0254f1340-1108" who="Q5581337">
            <seg xml:id="i-WQ5rCgTCXLTkZ1bCMP5Fhs">
              Det är intressant att jämföra med hur det låter från talarstolen
              i dag. Kärnkraften ska kunna fortsätta 100 år in i framtiden,
              om någon vill bygga kärnkraft. Som Claes Västerteg säger är det
              inget statligt program för att bygga kärnkraft, men det är ingenting
              som förbjuder att man bygger kärnkraft, om man vill. Det är ett
              häpnadsväckande skifte som har skett inom Centerpartiet.
            </seg>
          </u>
          <u xml:id="i-c8f40ee0254f1340-1111" prev="i-c8f40ee0254f1340-1108" who="Q5581337">
            <seg xml:id="i-Sy5pwqFJ3gK7J5mJL4X3Fp">
              Man behöver inte gå så långt som tio år tillbaka i tiden man
              kan gå tillbaka till 2005. Då skrev Maud Olofsson på Svenska Dagbladets
              Brännpunkt: För Centerpartiet är det en självklarhet att kärnkraften
              inte ingår i ett hållbart energisystem.
            </seg>
          </u>
          <u xml:id="i-c8f40ee0254f1340-1112" prev="i-c8f40ee0254f1340-1108" who="Q5581337">
            <seg xml:id="i-3182y3vVdUcRFC7LEXb8o5">
              Nu står samma centerparti här i dag, bara fem år senare, och
              öppnar för att det kan bli ny kärnkraft om marknaden har lust
              med det.
            </seg>
          </u>
          <u xml:id="i-c8f40ee0254f1340-1113" prev="i-c8f40ee0254f1340-1108" who="Q5581337">
            <seg xml:id="i-MJkfjd45LsJAzAmJQZBEPQ">
              Claes Västerteg: Vad kan man kalla ett parti som på så kort tid
              byter fot helt och hållet i en fråga? Vad kallar man ett sådant
              parti?
            </seg>
          </u>
          <note type="speaker" xml:id="i-PTUbEFr6RC5hBBR3guGMa2">
            Anf. 183 CLAES VÄSTERTEG (c) replik:
          </note>
          <u xml:id="i-c8f40ee0254f1340-1114" next="i-c8f40ee0254f1340-1117" who="Q5125017">
            <seg xml:id="i-L2RprNfb3yESQk5yuH7N5K">
              Fru talman! Centerpartiet har under lång tid medverkat på energipolitikens
              område i Sverige. Det som vi nu gör är att vi ser till att vi
              får ett tredje ben på riktigt i den svenska elproduktionen. Vi
              ser till att vi får rejäla satsningar på förnybar elproduktion.
              Vi ser till att vi skapar långsiktiga spelregler genom att förlänga
              elcertifikatssystemen. Vi har fått med oss de andra tre allianspartierna
              i detta arbete.
            </seg>
          </u>
          <u xml:id="i-c8f40ee0254f1340-1115" prev="i-c8f40ee0254f1340-1114" who="Q5125017">
            <seg xml:id="i-KSkjmU5j9J9xeKUrYzYhaf">
              Politiken är ett kompromissande. Det är som Sven Bergström sade
              i sitt anförande tidigare, att om vi hade haft egen majoritet
              i denna kammare hade propositionen säkert inte sett ut som den
              nu ser ut.
            </seg>
          </u>
          <u xml:id="i-c8f40ee0254f1340-1116" prev="i-c8f40ee0254f1340-1114" who="Q5125017">
            <seg xml:id="i-Ng4nSXoTS1TEurUjBTTMum">
              I detta arbete har vi sett till att kärnkraften får bära sina
              egna kostnader. Inga statliga subventioner får förekomma om nu
              någon vill investera i ny kärnkraft. Men det är först om någon
              vill lämna in en ansökan. Sedan ska det göras en grundlig tillåtlighetsprövning
              av om man får tillstånd att ersätta en gammal reaktor med en ny.
            </seg>
          </u>
          <u xml:id="i-c8f40ee0254f1340-1117" prev="i-c8f40ee0254f1340-1114" who="Q5125017">
            <seg xml:id="i-6ckFwkR9AbEZxXLxdMkwws">
              Jag noterade att Per Bolund i sitt anförande sade att det är
              mer lönsamt att investera i vindkraft än i ny kärnkraft. Han borde
              därför vara ganska lugn när det gäller hur framtiden kommer att
              se ut.
            </seg>
          </u>
          <note type="speaker" xml:id="i-VEp1E3iYaggxKKYarnaiYo">
            Anf. 184 PER BOLUND (mp) replik:
          </note>
          <u xml:id="i-c8f40ee0254f1340-1118" next="i-c8f40ee0254f1340-1121" who="Q5581337">
            <seg xml:id="i-9hnMbMUuELxNStcNb54Png">
              Fru talman! Jag har också i senare replikskiften sagt att marknaden,
              speciellt de stora marknadsaktörerna, inte bara tar hänsyn just
              till produktionskostnader utan att det finns många andra hänsyn
              att ta, till exempel när det gäller makten över marknaden. Jag
              tror därför att Centerpartiet har en överoptimistisk förhoppning
              om att det inte skulle byggas någon kärnkraft om det inte kommer
              några subventioner. Där har ni inte lyckats övertyga mig.
            </seg>
          </u>
          <u xml:id="i-c8f40ee0254f1340-1119" prev="i-c8f40ee0254f1340-1118" who="Q5581337">
            <seg xml:id="i-XQzHbptjdSP88a5FFigFoZ">
              Politiken är ett kompromissande, säger Claes Västerteg. Jag skulle
              kunna förstå Centerpartiets kompromiss i denna fråga om det hade
              varit så att alla andra partier hade en annan inriktning, att
              alla andra partier var för kärnkraften och skulle fortsätta med
              det och att det inte fanns någon annan möjlighet att göra en kompromiss.
              Men så var inte fallet. Tvärtom hade det när som helst kunnat
              finnas en möjlighet att sluta en majoritetsöverenskommelse i denna
              kammare där man hade kunnat komma överens om ännu mer långtgående
              mål än vad regeringen har kommit fram till när det gäller förnybar
              energi och förnybar elproduktion utan att man någonstans skulle
              ha behövt öppna för kärnkraft.
            </seg>
          </u>
          <u xml:id="i-c8f40ee0254f1340-1120" prev="i-c8f40ee0254f1340-1118" who="Q5581337">
            <seg xml:id="i-D7DzovhqQXSoBkcXdEzQ5R">
              Vi har på den rödgröna sidan gemensamt kommit överens om ett
              sådant program. Vi har mycket bättre och högre ambitioner när
              det gäller elcertifikatssystemet, speciellt fram till 2030. Där
              har regeringen inte velat ge något besked över huvud taget. Samtidigt
              har vi gemensamt varit mycket tydliga med att vi inte tänker öppna
              för någon ny kärnkraft.
            </seg>
          </u>
          <u xml:id="i-c8f40ee0254f1340-1121" prev="i-c8f40ee0254f1340-1118" who="Q5581337">
            <seg xml:id="i-V9imS2fzSg6ZZoWRVr34AY">
              Om Centerpartiet hade satt realpolitiken framför maktpolitiken
              hade man kunnat göra en överenskommelse med oss. Men det var uppenbart
              att det inte alls var det som var av intresse, utan det var att
              hålla ihop den nu sittande regeringen. Därmed var man beredd att
              offra hela sitt kärnkraftsmotstånd och gå med på att öppna upp
              för tio nya reaktorer för att få en ökning på 1 procent av den
              förnybara energiproduktionen i Sverige. Jag måste säga att jag
              tycker att det är sorgligt. Det stämmer väldigt illa med de höga
              ambitioner och den principfasthet som Centerpartiet har haft tidigare
              genom historien när det gäller kärnkraften. Den har man nu slängt
              överbord.
            </seg>
          </u>
          <note type="speaker" xml:id="i-YTTjosAmod8pyjznGnxcUy">
            Anf. 185 CLAES VÄSTERTEG (c) replik:
          </note>
          <u xml:id="i-c8f40ee0254f1340-1122" next="i-c8f40ee0254f1340-1124" who="Q5125017">
            <seg xml:id="i-2krszKtaLJtqmHo4Wq4vUY">
              Fru talman! Efter den uppgörelse som vi slöt mellan de fyra allianspartierna
              bjöd vi in oppositionen till överläggning. Men det var ganska
              tydligt att det inte fanns någonting att ha överläggningar om,
              för man var inte färdig med sin energipolitik. Det var först mycket
              senare som man blev färdig med den, och nu kan vi se hur den har
              krackelerat ytterligare en gång i dag. Två partier vill inte använda
              avvecklingslagen under nästa mandatperiod, och ett parti vill
              inte svara. Det är så tydligt att vi inte vet vad alternativet
              är. Vi hade gärna sett en blocköverskridande överenskommelse,
              men ni var inte färdiga, och ni var inte beredda att ta steget.
            </seg>
          </u>
          <u xml:id="i-c8f40ee0254f1340-1123" prev="i-c8f40ee0254f1340-1122" who="Q5125017">
            <seg xml:id="i-RmPFfTgNrR757cQJ8DLhvQ">
              Jag noterar att Per Bolund pratar väl om elcertifikaten, och
              det tycker jag är positivt. Men det är fortfarande otydligt vad
              Miljöpartiet egentligen vill med elcertifikaten.
            </seg>
          </u>
          <u xml:id="i-c8f40ee0254f1340-1124" prev="i-c8f40ee0254f1340-1122" who="Q5125017">
            <seg xml:id="i-2AF4mZVssyj1Q9iPhrZjFQ">
              Vi har en tydlig linje, och vi har en tydlig energi- och klimatpolitik
              som skickar signaler till investerarna vad det är som gäller långsiktigt.
              Jag är övertygad om att den kommer att fortsätta att gälla efter
              den 19 september i år.
            </seg>
          </u>
          <note type="speaker" xml:id="i-MJ6VYN1WTVqJSd11arpkL3">
            Anf. 186 SOLVEIG TERNSTRÖM (c):
          </note>
          <u xml:id="i-W4uUJWNXcmuVVTgoap75T8" next="i-LbZMGYSUv8MMysGpMfXBup" who="Q4982361">
            <seg xml:id="i-6Qi6D4bTdidKiD1j2yKhLi">
              Fru talman! I dag är det den 17 juni 2010 en ödesdag för Sverige.
              Regeringen och näringsutskottet föreslår att riksdagen säger ja
              till att slopa förbudet mot nya kärnkraftsreaktorer.
            </seg>
          </u>
          <u xml:id="i-c8f40ee0254f1340-1125" who="Q4982361" prev="i-W4uUJWNXcmuVVTgoap75T8">
            <seg xml:id="i-RpzHoe7Sga5KqMfk5PxiVF">
              Om riksdagen säger ja får tio nya kärnkraftsreaktorer tillstånd
              att byggas på de platser där det redan finns kärnkraftverk i drift,
              det vill säga Forsmark, Ringhals och Oskarshamn.
            </seg>
          </u>
          <u xml:id="i-c8f40ee0254f1340-1126" prev="i-W4uUJWNXcmuVVTgoap75T8" who="Q4982361">
            <seg xml:id="i-51eeQwoCi2xjFz4phmzn7e">
              Fru talman! Jag är rädd för att det blir ett ja till tio nya
              kärnreaktorer i dag. Då frågar jag: Vill det svenska folket ha
              tio nya kärnkraftsreaktorer? Vet det svenska folket om att det
              ska byggas tio nya kärnkraftsreaktorer som har många gånger starkare
              effekt än de gamla? Borde inte det svenska folket då veta mer
              om vad som beslutas i Sveriges riksdag?
            </seg>
          </u>
          <u xml:id="i-c8f40ee0254f1340-1127" prev="i-W4uUJWNXcmuVVTgoap75T8" who="Q4982361">
            <seg xml:id="i-EUMBHPvSScK5onPFZEtqwE">
              I dag ska en ny lag röstas fram av riksdagen. I den förra lagen
              sades det att år 2010, alltså i år, skulle alla kärnkraftverk
              i Sverige vara skrotade och borta och nya energikällor skulle
              ersätta den gamla kärnkraften. Så blev det inte.
            </seg>
          </u>
          <u xml:id="i-c8f40ee0254f1340-1128" prev="i-W4uUJWNXcmuVVTgoap75T8" who="Q4982361">
            <seg xml:id="i-9imNvxyNyAsSAs7YrgCAY4">
              Om det blir en majoritet av ja-röster i kväll blir det en ny
              lag som öppnar för tio nya kärnkraftsreaktorer. Ett så viktigt
              och ödesdigert beslut borde vara starkt förankrat hos det svenska
              folket om vårt demokratiska styrelsesätt ska ha något värde.
            </seg>
          </u>
          <u xml:id="i-c8f40ee0254f1340-1129" prev="i-W4uUJWNXcmuVVTgoap75T8" who="Q4982361">
            <seg xml:id="i-UUkjaJF24aodW6pHtF81Em">
              Vi hade en folkomröstning 1980 om kärnkraften. Man ansåg då att
              den var så viktig att varje svensk skulle veta vad som gällde.
              Det var inte vilken energikälla som helst. Den kunde generera
              elektrisk kraft. Det var den bra på. Men den var förenad med stora
              faror, så stora att de var ofattbara för en vanlig människa. Det
              fanns säkerhetsrisker som ingen riktigt kunde förstå. Kärnkraften
              var en siamesisk tvilling till atombomben. Den hade avfallsproblem
              som inte var lösta. Den hade radioaktiv strålning som kunde förinta
              allt levande på jorden och smitta ned och döda med radioaktivitet
              som tar tusentals år att klinga av.
            </seg>
          </u>
          <u xml:id="i-c8f40ee0254f1340-1130" prev="i-W4uUJWNXcmuVVTgoap75T8" who="Q4982361">
            <seg xml:id="i-L8sXa2KTenZGhr5fLc3owD">
              Svenska folket fick för 30 år sedan veta mycket om kärnkraft
              och kärnvapen, inte minst genom uppmärksamma och engagerade medier
              som försåg oss med betydelsefull information. Det var inte som
              nu, när medierna under de senaste åren mestadels har haft en attityd
              av ansvarslöshet och okunskap.
            </seg>
          </u>
          <u xml:id="i-c8f40ee0254f1340-1131" prev="i-W4uUJWNXcmuVVTgoap75T8" who="Q4982361">
            <seg xml:id="i-DAVrpqmqm1eYGwNv75Z2HA">
              Miljögrupper och miljöorganisationer bildades i hela landet under
              70- och 80-talen, och det blev en stark demokratisk rörelse. Inte
              minst unga människor tog miljöfrågan och kärnkraftsfrågan på allvar.
            </seg>
          </u>
          <u xml:id="i-c8f40ee0254f1340-1132" prev="i-W4uUJWNXcmuVVTgoap75T8" who="Q4982361">
            <seg xml:id="i-KMkHtk6hH9EXkvNQiDsnsT">
              Också kultur och miljö blev ett begrepp. Det var något nytt.
              Det var inte bara tekniker och ekonomer utan hela Kultursverige
              som engagerade sig i miljöfrågan och i kärnkraftsfrågan.
            </seg>
          </u>
          <u xml:id="i-c8f40ee0254f1340-1133" prev="i-W4uUJWNXcmuVVTgoap75T8" who="Q4982361">
            <seg xml:id="i-EchdVh4QtvGiVmfhuzdfNY">
              Jag var då engagerad som skådespelare på Dramaten, och jag deltog
              under två år i en arbetsgrupp som förberedde en stor föreställning
              om kärnkraften. Det var en arbetsgrupp som bestod av författare,
              regissörer, skådespelare, kanslipersonal, scenarbetare och inte
              minst teaterchefen. Vi fördjupade oss så gott vi kunde i denna
              komplicerade teknik utifrån ett humanistiskt och kulturellt perspektiv.
              Vi försökte också med alla medel att sätta oss in i kärnkraftens
              tekniska och ekonomiska betydelse men också i kärnkraftens ofantliga
              risker för allt levande på vår planet.
            </seg>
          </u>
          <u xml:id="i-c8f40ee0254f1340-1134" prev="i-W4uUJWNXcmuVVTgoap75T8" who="Q4982361">
            <seg xml:id="i-DrcEN7LbwipgKDnaGWpnuq">
              Vi gjorde då bland annat ett besök på Oskarshamns kärnkraftverk.
              Där träffade vi representanter för Vattenfall och Industriförbundet
              och ingenjörerna som jobbade på kraftverket. Vi tillbringade ett
              helt dygn tillsammans och hann ställa många frågor. Jag minns
              att vi hade en hetsig diskussion om jämförande riskanalyser. Vi
              från teatern frågade: Hur många skulle dö i en svår reaktorolycka?
              Vi fick till svar: Ja, ca 10 000 människor. Vi frågade också:
              Finns det någon modell eller beskrivning av ett realistiskt haveri?
              Nja, det skulle kanske finnas en utförlig beskrivning någonstans,
              svarade säkerhetschefen. Men han kom inte ihåg riktigt var.
            </seg>
          </u>
          <u xml:id="i-c8f40ee0254f1340-1135" prev="i-W4uUJWNXcmuVVTgoap75T8" who="Q4982361">
            <seg xml:id="i-V5WAaftuxTH62p6Zo86hce">
              Detta var före Harrisburg och före Tjernobyl. Nu vet vi.
            </seg>
          </u>
          <u xml:id="i-c8f40ee0254f1340-1136" prev="i-W4uUJWNXcmuVVTgoap75T8" who="Q4982361">
            <seg xml:id="i-LjXhhUvjpsWgdJEPSkBa2g">
              På Oskarshamns kärnkraftverk försökte vi formulera den faktiska
              skillnaden mellan kärnkraftsanhängare och kärnkraftsmotståndare.
              Anhängarna byggde vidare på en lång spännande teknisk utveckling
              som man konsekvent måste följa. Riskerna fick man ta. Motståndarna
              inriktade sig på framtiden och kommande generationer. De kunde
              inte acceptera riskerna.
            </seg>
          </u>
          <u xml:id="i-c8f40ee0254f1340-1137" prev="i-W4uUJWNXcmuVVTgoap75T8" who="Q4982361">
            <seg xml:id="i-DjiNjSvoynVG3JXfgR1Wnh">
              Jag har också ett minne av att vi en hel natt satt och talade
              med den finske filosofen professor Henrik von Wright. Jag minns
              hans sorgsna ögon när han sade: Vi lever i en epok då teknosystemet
              är på väg att ta överhanden över det politiska systemet. Besluten
              i det politiska systemet är ofta inget annat än en bekräftelse
              av fullbordade fakta som åstadkommits i det tekniska systemet.
            </seg>
          </u>
          <u xml:id="i-c8f40ee0254f1340-1138" prev="i-W4uUJWNXcmuVVTgoap75T8" who="Q4982361">
            <seg xml:id="i-JM8tLGAzg4292owyP2V3LX">
              Fru talman! Det blev en föreställning på Dramatens stora scen.
              Vi gav den namnet Stormen . Det blev Dramatens största publiksuccé
              genom tiderna, för människor ville veta . Föreställningen gav
              många svar på kärnkraftens problem.
            </seg>
          </u>
          <u xml:id="i-c8f40ee0254f1340-1139" prev="i-W4uUJWNXcmuVVTgoap75T8" who="Q4982361">
            <seg xml:id="i-3KcK4QSaE7D1EGGEy66qz2">
              Vi spelade föreställningen strax före folkomröstningen 1980 då
              svenska folket sade nej till kärnkraft. Men sedan hände någonting.
              Man gick med på en kompromiss med kärnkraftsetablissemanget som
              ville fasa ut kärnkraften i långsam takt till 2010, i år. Men
              så blev det ju inte. Kärnkraft har en enastående förmåga att röja
              undan de demokratiska processerna.
            </seg>
          </u>
          <u xml:id="i-c8f40ee0254f1340-1140" prev="i-W4uUJWNXcmuVVTgoap75T8" who="Q4982361">
            <seg xml:id="i-aYFACZ25G9bWEX2mQCc83">
              Fru talman! Från den kulturella världen: När man spelar teater
              försöker man ge en sann gestalt av människan och kanske se hur
              mycket människa det finns i människan. Vi i Dramatenföreställningen
              fann att kärnkraft och människa inte hör ihop så 1980 sade vi
              nej till kärnkraft. Jag säger i kväll nej till kärnkraft och hoppas
              att svenska folket går till val och säger nej till kärnkraft.
            </seg>
          </u>
          <u xml:id="i-c8f40ee0254f1340-1141" prev="i-W4uUJWNXcmuVVTgoap75T8" who="Q4982361">
            <seg xml:id="i-3PVKZTZFYMKW1ZgXogrbsb">
              Till sist, fru talman, vill jag rikta ett tack till alla människor
              i hela Sverige som stöder kärnkraftsmotståndet via brev och på
              nätet där man skriver: Vi bryr oss om varandra. Säg nej till kärnkraft!
            </seg>
          </u>
          <u xml:id="i-LbZMGYSUv8MMysGpMfXBup" prev="i-W4uUJWNXcmuVVTgoap75T8" who="Q4982361">
            <seg xml:id="i-rfnKX9k39hpGk2pBnP7g6">
              Med detta yrkar jag avslag på näringsutskottets förslag i NU26
              och på regeringens proposition.
            </seg>
          </u>
          <note xml:id="i-2eaDJJbsZUEiH44dDQpRUP">
            I detta anförande instämde Eva-Lena Jansson, Fredrik Lundh Sammeli,
            Carina Moberg, Carina Ohlsson, Christina Oskarsson, Anneli Särnblad,
            Börje Vestlund, Lars Wegendal, Maryam Yazdanfar och Karin Åström
            (alla s), Siv Holma och Gunilla Wahlén (båda v) samt Per Bolund,
            Tina Ehn, Gunvor G Ericson, Jan Lindholm och Lage Rahm (alla mp).
          </note>
          <note xml:id="i-Ez2vwg42M8U3XdnyCWwd7c" type="speaker">
            Anf. 187 GÖRAN THINGWALL (-):
          </note>
          <u xml:id="i-c8f40ee0254f1340-1142" who="Q6207818" next="i-c8f40ee0254f1340-1146">
            <seg xml:id="i-2f212XsfFiTyhtaV2d4bUk">
              Fru talman! En lång debatt vi är inne på åttonde timmen i en
              mycket viktig fråga är snart slut. Som morfar sedan två och ett
              halvt år gäller den i högsta grad min lilla älskling som kommer
              att fylla innehållet i de hundra år som Maria Wetterstrand pratar
              om.
            </seg>
          </u>
          <u xml:id="i-c8f40ee0254f1340-1143" prev="i-c8f40ee0254f1340-1142" who="Q6207818">
            <seg xml:id="i-TaN8RFQT4rSZjdoSWjPxJ7">
              I olika debatter har jag förut här i talarstolen sagt jag känner
              mig faktiskt lite tjatig, fru talman att viktiga beslut för landet
              måste vara blocköverskridande, mina vänner! Men tydligen tycks
              det vara stört omöjligt att lämna partipolitiken.
            </seg>
          </u>
          <u xml:id="i-c8f40ee0254f1340-1144" prev="i-c8f40ee0254f1340-1142" who="Q6207818">
            <seg xml:id="i-Lj2QCtMNUYWECSw8KfHhHP">
              Argumenten från båda håll kan i viss utsträckning köpas. Men
              i demokratins anda hade det sett väldigt bra ut med ett beslut
              i en fråga där riksdagen pratat sig samman och inte kommer med
              hot om domedagsprofetior åt det ena eller det andra hållet.
            </seg>
          </u>
          <u xml:id="i-c8f40ee0254f1340-1145" prev="i-c8f40ee0254f1340-1142" who="Q6207818">
            <seg xml:id="i-WnfR9TnijxWQJzPFzNvxAp">
              Jag har, fru talman, begärt ordet därför att jag en hel del figurerat
              i medierna då jag själv använt kärnkraften för att lyfta fram
              min kärnfråga, frågan om ett bevarande av mångfalden och valfriheten
              i sjukvården. Säg den ledarskribent som inte spytt galla över
              mig, för att inte tala om en och annan kollegas mörka blick när
              vi träffats i detta hus om det kalla det gärna för utpressning
              som jag har bedrivit mot regeringen. I min enfald trodde jag att
              det var helt okej att kohandla. Göran Hägglund har ju lärt mig
              att man kan göra så.
            </seg>
          </u>
          <u xml:id="i-c8f40ee0254f1340-1146" prev="i-c8f40ee0254f1340-1142" who="Q6207818">
            <seg xml:id="i-WdY7kejb8SUEPP5QDab1KY">
              Avslutningsvis, fru talman: Jag är den förste att säga att det
              är beklagligt att jag har hamnat i den här situationen. Det hela
              kunde helt sonika ha undvikits om det, fru talman, hade funnits
              ett uns av dialog .
            </seg>
          </u>
          <note xml:id="i-VKjWj8qj2fsBFMvpudmQdH">
            Överläggningen var härmed avslutad.
          </note>
          <note xml:id="i-5YLFWVuwMG7Ms8CXPicnkc">
            6 § Kärnkraften ökat skadeståndsansvar
          </note>
          <note xml:id="i-HdASGEbVbdVFcxZMB9U9gG">
            Föredrogs
          </note>
          <note type="speaker" xml:id="i-MK12EkfrsxCBA6HcE31pm6">
            Anf. 188 JOHAN LÖFSTRAND (s):
          </note>
          <u xml:id="i-c8f40ee0254f1340-1147" next="i-c8f40ee0254f1340-1162" who="Q4563305">
            <seg xml:id="i-LdVoAoURD7mmiWVuDL5RKN">
              Fru talman! Ja, kärnkraften är en laddad politisk fråga; det
              har väl dagens debatt visat.
            </seg>
          </u>
          <u xml:id="i-c8f40ee0254f1340-1148" prev="i-c8f40ee0254f1340-1147" who="Q4563305">
            <seg xml:id="i-BkP6gFxN5mxRbPgxMTzm7Z">
              Vi går nu in i en ny debatt. Det gäller civilutskottets betänkande
              29 Kärnkraften ökat skadeståndsansvar en liten fortsättning på
              den debatt som vi haft här i dag.
            </seg>
          </u>
          <u xml:id="i-c8f40ee0254f1340-1149" prev="i-c8f40ee0254f1340-1147" who="Q4563305">
            <seg xml:id="i-56b21PqnBBnvth3EWZ3vyT">
              Jag yrkar bifall till reservationerna 1 och 2 i betänkandet och
              kommer senare in på de reservationerna.
            </seg>
          </u>
          <u xml:id="i-c8f40ee0254f1340-1150" prev="i-c8f40ee0254f1340-1147" who="Q4563305">
            <seg xml:id="i-S5AFP9uU9zkNyJxTyBZ4WE">
              Fru talman! Sverige är ett av de länder i världen som är mest
              beroende av kärnkraft. Kärnkraften kommer att utgöra en viktig
              del av vår energiproduktion under lång tid framöver. Under den
              tid kärnkraften används ska den användas säkert och effektivt.
              Men det är vi politiker som måste ta ansvar för att omställningen
              till nya energikällor klaras. Vi måste ta ansvar, och då krävs
              det politiskt mod och visioner.
            </seg>
          </u>
          <u xml:id="i-c8f40ee0254f1340-1151" prev="i-c8f40ee0254f1340-1147" who="Q4563305">
            <seg xml:id="i-XKvYmoXpmnHM9PSUmPTHcA">
              Jag är övertygad om att all energi i Sverige på sikt kommer från
              förnybara energikällor, men där är vi ännu inte. Nu, med en borgerlig
              regering som nästan är påhejad av Maud Olofsson, håller vi på
              att bygga fast oss i gamla och omoderna strukturer. Detta är bakåtsträvande,
              och det kommer att skjuta på den omställning till förnybar energi
              som vi i Sverige så väl behöver både för miljön och framtida generationer
              och för jobb och tillväxt. Jag anser att Sverige ska ligga i framkanten.
              Det gör vi inte genom att satsa på gamla och omoderna uppfinningar.
            </seg>
          </u>
          <u xml:id="i-c8f40ee0254f1340-1152" prev="i-c8f40ee0254f1340-1147" who="Q4563305">
            <seg xml:id="i-DpqmRygViVyFm7phnHWG5F">
              I stället bör vi hantera frågan så att vi klarar av de problem
              som kan uppstå om vi skulle råka ut för en stor kärnkraftsolycka.
              Vi måste nu diskutera hur vi ska hantera sådana olyckor och vem
              som ska stå för kostnaderna. Vem ska ersätta de enskilda eller
              samhället om olyckan skulle vara framme?
            </seg>
          </u>
          <u xml:id="i-c8f40ee0254f1340-1153" prev="i-c8f40ee0254f1340-1147" who="Q4563305">
            <seg xml:id="i-WqcWaFf4LN655YktsrXZ6F">
              Fru talman! Frågan om kärnkraftens skadeståndsansvar har varit
              föremål för ett antal utredningar och diskussioner här i riksdagen
              under väldigt lång tid. Under den förra, socialdemokratiska regeringen
              tillsattes redan 2004 en utredning för att ta fram ett regelverk
              för obegränsat skadeståndsansvar. Betänkandet kom 2006, och efter
              ytterligare en utredning har vi nu ett förslag att ta ställning
              till.
            </seg>
          </u>
          <u xml:id="i-c8f40ee0254f1340-1154" prev="i-c8f40ee0254f1340-1147" who="Q4563305">
            <seg xml:id="i-RqrrHFr3VcjFjtW5XPE2p2">
              Vi rödgröna partier anser att inriktningen i politiken måste
              vara att kärnkraften vid en olycka ska stå för sina egna kostnader.
              Därför bör det ansvarsbelopp staten ställer krav på så långt som
              möjligt utgå från de verkliga kostnader som kan uppstå vid en
              olycka. Ett obegränsat skadeståndsansvar för kärnkraftsolyckor
              ska gälla.
            </seg>
          </u>
          <u xml:id="i-c8f40ee0254f1340-1155" prev="i-c8f40ee0254f1340-1147" who="Q4563305">
            <seg xml:id="i-3GiGWuyvVJPHfPpaEkpNJr">
              Med detta sagt står vi bakom regeringens förslag att Sverige
              bör tillträda 2004 års ändringsprotokoll till 1960 års Pariskonvention
              om skadeståndsansvar för atomenergiområdet och 1963 års tilläggskonvention
              till Pariskonventionen. Vi ser faktiskt även positivt på regeringens
              förslag att höja ansvarsbeloppet. Det finns dock en hel del problem
              med de förslag regeringen har lagt fram. Det är inte tillräckliga,
              och det finns en del att tillägga om hur lagstiftningsarbetet
              har gått till.
            </seg>
          </u>
          <u xml:id="i-c8f40ee0254f1340-1156" prev="i-c8f40ee0254f1340-1147" who="Q4563305">
            <seg xml:id="i-QFaiVvNcxtBUBfHUvW5tUB">
              Fru talman! Regeringen har av partitaktiska skäl valt att forcera
              fram denna lagstiftning i all hast och samtidigt få en helt ny
              inriktning på den svenska kärnkraftspolitiken. Som nyss debatterats
              har regeringen föreslagit att avvecklingslagen ska avskaffas och
              att det ska ges möjlighet att bygga upp till tio nya kärnkraftsreaktorer.
              Även detta förslag har forcerats fram i sådan hast att Lagrådet
              nu och vid ett antal andra propositioner inte har haft möjlighet
              att göra den typ av sedvanlig granskning av lagstiftningen man
              tycker är rimlig. Lagrådet har yttrat en svidande kritik mot regeringens
              oförmåga att bereda och ta fram lagstiftning.
            </seg>
          </u>
          <u xml:id="i-c8f40ee0254f1340-1157" prev="i-c8f40ee0254f1340-1147" who="Q4563305">
            <seg xml:id="i-NHhGQBGR54auUDDs8b6qfY">
              Lagrådet säger bland annat: Den tid inom vilken granskningen
              enligt regeringens önskemål skulle vara klar har med hänsyn till
              lagförslagens omfattning och komplicerade natur varit osedvanligt
              kort. Man fortsätter lite längre ned: Det har endast undantagsvis
              varit möjligt att på sätt som utbildats i praktiken reparera lagtekniska
              brister och därvid utarbeta nya lydelser av lagtext. Detta är
              en ganska skarp formulering från Lagrådet, och det väcker givetvis
              frågor om hur kvaliteten är i det lagförslag vi senare i kväll
              ska ta ställning till.
            </seg>
          </u>
          <u xml:id="i-c8f40ee0254f1340-1158" prev="i-c8f40ee0254f1340-1147" who="Q4563305">
            <seg xml:id="i-TjGLffWvtCyMggeomuoNry">
              Regeringen föreslår nu att vi ska ta tag i denna fråga, men hur
              fungerar denna lagstiftning i praktiken? Detta är oerhört viktig
              materia och oerhört viktig lagstiftning, och vi har ett lagråd
              som inte är nöjt med det lagförslag vi ska behandla. Därför föreslog
              Socialdemokraterna, Vänsterpartiet och Miljöpartiet under utskottsberedningen
              att ärendet skulle remitteras till Lagrådet ytterligare en gång.
              Det var för att vi skulle kunna säkerställa att den lag vi i dag
              ska ta ställning till faktiskt fungerar och att den har löst de
              oklarheter Lagrådet lyfte fram. På så sätt skulle vi vara säkra
              på att vi fattar ett beslut om en lagstiftning som skulle fungera
              om olyckan skulle vara framme.
            </seg>
          </u>
          <u xml:id="i-c8f40ee0254f1340-1159" prev="i-c8f40ee0254f1340-1147" who="Q4563305">
            <seg xml:id="i-PSCpVPutMrYoBvtefNDVRt">
              Detta förslag röstades ned av utskottsmajoriteten då man ansåg
              att det var onödigt och att det skulle ta alldeles för lång tid.
              Vi menar fortfarande att det krävs en förnyad granskning av dessa
              förslag till lagstiftning för att kvalitetssäkra regelverket och
              för att kanske återkomma med förändringar på de områden där det
              kan finnas brister i beredningen och i själva lagstiftningen.
              Regelverken kring kärnkraftens skadeståndsansvar får aldrig kunna
              ifrågasättas. Det måste vara klart vad som gäller innan olyckan
              är framme.
            </seg>
          </u>
          <u xml:id="i-c8f40ee0254f1340-1160" prev="i-c8f40ee0254f1340-1147" who="Q4563305">
            <seg xml:id="i-TqW5wYsnXKXhKXLECpTQGT">
              Fru talman! Regeringen väljer också att ducka i ett antal väldigt
              viktiga frågor. Vi får inte veta hur regeringen bedömer frågan
              om ansvarsgenombrott. Det faktum att andra länder, så som Tyskland,
              har högre krav på garantibelopp anser inte regeringen att man
              behöver motivera speciellt mycket, utan man har en något ansträngd
              och krystad förklaring som egentligen inte beskriver någonting.
              Inte heller tar regeringen upp det faktum att exempelvis Vattenfall
              åläggs ett större skadeståndsansvar vid en reaktorolycka i någon
              av koncernens reaktorer i Tyskland än om bolaget skulle få ett
              reaktorhaveri här i Sverige.
            </seg>
          </u>
          <u xml:id="i-c8f40ee0254f1340-1161" prev="i-c8f40ee0254f1340-1147" who="Q4563305">
            <seg xml:id="i-LbJHxH2bQD9qPofKBW2ubd">
              När det gäller frågan om hur den ekonomiska ersättningen till
              medborgare och samhälle ska kunna ges för skador som överstiger
              1 500 miljoner euro i den händelse att anläggningsinnehavaren
              är på obestånd, det vill säga inte har möjlighet att betala de
              krav som ställs, finns det inga förslag över huvud taget i propositionen
              om detta. Det finns fungerande regler nu, men inte ens här har
              man tagit tag i den frågan. Det finns alltså ett antal saker som
              måste redas ut och som måste förtydligas.
            </seg>
          </u>
          <u xml:id="i-c8f40ee0254f1340-1162" prev="i-c8f40ee0254f1340-1147" who="Q4563305">
            <seg xml:id="i-8utxDRktJPJuCgrfXVmxBu">
              Fru talman! För att uppfylla konventionens syfte om ett strikt
              ansvar samt principen om att förorenaren ska betala bör eftersträvas
              att de säkerheter som staten gör anspråk på står i rimlig proportion
              till vad som är möjligt. Det finns därför skäl att se över frågan
              om kärnkraftens obegränsade skadeståndsansvar och ansvarsbelopp
              också efter den nu föreslagna höjningen av ansvarsbeloppet. Det
              finns alltså delar av lagstiftningen som måste ses över och som
              måste tas tag i för att vi ska få en rättssäker och tydlig lag
              om vem som ansvarar vid en kärnkraftsolycka.
            </seg>
          </u>
          <note xml:id="i-3HD5VdSJzZytkpyVHRGP1H">
            I detta anförande instämde Anneli Särnblad (s).
          </note>
          <note type="speaker" xml:id="i-AJthrjaPrEc5t64KAdHLs1">
            Anf. 189 EGON FRID (v):
          </note>
          <u xml:id="i-c8f40ee0254f1340-1163" next="i-c8f40ee0254f1340-1177" who="Q5743643">
            <seg xml:id="i-7xyxfhYnP47AaeoerLW5cN">
              Fru talman! Kärnkraften är den fråga som har påverkat mig mest
              i mitt politiska vägval och i mitt engagemang för miljön och miljöfrågorna.
              Inför folkomröstningen om kärnkraft 1980 kämpade jag hemma i Skaraborg
              för linje 3 och att kärnkraften ska avvecklas. Det som var viktigt
              för mig 1980 är lika viktigt för mig i dag, 30 år senare. Vi ska
              inte ha någon uranbrytning i Västgötabergen eller någon annanstans.
              Kärnkraften ska avvecklas.
            </seg>
          </u>
          <u xml:id="i-c8f40ee0254f1340-1164" prev="i-c8f40ee0254f1340-1163" who="Q5743643">
            <seg xml:id="i-CipQN9qyeWzZyHz8eZn63g">
              Kärnkraft är en icke förnybar energikälla som innebär risker
              för hälsa och miljö under hela kedjan från uranbrytning till slutförvaring
              av det utbrända kärnbränslet. De risker som är knutna till själva
              slutförvaringen vältrar vi dessutom över på oräkneliga generationer
              av efterkommande. Vår uppfattning är därför att kärnkraften successivt
              ska fasas ut med hänsyn till sysselsättning och välfärd och i
              den takt kärnkraftselen kan ersättas med el från förnybara källor
              och genom energieffektivisering
            </seg>
          </u>
          <u xml:id="i-c8f40ee0254f1340-1165" prev="i-c8f40ee0254f1340-1163" who="Q5743643">
            <seg xml:id="i-J7Nvygq811ggn5WwS2EsqE">
              Fru talman! Med denna lilla inledning yrkar jag bifall till Socialdemokraternas,
              Vänsterpartiets och Miljöpartiets gemensamma reservationer 1 och
              2 om vårt krav på obegränsat skadeståndsansvar och ett införande
              av ansvarsgenombrott i lagstiftningen.
            </seg>
          </u>
          <u xml:id="i-c8f40ee0254f1340-1166" prev="i-c8f40ee0254f1340-1163" who="Q5743643">
            <seg xml:id="i-EP4cSWQRgphWxPDak2tVkZ">
              Ansvaret för kärnkraften och dess atomskador har reglerats i
              atomansvarslagen från 1968. Denna lag bygger på 1960 års Pariskonvention
              om skadeståndsansvar på atomenergins område och 1963 års tilläggskonvention
              till Pariskonventionen. Konventionen bygger på att ansvaret för
              atomskador är strikt, att ansvaret är anläggningshavarens, att
              ansvaret är begränsat och att ansvaret ska vara täckt av en försäkring
              eller ekonomisk säkerhet.
            </seg>
          </u>
          <u xml:id="i-c8f40ee0254f1340-1167" prev="i-c8f40ee0254f1340-1163" who="Q5743643">
            <seg xml:id="i-FwvtFKwuSpjTPQFL1mxWwp">
              Anläggningshavaren, till exempel en ägargrupp av ett kärnkraftverk
              som exempelvis Forsmark har ett ansvar som i dag uppgår till mellan
              3,3 och 4 miljarder. Till detta finns ändringar och tillägg till
              Pariskonventionen från 2004. Sammantaget innebär ändringarna att
              ersättning i händelse av en atomolycka ska betalas ut upp till
              ca 15 miljarder kronor.
            </seg>
          </u>
          <u xml:id="i-D3QMvPk5H49r9SgaBCVv4N" prev="i-c8f40ee0254f1340-1163" who="Q5743643">
            <seg xml:id="i-CGH2kY8P45n6UbNHL98Cy1">
              Dessa frågor och översynen av atomansvaret har nu utretts sedan
              2004, först gällande att anpassa tillägget till Pariskonventionen
              från 2004 till svensk lag och sedan från 2008 genom Strålsäkerhetsutredningen
              och ett tilläggsdirektiv i augusti 2009 ett uppdrag att analysera
              om anläggningsinnehavare bör åläggas ett obegränsat ansvar för
              atomskada och vilken omfattning ersättningen ska ha.
            </seg>
          </u>
          <u xml:id="i-Rrk9cbWPfoGdh6BNpskqw" prev="i-c8f40ee0254f1340-1163" who="Q5743643">
            <seg xml:id="i-6HnEkKnqbMBfzXzN5KbV1d">
              Fru talman! Regeringen föreslår nu i den proposition som denna
              debatt handlar om att riksdagen godkänner 2004 års ändringsprotokoll
              till Paris- och tilläggskonventionerna samt en reservation till
              Pariskonventionen. Förslaget innebär att atomansvarighetslagen
              ersätts av en ny lag om ansvar och ersättning vid radiologiska
              olyckor.
            </seg>
          </u>
          <u xml:id="i-c8f40ee0254f1340-1168" prev="i-c8f40ee0254f1340-1163" who="Q5743643">
            <seg xml:id="i-GnjWQZjtiTatjdvvhZFMfh">
              Regeringen föreslår, liksom tidigare, ett strikt ansvar. Regeringen
              föreslår, som i tidigare förslag, att ersättningsansvaret ska
              vara upp till 12 miljarder kronor om anläggningen är en kärnreaktor
              i drift för utvinning av kärnenergi. Regeringen föreslår, som
              tidigare, att innehavaren av en anläggning ska ha en ansvarsförsäkring
              eller ekonomisk säkerhet. Liksom tidigare ska staten betala ersättning
              till en skadelidande som har rätt till ersättning enligt lagen
              om ersättningen inte kan fås från ägaren till exempelvis kärnkraftverket.
              Regeringen föreslår en förändring av ansvaret i lagen, textmässigt,
              från begränsat till obegränsat ansvar upp till 12 miljarder kronor.
            </seg>
          </u>
          <u xml:id="i-c8f40ee0254f1340-1169" prev="i-c8f40ee0254f1340-1163" who="Q5743643">
            <seg xml:id="i-73xNa5ArPcwk8Hgt6dUHt6">
              Vän av ordning och även centerpartister, inklusive Sven Bergström,
              måste fråga sig hur obegränsat detta ansvar är och kan vara. De
              beräkningar som finns från kärnkraftsolyckan i Tjernobyl är 100
              gånger detta obegränsade ansvar på 12 miljarder.
            </seg>
          </u>
          <u xml:id="i-c8f40ee0254f1340-1170" prev="i-c8f40ee0254f1340-1163" who="Q5743643">
            <seg xml:id="i-5HhFZYvcszTEzx6r2k1iAP">
              Majoriteten i civilutskottet menar i betänkandet att detta ger
              en tydlig signal om att det inte finns någon gräns för när det
              ekonomiska ansvaret efter en olycka upphör, och det skapas därigenom
              ytterligare drivkrafter för säkerhetsarbetet inom kärnkraftsindustrin.
              En liten ytterligare notering kan vara att man dock tycker att
              kapitalkostnaden för att bygga kärnkraft kan bli något högre.
            </seg>
          </u>
          <u xml:id="i-c8f40ee0254f1340-1171" prev="i-c8f40ee0254f1340-1163" who="Q5743643">
            <seg xml:id="i-3hompRVHfLcKc1d9BKNYEU">
              Vän av ordning och även centerpartister, inklusive Sven Bergström,
              måste fråga sig hur tydlig denna signal är om ett obegränsat skadeståndsansvar
              som är begränsat till 12 miljarder och begränsat till ägarens
              dotterbolag, anläggningsinnehavaren.
            </seg>
          </u>
          <u xml:id="i-c8f40ee0254f1340-1172" prev="i-c8f40ee0254f1340-1163" who="Q5743643">
            <seg xml:id="i-LtbwVjQTz1YRYVSSU9N4k9">
              Fru talman! Debatten handlar om begränsat eller obegränsat skadeståndsansvar
              för bolaget som äger ett kärnkraftverk. Vi i Vänsterpartiet, Socialdemokraterna
              och Miljöpartiet som står bakom två gemensamma reservationer ifrågasätter
              förslaget till ett obegränsat skadeståndsansvar som är begränsat
              till 12 miljarder. Vi menar att beloppet för skadeståndsansvaret
              så långt som möjligt ska utgå från de verkliga kostnader som kan
              orsakas.
            </seg>
          </u>
          <u xml:id="i-c8f40ee0254f1340-1173" prev="i-c8f40ee0254f1340-1163" who="Q5743643">
            <seg xml:id="i-YKv97A31PY48iJhPqSMa3C">
              Debatten handlar också om ett moderbolags ansvar för sina dotterbolag
              som är och kan vara ägare till ett kärnkraftverk. Detta är aktuellt
              för de svenska kärnkraftverken och en eventuell kärnkraftsolycka
              i Sverige. Därför är frågan om ansvarsgenombrott aktuell och viktig.
            </seg>
          </u>
          <u xml:id="i-c8f40ee0254f1340-1174" prev="i-c8f40ee0254f1340-1163" who="Q5743643">
            <seg xml:id="i-8UZFj24WwoqkbfG3MwTx7">
              Vi anser att det är rimligt och nödvändigt med en reglering i
              lagen om ansvar och ersättning vid radiologiska olyckor avseende
              ansvarsgenombrott. Regeringen behöver tydliggöra i lagen att ett
              moderbolag är ansvarigt tillsammans med dotterbolaget för en eventuell
              atom- och kärnkraftsolycka för att tydliggöra ett obegränsat skadeståndsansvar
              från ägarnas sida. Utöver detta tillkommer naturligtvis statens
              övergripande ansvar mot alla skadelidande.
            </seg>
          </u>
          <u xml:id="i-c8f40ee0254f1340-1175" prev="i-c8f40ee0254f1340-1163" who="Q5743643">
            <seg xml:id="i-E8mmUrvCV1Kwp95upXtUtJ">
              Principen om ett ansvarsgenombrott och ett obegränsat skadeståndsansvar
              för ägarna till ett kärnkraftverk vid en olycka är viktig för
              att kloka beslut ska fattas och som prioriterar förnybar energiproduktion
              i stället för den mycket riskfyllda kärnkraften.
            </seg>
          </u>
          <u xml:id="i-c8f40ee0254f1340-1176" prev="i-c8f40ee0254f1340-1163" who="Q5743643">
            <seg xml:id="i-Sv4cNg1BKgSfj8SU1zJqgX">
              Fru talman! Utöver skälen för våra reservationer finns i betänkandet
              och i vår motion en välgrundad argumentation för att regeringen
              stressat fram detta ärende också. Mycket av beredningen kan ifrågasättas
              som forcerat och med brister. Den största bristen är tydlig i
              detta regeringsförslag att regeringen försöker få oss att tro
              att ett obegränsat skadeståndsansvar upp till 12 miljarder kronor
              utan en förändring av ansvarsgenombrott är ett ansvar som ger
              ägarna i moderbolaget ansvaret för en eventuell atomolycka, en
              olycka som skulle ge skador över 100 gånger mer än 12 miljarder
              kronor.
            </seg>
          </u>
          <u xml:id="i-c8f40ee0254f1340-1177" prev="i-c8f40ee0254f1340-1163" who="Q5743643">
            <seg xml:id="i-D1n4oniDUr2qPFp46vm8QR">
              Därför ska vi inte ha mer kärnkraft. Vi ska avveckla kärnkraften
              och satsa våra investeringar på förnybar energi. Därför ska vi
              också bifalla reservationerna i civilutskottets betänkande nr
              29 och näringsutskottets betänkande nr 26.
            </seg>
          </u>
          <note type="speaker" xml:id="i-16SasQVgPhPNrFNWGQVSWm">
            Anf. 190 JAN LINDHOLM (mp):
          </note>
          <u xml:id="i-c8f40ee0254f1340-1178" next="i-c8f40ee0254f1340-1183" who="Q5956750">
            <seg xml:id="i-PgmPo4XdozVb7eFz5ohmjB">
              Fru talman! Jag var en av de folkbildare som från 1977 fram till
              folkomröstningen reste runt i landet bland annat med en utställning
              som hette Alternativ energi som vi ställde upp på nästan samtliga
              länsmuseer i landet och i många andra utställningslokaler på olika
              orter. Det bildades grupper nästan överallt där vi hade varit.
              Vi höll till i ungefär en månad på varje ställe. På det sättet
              lade vi grunden till att man kunde genomföra en folkomröstning
              1980 med en väldigt hög kunskapsnivå bland människor i hela landet.
            </seg>
          </u>
          <u xml:id="i-c8f40ee0254f1340-1179" prev="i-c8f40ee0254f1340-1178" who="Q5956750">
            <seg xml:id="i-GwRG6pLduSpmWkEZM2buMB">
              Det är väldigt länge sedan nu, och många som deltog i det arbetet
              och i folkomröstningen har hunnit lämna oss. Som jag sade i den
              tidigare debatten kan ett folkomröstningsresultat naturligtvis
              inte gälla för evigt. Jag har förståelse för att det särskilt
              för alla dem som inte hade rösträtt för 30 år sedan kan kännas
              ganska frustrerande att deras avlidna förfäders åsikter ska styra
              deras framtid.
            </seg>
          </u>
          <u xml:id="i-c8f40ee0254f1340-1180" prev="i-c8f40ee0254f1340-1178" who="Q5956750">
            <seg xml:id="i-9qtqNVpFoPq1E686L5XEVF">
              Men den uppfattningen, som jag då antar utgör en av grundpelarna
              för majoritetens förslag och inte minst en av förutsättningarna
              för majoritetens sätt att arbeta sig fram till förslaget, behöver
              ju inte betyda att man helt struntar i den demokratiska historien
              och struntar i att ta lärdom av det som varit.
            </seg>
          </u>
          <u xml:id="i-c8f40ee0254f1340-1181" prev="i-c8f40ee0254f1340-1178" who="Q5956750">
            <seg xml:id="i-V7mLQWKYhtZAKbk11eJ9rv">
              Samtliga tre linjer i folkomröstningen 1980 var nämligen avvecklingslinjer.
              Det kanske några har glömt. Det fanns alltså inte då något förslag
              om en framtid med kärnkraft, utan samtliga tre alternativ var
              avvecklingsförslag, om än med olika väg och tidsperspektiv. Till
              och med på valsedeln för linje 1, som var det mest kärnkraftsvänliga
              alternativet, står det tydligt att kärnkraften ska avvecklas och
              att man ska minska oljeberoendet och utveckla alternativa energikällor.
              Vi som var med då hade oljekrisen 1974 i närminnet, så när debattörer
              i den tidigare debatten påstod att detta med fossil energi skulle
              vara en ny fråga visar det bara på deras bristande minne, bristande
              kunskaper och en viss historielöshet.
            </seg>
          </u>
          <u xml:id="i-c8f40ee0254f1340-1182" prev="i-c8f40ee0254f1340-1178" who="Q5956750">
            <seg xml:id="i-UH52qfkkvekgpL5brjRzTp">
              Jag är oroad över att regeringen inte vågar stå för sin politik.
              Näringsministern har vid ett flertal tillfällen stått här i riksdagens
              talarstol och deklarerat att kärnkraften inte är en förnybar energikälla.
              I samma debatter har hon också slagit fast att det är det förnybara
              som är framtiden. Det har vi hört upprepas här i dag också. Men
              vi har också hört miljöministern, som representerar samma regering,
              stå här i dag och beskriva kärnkraften som fossilfri och klimatsmart.
            </seg>
          </u>
          <u xml:id="i-c8f40ee0254f1340-1183" prev="i-c8f40ee0254f1340-1178" who="Q5956750">
            <seg xml:id="i-QZb8sB42DUHBfGkyMP2NwU">
              Det är svårt att få en annan uppfattning än att regeringen försöker
              både gå kärnkraftsförespråkarna till mötes och lugna motståndarna
              med att indirekt antyda att det ändå inte kommer att bli någon
              ny kärnkraft.
            </seg>
          </u>
          <note type="speaker" xml:id="i-EuvDJFiqBt85qQ6fcyi7fw">
            Anf. 191 ANDRE VICE TALMANNEN:
          </note>
          <u xml:id="i-c8f40ee0254f1340-1184" who="unknown">
            <seg xml:id="i-CCeNpW1wfbfe3GPMcPwEZi">
              Jag vill påminna om vad ärendet handlar om: Kärnkraften ökat
              skadeståndsansvar.
            </seg>
          </u>
          <note type="speaker" xml:id="i-CLexZxHfBLUzAraEzy5JSD">
            Anf. 192 JAN LINDHOLM (mp):
          </note>
          <u xml:id="i-c8f40ee0254f1340-1185" who="Q5956750">
            <seg xml:id="i-Lx2JSWKiRkoNHRJQ5in5TJ">
              Fru talman! Precis! Det är därför väldigt viktigt att vi går
              igenom förutsättningarna.
            </seg>
          </u>
          <note type="speaker" xml:id="i-3CH63y7WjpTE7T83ML2fgV">
            Anf. 193 ANDRE VICE TALMANNEN:
          </note>
          <u xml:id="i-c8f40ee0254f1340-1186" who="unknown">
            <seg xml:id="i-G4NqCDXzY2ZQiZ6TW4uESx">
              Jag vädjar till talaren om att komma in på ämnet nu i denna sena
              timma.
            </seg>
          </u>
          <note type="speaker" xml:id="i-82EBFEKCCax4JMeeVBYEKX">
            Anf. 194 JAN LINDHOLM (mp):
          </note>
          <u xml:id="i-c8f40ee0254f1340-1187" next="i-WV5sUcFX7XrRL6wF8zgdzx" who="Q5956750">
            <seg xml:id="i-KufoVV13Xti5aDYLXQ77yf">
              Fru talman! Skadeståndsansvar handlar alltså om olyckor. Det
              är en väldigt central fråga för vår industri att vi har en trygg
              energiförsörjning om vi ska kunna ha ett välstånd i vårt samhälle.
            </seg>
          </u>
          <u xml:id="i-c8f40ee0254f1340-1188" prev="i-c8f40ee0254f1340-1187" who="Q5956750">
            <seg xml:id="i-RSdJe4DjobNdgSFbiReawL">
              Jag tror att alla politiker här i kammaren och i landet är väldigt
              måna om att vi har en bred förankring för energipolitiken i riksdagen.
              Det var därför väldigt många som blev förvånade när alliansregeringen
              bröt upp den blocköverskridande energiöverenskommelse som Socialdemokraterna
              och Centerpartiet haft i årtionden ända sedan 1991. Det var ett
              system att hålla långsiktighet i politiken.
            </seg>
          </u>
          <u xml:id="i-c8f40ee0254f1340-1189" prev="i-c8f40ee0254f1340-1187" who="Q5956750">
            <seg xml:id="i-Tti8fiWGLLrFKrBD7YzCaM">
              Om det nu är så att högerpartierna har gjort den bedömningen
              att det finns ett brett folkligt stöd för att förändra energipolitiken
              finns det ändå två frågor som jag tycker förvånar och som jag
              skulle vilja ha svar på av majoritetsföreträdarna här i dag.
            </seg>
          </u>
          <u xml:id="i-c8f40ee0254f1340-1190" prev="i-c8f40ee0254f1340-1187" who="Q5956750">
            <seg xml:id="i-4ouBdznD4r34JQGWydLpHR">
              Om man nu ville ändra energipolitiken, varför bjöd man inte in
              de övriga partierna?
            </seg>
          </u>
          <u xml:id="i-c8f40ee0254f1340-1191" prev="i-c8f40ee0254f1340-1187" who="Q5956750">
            <seg xml:id="i-4boKFZkoH2KcdRWaxJr3af">
              (ANDRE VICE TALMANNEN: Nu måste jag faktiskt varna. Om inte Jan
              Lindholm kommer fram till vad betänkandet handlar om blir vi tvungna
              att bryta. Det handlar alltså om skadeståndsansvar.)
            </seg>
          </u>
          <u xml:id="i-c8f40ee0254f1340-1192" prev="i-c8f40ee0254f1340-1187" who="Q5956750">
            <seg xml:id="i-KwBcyT8yojFmt6CozAnSzW">
              Fru talman! Skadeståndsansvar handlar om en situation när det
              inträffar en olycka. Skadeståndsansvar handlar om att det uppstår
              ett problem där frågan om ersättning för dem som drabbas av en
              olycka är aktuell. Därför är energipolitiken en central bakgrund
              till frågan om skadestånd.
            </seg>
          </u>
          <u xml:id="i-c8f40ee0254f1340-1193" prev="i-c8f40ee0254f1340-1187" who="Q5956750">
            <seg xml:id="i-9CToVF7kfdFwVAMsfc11Gw">
              Civilutskottets betänkande 29 handlar om den nya energipolitik
              som regeringen tänker genomföra.
            </seg>
          </u>
          <u xml:id="i-c8f40ee0254f1340-1194" prev="i-c8f40ee0254f1340-1187" who="Q5956750">
            <seg xml:id="i-QKQSPqt3jE6koZwwa7dhU2">
              (ANDRE VICE TALMANNEN: Det är skadeståndsansvaret det handlar
              om.)
            </seg>
          </u>
          <u xml:id="i-c8f40ee0254f1340-1195" prev="i-c8f40ee0254f1340-1187" who="Q5956750">
            <seg xml:id="i-RwZcAdR9sEYiMxnGjtV2hc">
              Ja, precis. Skadeståndsansvaret är en central del i den nya energipolitiken.
              Jag tycker att det är lite märkligt att inte frågan om skadeståndsansvar
              har fått samma mediala intresse som tillståndsfrågan, som har
              behandlats tidigare här i dag. Om det är någonting som verkligen
              handlar om subventioner är det just skadeståndsfrågan.
            </seg>
          </u>
          <u xml:id="i-c8f40ee0254f1340-1196" prev="i-c8f40ee0254f1340-1187" who="Q5956750">
            <seg xml:id="i-VTYwHtMFVMFuW6W4fcsuV1">
              Betänkande nr 29 handlar väldigt konkret om vem som ska betala
              när en olycka är framme. Att en olycka lätt kan hända har vi sett
              exempel på för några dagar sedan när ett antal aktivister från
              Greenpeace tog sig in på Forsmarks inhägnade område med hjälp
              av en stegbil. Det kunde ha varit någon annan som gjorde det än
              Greenpeace i en fredlig aktion. Det kunde ha varit i andra avsikter.
              Då hade vi haft en skadeståndssituation.
            </seg>
          </u>
          <u xml:id="i-c8f40ee0254f1340-1197" prev="i-c8f40ee0254f1340-1187" who="Q5956750">
            <seg xml:id="i-S9YRTQrbqeUd8MxFh2xG2h">
              Jag besökte Forsmark för precis en vecka sedan och påpekade då
              för säkerhetspersonalen det orimliga i att det kan vara tillåtet
              för en privatperson, vem som helst, att köra fram ett tungt fordon
              ca 100 meter från reaktorn. Det är inte acceptabelt med tanke
              på riskerna.
            </seg>
          </u>
          <u xml:id="i-c8f40ee0254f1340-1198" prev="i-c8f40ee0254f1340-1187" who="Q5956750">
            <seg xml:id="i-XwyM6tkRkXE1oMcj1cnLoQ">
              Eftersom regeringen i det här betänkandet har valt att leka med
              orden tycker jag att det förtjänar att uppmärksammas. Man använder
              sig av formuleringen obegränsat ansvar. Det är en nyckelformulering
              som man har valt att hänga upp hela resonemanget på. Genom att
              tala om det obegränsade ansvaret tror man att man ska kunna dupera
              medborgarna.
            </seg>
          </u>
          <u xml:id="i-c8f40ee0254f1340-1199" prev="i-c8f40ee0254f1340-1187" who="Q5956750">
            <seg xml:id="i-JgSjKUu5tkNsu3JjH5bzbr">
              Till och med i betänkandetexten alltså inte i propositionen,
              utan i betänkandetexten avstyrker man motionsförslag från borgerliga
              ledamöter om att kärnkraftsbolagens ansvar skulle omfatta alla
              de negativa hälsoeffekter som kan uppstå och att ett fullt ansvar
              ska gälla för alla skador på miljön.
            </seg>
          </u>
          <u xml:id="i-c8f40ee0254f1340-1200" prev="i-c8f40ee0254f1340-1187" who="Q5956750">
            <seg xml:id="i-N35f2eEmkwx5aHW93qCgJJ">
              Man hänvisar i texten till att ett obegränsat ansvar råder. Vad
              är då ett obegränsat ansvar i praktiken? Där kommer vi nu, fru
              talman, fram till propositionen. Det är nämligen vad betänkandet
              handlar om. Det handlar om att fastställa vad ett obegränsat ansvar
              är.
            </seg>
          </u>
          <u xml:id="i-c8f40ee0254f1340-1201" prev="i-c8f40ee0254f1340-1187" who="Q5956750">
            <seg xml:id="i-6Rirsf6e8AS15wuKdVHuuR">
              Regeringen har valt att fastställa det obegränsade ansvaret till
              ett maximalt belopp om 12 miljarder svenska kronor. Det är vad
              jag kallar att leka med ord. Det ekonomiska ansvaret vid en radioaktiv
              olycka höjs alltså från dagens 3 miljarder till 12 miljarder.
            </seg>
          </u>
          <u xml:id="i-c8f40ee0254f1340-1202" prev="i-c8f40ee0254f1340-1187" who="Q5956750">
            <seg xml:id="i-XqVp3JtcS7NQJHUgnmGFnT">
              Beloppet 3 miljarder betraktades inte som ett obegränsat belopp
              när det fastställdes 1968. Men i dag ska alltså 12 miljarder ses
              som ett obegränsat belopp. Det är lite fascinerande med tanke
              på värdeutvecklingen.
            </seg>
          </u>
          <u xml:id="i-c8f40ee0254f1340-1203" prev="i-c8f40ee0254f1340-1187" who="Q5956750">
            <seg xml:id="i-WJsENHE2gpBGAh31acx76Y">
              Genom att använda formuleringen obegränsat ansvar kan man fortsätta
              att hävda att ny kärnkraft inte ska subventioneras. Men är det
              verkligen sant att det inte är en subvention att sätta ersättningstaket
              vid en olycka så här lågt?
            </seg>
          </u>
          <u xml:id="i-c8f40ee0254f1340-1204" prev="i-c8f40ee0254f1340-1187" who="Q5956750">
            <seg xml:id="i-8Kms7xBa167Xhy6fLdyHBn">
              Det kan hända att några av er protesterar och tycker att 12 miljarder
              ändå är väldigt mycket pengar. Då kan jag berätta för er att enbart
              den nya inneslutning som man håller på att projektera för att
              ersätta sarkofagen i Tjernobyl i de grova kalkyler som är gjorda
              är beräknad att kosta minst 100 miljarder. Enbart där räcker inte
              12 miljarder särskilt långt.
            </seg>
          </u>
          <u xml:id="i-c8f40ee0254f1340-1205" prev="i-c8f40ee0254f1340-1187" who="Q5956750">
            <seg xml:id="i-2DpzxFZgsCDszh1dxpTv65">
              Frågan om skadeståndsansvar har nu aktualiserats i en annan olycka
              som jag tycker att man kan jämföra med. Jag tänker på BP:s oljeborrplattform
              som exploderade i Mexikanska golfen. Trots att BP är ett av de
              rikaste företagen i världen diskuteras nu om denna olycka kanske
              innebär att bolaget går i konkurs. Miljarderna rullar rätt fort
              när det väl sätter fart med sådana saker.
            </seg>
          </u>
          <u xml:id="i-c8f40ee0254f1340-1206" prev="i-c8f40ee0254f1340-1187" who="Q5956750">
            <seg xml:id="i-WzDvzy8Cp7JMdj1EAohxx4">
              Många i USA tycker att Obama och hans administration har reagerat
              väldigt långsamt och att han har gått alldeles för försiktigt
              fram mot BP. Det är i förhållande till vad vår regering nu föreslår
              rena tornadon. Jag antar att de skulle gapskratta i USA om de
              såg vad vi håller på med här. Det är en liten spargris med ynkliga
              12 miljarder när man vet att olyckor vid kärnkraftverk kostar
              hundratals miljarder.
            </seg>
          </u>
          <u xml:id="i-c8f40ee0254f1340-1207" prev="i-c8f40ee0254f1340-1187" who="Q5956750">
            <seg xml:id="i-44zi1tvVveig3EJrnZi4wu">
              Fru talman! Min ambition med det här anförandet, vilket jag börjar
              förstå att jag inte får tillåtelse att ägna mig åt, var att jag
              skulle försöka få ledamöterna att få lite kunskap om och en lite
              bättre bild av vilka kostnader en olycka handlar om. Det är ju
              när det inträffar en olycka som lagstiftningen ska tillämpas.
            </seg>
          </u>
          <u xml:id="i-c8f40ee0254f1340-1208" prev="i-c8f40ee0254f1340-1187" who="Q5956750">
            <seg xml:id="i-LbDrryoRcG7Z6cSCKAdVro">
              Fru talman! Självklart hoppas vi alla att det inte ska inträffa
              en härdsmälta. Ingen skulle vilja se en allvarlig olycka i ett
              kärnkraftverk vare sig här eller någon annanstans i världen. Men
              det har redan hänt ett antal gånger. Åtminstone känner vi till
              två gånger i USA och en gång i Sovjetunionen. Vi vet med ganska
              stor säkerhet att det har inträffat ytterligare två gånger i Sovjetunionen
              fastän vi inte har korrekt information om det.
            </seg>
          </u>
          <u xml:id="i-c8f40ee0254f1340-1209" prev="i-c8f40ee0254f1340-1187" who="Q5956750">
            <seg xml:id="i-7jQS1731a1ntcptxE2QT3o">
              Man måste konstatera att sannolikheten för att en skadeståndssituation
              kan inträffa vid en sådan olycka inte är noll.
            </seg>
          </u>
          <u xml:id="i-c8f40ee0254f1340-1210" prev="i-c8f40ee0254f1340-1187" who="Q5956750">
            <seg xml:id="i-FZ6GZXZQHdqP6dKFbTjHyu">
              Jag förstår att jag måste hoppa över en del delar av mitt anförande
              eftersom fru talmannen inte kommer att tillåta mig att berätta
              om vad en olycka innebär. Jag hoppar vidare i min text.
            </seg>
          </u>
          <u xml:id="i-c8f40ee0254f1340-1211" prev="i-c8f40ee0254f1340-1187" who="Q5956750">
            <seg xml:id="i-K5Mep1LnFgid3ysFPWyAMu">
              Jag nöjer mig med att säga att vi från Miljöpartiets sida och
              från den rödgröna sidan fört fram ett förslag om att vi i Sverige
              borde tillämpa en lagstiftning för de grupper av företag det handlar
              om som driver kärnteknisk verksamhet i vårt land. Det är ungefär
              en lagstiftning motsvarande den som i dag finns i Finland och
              Tyskland.
            </seg>
          </u>
          <u xml:id="i-c8f40ee0254f1340-1212" prev="i-c8f40ee0254f1340-1187" who="Q5956750">
            <seg xml:id="i-KTQSzYrniuPFA9GLRP6jQ3">
              I den lagstiftningen använder man sig av någonting som kallas
              för ansvarsgenombrott. Vi menar att dessa företag, Oskarshamnsgruppen,
              Ringhalsgruppen och Forsmarksgruppen, i huvudsak har tillgångar
              i sina verksamheter. Det är tillgångar som vid ett olyckstillfälle
              självfallet blir värdelösa. Regeringen föreslog att man ska ha
              någon form av säkerhet som måste finnas fri från anläggningarna
              för att de ska ha något värde efter en olycka.
            </seg>
          </u>
          <u xml:id="i-c8f40ee0254f1340-1213" prev="i-c8f40ee0254f1340-1187" who="Q5956750">
            <seg xml:id="i-Ar9832Ph8uNzehRdx8FSTE">
              Vi menar att ägarna slipper alldeles för billigt undan eftersom
              de kan ta ut resultatet ur verksamheten utan att riskera något
              annat än de 12 miljarder som de måste säkerställa. Därför vill
              vi ha ett ansvarsgenombrott som gör att ägarna, Fortum, Vattenfall,
              Eon och även de kommuner som äger små delar i reaktorerna, är
              medvetna om detta och får en korrekt ekonomisk kunskap om vad
              det är de faktiskt riskerar.
            </seg>
          </u>
          <u xml:id="i-c8f40ee0254f1340-1214" prev="i-c8f40ee0254f1340-1187" who="Q5956750">
            <seg xml:id="i-2eWZ8zgWGhtuPWkgorRoEL">
              En sak i propositionen som vi tycker är särskilt problematisk
              är att regeringen begär att riksdagen ska ge regeringen möjlighet
              att ägna sig åt en återförsäkringsverksamhet. Där tycker vi att
              ni föreslår ett brott mot era egna regler. Ni har ju sagt att
              ny kärnkraft i vårt land inte ska få byggas med subventioner.
              Men om man tittar på hur begreppet subvention definieras, till
              exempel hur WTO, EU med flera definierar det, ser man att det
              stämmer väl överens med den typ av verksamhet som återförsäkringsverksamhet
              innebär. Det skulle av dem klassas som en subvention.
            </seg>
          </u>
          <u xml:id="i-c8f40ee0254f1340-1215" prev="i-c8f40ee0254f1340-1187" who="Q5956750">
            <seg xml:id="i-Gnc3RAf8YRv86sZAgTyobo">
              Jag tycker att ni är väldigt splittrade och otydliga i ert budskap.
              Ni vill skapa förutsättningar för den som så önskar att bygga
              nya reaktorer på de ställen där vi har reaktorer i dag utan subventioner
              samtidigt som ni i betänkandet föreslår en självklar och tydlig
              subvention. Värdet av den är naturligtvis svårt att beskriva.
            </seg>
          </u>
          <u xml:id="i-c8f40ee0254f1340-1216" prev="i-c8f40ee0254f1340-1187" who="Q5956750">
            <seg xml:id="i-GsGmcVY1Jwta3B93vKER1E">
              Jag hade velat få tillstånd av talmannen att hålla en längre
              föreläsning för att försöka få er att förstå vilka värden det
              handlar om. Jag tycker att det skulle vara intressant för er att
              förstå mer grundligt att 12 miljarder är en mycket liten summa.
              Det har nämnts av Johan Löfstrand att tio gånger detta är 1 200
              miljarder. Det är en kostnad för Tjernobyl. Man ska komma ihåg
              att det fortfarande handlar om en kostnad som förutsätter att
              samhället går in och tar personalkostnaderna för räddningspersonal
              och för städningspersonal, alltså de 100 000 ur militär personal
              som man tog in för att göra de arbeten där man inte kan använda
              civil personal. Den kostnaden ligger utanför detta. Jag skulle
              kunna beskriva för er hur detta fortfarande kostar samhället i
              Ukraina oerhört stora pengar varje dag. Därför representerar även
              belopp på över 1 000 miljarder bara delar av de kostnader det
              handlar om.
            </seg>
          </u>
          <u xml:id="i-c8f40ee0254f1340-1217" prev="i-c8f40ee0254f1340-1187" who="Q5956750">
            <seg xml:id="i-Hb5Dt1VXaY8uJ9MTs6CGCb">
              Jag tycker därför att ni är naiva när ni känner er nöjda med
              ett förslag där man har så oerhört låga belopp. Det finns ingen
              som helst relevans mellan beloppet på 12 miljarder och den verksamhet
              det handlar om. Om detta hade varit en privat verksamhet där någon
              privat skulle ge en garanti skulle man aldrig någonsin ta en sådan
              risk. Riskpremierna brukar vara kopplade till vad den eventuella
              olyckan kan tänkas kosta.
            </seg>
          </u>
          <u xml:id="i-WV5sUcFX7XrRL6wF8zgdzx" prev="i-c8f40ee0254f1340-1187" who="Q5956750">
            <seg xml:id="i-7t9uWqJK2vdU8ngN4RKvBH">
              Jag yrkar bifall till reservationerna och avslag på förslaget
              i betänkandet.
            </seg>
          </u>
          <note type="speaker" xml:id="i-6ULoromHrgqPRJ7htCPwJr">
            Anf. 195 ANTI AVSAN (m):
          </note>
          <u xml:id="i-Sw6XgMegZfb7GgcLWSKmqu" next="i-c8f40ee0254f1340-1241" who="Q574782">
            <seg xml:id="i-TmgDr2LVcg5m93mknUngCp">
              Herr talman! I civilutskottets betänkande med rubriken Kärnkraften
              ökat skadeståndsansvar föreslås att riksdagen i enlighet med regeringens
              proposition ska godkänna 2004 års ändringsprotokoll till Pariskonventionen
              om skadeståndsansvar på atomenergins område och dess tilläggskonvention.
              Konventionerna innehåller grundläggande regler om ansvaret för
              skador vid radiologiska olyckor.
            </seg>
          </u>
          <u xml:id="i-c8f40ee0254f1340-1218" who="Q574782" prev="i-Sw6XgMegZfb7GgcLWSKmqu">
            <seg xml:id="i-DqW4x3zCcLWCqm5gkmERfS">
              För att Sverige ska klara de åtaganden som följer av de internationella
              reglerna föreslås att riksdagen ska anta en ny lag om ansvar och
              ersättning vid radiologiska olyckor som ska ersätta 1968 års atomansvarighetslag,
              precis som Egon Frid påpekade här tidigare.
            </seg>
          </u>
          <u xml:id="i-c8f40ee0254f1340-1219" prev="i-Sw6XgMegZfb7GgcLWSKmqu" who="Q574782">
            <seg xml:id="i-SJxo94FsMvUwKmkYW77vrq">
              Innan jag säger något mer om den svenska lagstiftningen kan jag
              påpeka att jag inte tänker ge mig ut i det faktafelsträsk som
              Jan Lindholm befann sig i. Jag ska i stället föröka belysa hur
              regelverket är tänkt att fungera, och jag börjar med att nämna
              Pariskonventionens grundläggande principer.
            </seg>
          </u>
          <u xml:id="i-c8f40ee0254f1340-1220" prev="i-Sw6XgMegZfb7GgcLWSKmqu" who="Q574782">
            <seg xml:id="i-Ja7AzqzaHDkpTyvQTZ9oc1">
              För det första: Ansvaret för atomskador är strikt, det vill säga
              oberoende av eget vållande.
            </seg>
          </u>
          <u xml:id="i-c8f40ee0254f1340-1221" prev="i-Sw6XgMegZfb7GgcLWSKmqu" who="Q574782">
            <seg xml:id="i-4RSs7y9NuSjpMPSmYhAaC8">
              För det andra: Ansvaret kanaliseras till anläggningshavaren,
              vilket innebär att exempelvis huvud- och underleverantörer inte
              kan bli ersättningsskyldiga för att ha vållat en radiologisk olycka
              genom fel eller försummelse vid tillverkning av olika komponenter
              i anläggningen. Detta innebär att något produktansvar inte kan
              aktualiseras och att anläggningshavaren blir helt och fullt ansvarig
              gentemot skadelidande.
            </seg>
          </u>
          <u xml:id="i-c8f40ee0254f1340-1222" prev="i-Sw6XgMegZfb7GgcLWSKmqu" who="Q574782">
            <seg xml:id="i-6SeaJm9cN4Rv495MseyGe3">
              För det tredje: Ansvaret är som huvudregel begränsat, vilket
              regeringen och så här långt även majoriteten i civilutskottet
              har valt att göra avsteg från genom att föreslå att det införs
              ett obegränsat skadeståndsansvar. Detta har blivit möjligt genom
              de internationella regler som Sverige nu väntas tillträda.
            </seg>
          </u>
          <u xml:id="i-c8f40ee0254f1340-1223" prev="i-Sw6XgMegZfb7GgcLWSKmqu" who="Q574782">
            <seg xml:id="i-3YdQeT5xCmzCr18zxbAFWV">
              För det fjärde: Ansvaret ska vara täckt av en försäkring eller
              garanteras av annan ekonomisk säkerhet.
            </seg>
          </u>
          <u xml:id="i-c8f40ee0254f1340-1224" prev="i-Sw6XgMegZfb7GgcLWSKmqu" who="Q574782">
            <seg xml:id="i-82FUTxc73HZ9GBSpA9Hi5c">
              Ändringarna i Pariskonventionen och tilläggskonventionen innebär
              i sig en väsentlig höjning av ansvarsbeloppen. En viktig och central
              del i den nya lagstiftningen är att det införs ett obegränsat
              ansvar för innehavare av kärntekniska anläggningar, vilket också
              har berörts vid ett antal tillfällen i näringsutskottets kärnkraftsdebatt
              tidigare i dag. Ansvaret ska finansieras upp till vissa angivna
              nivåer, och jag tänker inte beröra dessa nivåer närmare nu eftersom
              det har nämnts här tidigare.
            </seg>
          </u>
          <u xml:id="i-c8f40ee0254f1340-1225" prev="i-Sw6XgMegZfb7GgcLWSKmqu" who="Q574782">
            <seg xml:id="i-YCLa6CcymJda5L7H2twM2v">
              Men det finns redan inledningsvis skäl att framhålla att det
              är positivt att lagstiftningen beträffande radiologiska olyckor
              harmoniseras och att Sverige, förutom Finland och Tyskland, blir
              en av de konventionsstater som utnyttjar möjligheten att införa
              ett obegränsat skadeståndsansvar.
            </seg>
          </u>
          <u xml:id="i-c8f40ee0254f1340-1226" prev="i-Sw6XgMegZfb7GgcLWSKmqu" who="Q574782">
            <seg xml:id="i-UHimVcBN8zw6uNjAf72pEL">
              Herr talman! Om en ekonomisk säkerhet inte finns eller är otillräcklig
              ansvarar konventionsstaterna antingen själva eller på vissa nivåer
              gemensamt för att täcka anläggningshavarens ansvar. Visserligen
              är frågan om att ställa en ansvarsförsäkring eller annan säkerhet
              straffsanktionerad, men om det skulle vara så finns det ett sekundärt
              andrahandsansvar.
            </seg>
          </u>
          <u xml:id="i-c8f40ee0254f1340-1227" prev="i-Sw6XgMegZfb7GgcLWSKmqu" who="Q574782">
            <seg xml:id="i-JBM4hReVA6qoRuaCcDWJuR">
              Sammantaget innebär ändringarna att den garanterade och för anläggningshavarnas
              vidkommande finansierade ersättningen i händelse av en radiologisk
              olycka höjs från 6 miljarder kronor upp till ca 15 miljarder kronor.
              Lagförslaget innebär också att statens återkravsrätt gentemot
              anläggningshavarna blir obegränsad.
            </seg>
          </u>
          <u xml:id="i-c8f40ee0254f1340-1228" prev="i-Sw6XgMegZfb7GgcLWSKmqu" who="Q574782">
            <seg xml:id="i-DxjaqyWFruvTMFq2w1uduz">
              Finansieringskraven kan jämföras med dem i Tyskland, men man
              kan också se finansieringskravet på 12 miljarder i Sverige mot
              bakgrund av att den totala installerade effekten i Tyskland är
              mer än dubbelt så hög som i Sverige. Det har lett till bedömningen
              att det inte är motiverat att bestämma ett högre finansierat ansvarsbelopp
              än 12 miljarder i Sverige.
            </seg>
          </u>
          <u xml:id="i-c8f40ee0254f1340-1229" prev="i-Sw6XgMegZfb7GgcLWSKmqu" who="Q574782">
            <seg xml:id="i-LYUEfTCmXvJDRQEgwPiHsP">
              Dessutom tillåter den tyska aktiebolagsrätten, till skillnad
              från svensk rätt, ansvarsgenombrott genom en koncern. Det har
              i Tyskland lett till ett särskilt solidaritetsavtal mellan alla
              ägarbolag i den tyska kärnkraftsindustrin.
            </seg>
          </u>
          <u xml:id="i-c8f40ee0254f1340-1230" prev="i-Sw6XgMegZfb7GgcLWSKmqu" who="Q574782">
            <seg xml:id="i-7TBspnHZ1d7nYo9YbacGqU">
              De valda nivåerna när det gäller anläggningshavarnas finansiering
              av skadeståndsansvaret har föregåtts av en noggrann avvägning
              mellan risker och kostnader förknippade med en stor olycka och
              den låga sannolikheten för att en radiologisk olycka med svåra
              konsekvenser ska inträffa. Man kan anse att nivåerna är väl avvägda.
            </seg>
          </u>
          <u xml:id="i-c8f40ee0254f1340-1231" prev="i-Sw6XgMegZfb7GgcLWSKmqu" who="Q574782">
            <seg xml:id="i-Cfuo9bzx1DkPTSYz2KMxHD">
              Ett obegränsat ansvar för anläggningshavaren innebär i och för
              sig inte nödvändigtvis att skadelidande garanteras full ersättning
              i händelse av en radiologisk olycka med mycket allvarliga konsekvenser.
              Möjligheten att få ersättning beror naturligtvis också på bolagets
              ekonomiska ställning.
            </seg>
          </u>
          <u xml:id="i-c8f40ee0254f1340-1232" prev="i-Sw6XgMegZfb7GgcLWSKmqu" who="Q574782">
            <seg xml:id="i-PQCWX31VWN28aiWHXMZ95F">
              Mot bakgrund av att de svenska anläggningshavarna normalt sett
              har begränsade ekonomiska ramar har regeringen föreslagit att
              en försäkring som syftar till att ersätta skador på byggnader,
              anläggningar, system, komponenter och anordningar av betydelse
              för säkerheten i kärnteknisk verksamhet inte ska få ha någon annan
              som förmånstagare än den som är tillståndshavare för verksamheten.
              Därmed kommer de medel som betalas ut genom försäkringen att gå
              till anläggningshavaren och inte till exempel till anläggningshavarens
              moderbolag.
            </seg>
          </u>
          <u xml:id="i-c8f40ee0254f1340-1233" prev="i-Sw6XgMegZfb7GgcLWSKmqu" who="Q574782">
            <seg xml:id="i-P1B7m6yET3wdtcporCQwZH">
              Detta innebär att ersättningsmedlen från försäkringen kan användas
              för att ersätta skadelidande i ett sammanhang med obegränsat ansvar
              för anläggningshavaren. Enligt de uppgifter som tidigare har lämnats
              till Strålskyddsutredningen har egendomsförsäkringarna legat i
              spannet mellan 15 och 20 miljarder kronor.
            </seg>
          </u>
          <u xml:id="i-c8f40ee0254f1340-1234" prev="i-Sw6XgMegZfb7GgcLWSKmqu" who="Q574782">
            <seg xml:id="i-28EmbCF1aYmqRp6Ta2wbSo">
              Den viktigaste fördelen med det obegränsade skadeståndsansvaret
              är att de skadelidandes anspråk på skydd inte tillgodoses enbart
              genom den garanterade nivån på ansvarsförsäkringen eller motsvarande
              säkerhet utan även genom möjligheten att få ersättning från anläggningshavarens
              tillgångar i övrigt, till skillnad från vad Jan Lindholm påstod
              här tidigare.
            </seg>
          </u>
          <u xml:id="i-c8f40ee0254f1340-1235" prev="i-Sw6XgMegZfb7GgcLWSKmqu" who="Q574782">
            <seg xml:id="i-FWzTnVCMQg9Q9EULwpivwc">
              En egendomsförsäkring som anläggningshavaren tecknar för att
              kunna ersätta skador på reaktoranläggningen får just därför, precis
              som jag sade, inte ha någon annan förmånstagare. På det viset
              omöjliggörs också att försäkringsersättningen betalas ut till
              något annat bolag eller på annat sätt undandras de skadelidande.
            </seg>
          </u>
          <u xml:id="i-c8f40ee0254f1340-1236" prev="i-Sw6XgMegZfb7GgcLWSKmqu" who="Q574782">
            <seg xml:id="i-7CPc5nmwhDGgFE4Q1aeLTj">
              De föreslagna bestämmelserna innebär att anläggningshavarna faktiskt
              i hög grad kommer att svara för de verkliga kostnader som en olycka
              kan orsaka. Av propositionen framgår just detta att kapitaliseringen
              inte är så hög. Den här regeln syftar till att motverka detta.
            </seg>
          </u>
          <u xml:id="i-c8f40ee0254f1340-1237" prev="i-Sw6XgMegZfb7GgcLWSKmqu" who="Q574782">
            <seg xml:id="i-CqULLi45FmUjKrEW3S6QTJ">
              Jag kan också nämna att det i atomansvarighetslagen finns ett
              lagrum, vilket berördes tidigare under debatten, där det föreskrivs
              att ersättning av statsmedel bereds enligt grunder som fastställs
              i särskild lag om den sammanlagda ersättningen enligt atomansvarighetslagen
              inte räcker till full ersättning för skadan.
            </seg>
          </u>
          <u xml:id="i-c8f40ee0254f1340-1238" prev="i-Sw6XgMegZfb7GgcLWSKmqu" who="Q574782">
            <seg xml:id="i-CMoZgEfnWN6VBohtq2FGKf">
              I den proposition som vi behandlar nu föreslås ingen motsvarighet
              till denna bestämmelse. Regeringen hänvisar till att Lagrådet
              har ifrågasatt om den motsvarande bestämmelse som fanns i lagrådsremissen
              var nödvändig och vilken funktion den var avsedd att fylla. Vidare
              påpekar regeringen att riksdagen, precis som Lagrådet har framhållit,
              även utan en sådan bestämmelse kan besluta att ytterligare ersättning
              av statsmedel ska kunna beredas till skadelidande om det vid en
              händelse av katastrofkaraktär skulle visa sig att den ersättning
              som ska betalas ut enligt den nya lagen inte är tillräcklig för
              att fullt ut ersätta de skadelidande. Detta blir då den yttersta
              garantin för att de skadelidande ersätts fullt ut.
            </seg>
          </u>
          <u xml:id="i-c8f40ee0254f1340-1239" prev="i-Sw6XgMegZfb7GgcLWSKmqu" who="Q574782">
            <seg xml:id="i-HYfT1sXXaQeoWQBjkWsxGQ">
              Slutligen när det gäller frågan om ansvarsgenombrott i koncernförhållande
              kan man säga att frågan egentligen är om detta är möjligt enligt
              svensk aktiebolagsrätt. När man talar om ansvarsgenombrott i ett
              aktiebolag menar man normalt att styrelsen på någon ansvarsgrund
              görs ansvarig för bolagets förpliktelser. Sådana förpliktelser
              är av naturliga skäl ofta skulder. I detta sammanhang handlar
              dock frågan inte om styrelsernas ansvar utan om ett mycket mer
              långtgående ansvarsgenombrott som i så fall skulle handla om aktieägarnas
              ansvar. Detta skulle naturligtvis vara ett avsteg från den grundläggande
              aktiebolagsrättsliga principen att aktieägarna inte är personligen
              ansvariga för bolagets skulder.
            </seg>
          </u>
          <u xml:id="i-c8f40ee0254f1340-1240" prev="i-Sw6XgMegZfb7GgcLWSKmqu" who="Q574782">
            <seg xml:id="i-VAdLMdE7R29PM5SXyAtPMY">
              Varken atomansvarighetslagen eller den nya föreslagna lagen innehåller
              någon bestämmelse om ansvarsgenombrott. Detta har också prövats
              av Strålsäkerhetsutredningen, som också har hänvisat till ett
              antal tidigare utredningar där man har kommit fram till att det
              inte är aktuellt att införa någon sådan bestämmelse om aktiebolagsrättsligt
              ansvarsgenombrott för att säkerställa anläggningshavarens ekonomiskt
              obegränsade ansvar.
            </seg>
          </u>
          <u xml:id="i-c8f40ee0254f1340-1241" prev="i-Sw6XgMegZfb7GgcLWSKmqu" who="Q574782">
            <seg xml:id="i-SwjYrv3yEEDo59j4XCvkUp">
              Herr talman! Jag yrkar bifall till förslaget i civilutskottets
              betänkande, vilket innebär avslag på reservationerna.
            </seg>
          </u>
          <note type="speaker" xml:id="i-Mycc1YrUadrc8uoJjoZNfu">
            Anf. 196 JAN LINDHOLM (mp) replik:
          </note>
          <u xml:id="i-c8f40ee0254f1340-1242" next="i-c8f40ee0254f1340-1244" who="Q5956750">
            <seg xml:id="i-MFJ6FKK2cbky7F5GYM3fAT">
              Herr talman! Eftersom Anti Avsan började sitt anförande med att
              prata om något faktafelsträsk som jag tydligen hade befunnit mig
              i är jag självfallet väldigt intresserad av att veta vad det skulle
              bestå av. Av Anti Avsans anförande uppfattade jag att det eventuellt
              skulle handla om någonting som har att göra med att jag skulle
              ha påstått att det verksamhetsansvariga företagets försäkringar
              skulle kunna gå till ägaren. Något sådant har jag över huvud taget
              inte pratat om.
            </seg>
          </u>
          <u xml:id="i-c8f40ee0254f1340-1243" prev="i-c8f40ee0254f1340-1242" who="Q5956750">
            <seg xml:id="i-EawV6qnig7Hvd9SaBGosPa">
              Däremot konstaterade jag att det enligt vad jag har läst i betänkandet
              fanns ett faktafel i Anti Avsans anförande när han sade att man
              höjer från 6 till 15 miljarder. Man höjer från 3 till 12, och
              sedan ska konventionsstaterna själva stå för 3 till. Det är vad
              som står i betänkandet.
            </seg>
          </u>
          <u xml:id="i-c8f40ee0254f1340-1244" prev="i-c8f40ee0254f1340-1242" who="Q5956750">
            <seg xml:id="i-GXvzRV2LEZrDLHJXAeMeaD">
              För att kunna ställa följdfrågor är jag väldigt intresserad av
              vad det är för någonting i mitt anförande som skulle vara någon
              form av faktafelsträsk.
            </seg>
          </u>
          <note type="speaker" xml:id="i-5jUn15ap8vCswgoqd1QULG">
            Anf. 197 ANTI AVSAN (m) replik:
          </note>
          <u xml:id="i-c8f40ee0254f1340-1245" next="i-c8f40ee0254f1340-1248" who="Q574782">
            <seg xml:id="i-WyYLGR4usu1YfmXeNzSpWK">
              Herr talman! Det är naturligtvis inte för sent att läsa på. Jag
              skulle kanske inte rekommendera utskottsbetänkandet i första hand
              utan den gröna propositionen Kärnkraften ökat skadeståndsansvar
              . Det står lite mer text i den.
            </seg>
          </u>
          <u xml:id="i-c8f40ee0254f1340-1246" prev="i-c8f40ee0254f1340-1245" who="Q574782">
            <seg xml:id="i-UHSzdP4tK8BcBrnS6uL2QU">
              Herr talman! Sedan var det fråga om vad som var fel. Jan Lindholm
              påstod att det obegränsade ansvaret var begränsat till 12 miljarder,
              men det är i sak fel. Det framgick av mitt anförande, men jag
              kan gärna beskriva det igen.
            </seg>
          </u>
          <u xml:id="i-c8f40ee0254f1340-1247" prev="i-c8f40ee0254f1340-1245" who="Q574782">
            <seg xml:id="i-CUx1Bczgjc3ttRubiTeyRj">
              När det gäller kärnreaktorer ställs det krav på finansiering
              upp till en nivå av 12 miljarder. Den finansieringen kan antingen
              bestå av en ansvarsförsäkring eller av att det ställs en annan
              säkerhet. För andra kärntekniska anläggningar ligger nivån på
              samma sätt på 7 miljarder kronor. Det obegränsade ansvaret innebär
              att man kan vända sig till anläggningshavaren och kräva ersättning
              utöver detta. I propositionen står det att regelverket också innebär
              att den garanterade ersättningen kan krävas ut av den skadelidande
              direkt från den som har ställt försäkringen. När det gäller det
              obegränsade ansvaret i övrigt får man alltså vända sig till anläggningshavaren
              som, om så skulle erfordras, sannolikt i ganska stor omfattning
              kan täcka det genom den egendomsförsäkring som finns för anläggningen
              och alla komponenter i den.
            </seg>
          </u>
          <u xml:id="i-c8f40ee0254f1340-1248" prev="i-c8f40ee0254f1340-1245" who="Q574782">
            <seg xml:id="i-G7kb4hxweY3wUfc1LBYH7K">
              Det som påstås vara ett faktafel från min sida är inte ett faktafel.
              Det jag sade var att den högsta garanterade ersättningen är 15
              miljarder, och det inbegriper 3 miljarder som konventionsstaterna
              ska stå för gemensamt.
            </seg>
          </u>
          <note type="speaker" xml:id="i-MmRZDo6y9xQcWvhAUDsBLh">
            Anf. 198 JAN LINDHOLM (mp) replik:
          </note>
          <u xml:id="i-c8f40ee0254f1340-1249" next="i-c8f40ee0254f1340-1254" who="Q5956750">
            <seg xml:id="i-WRD9iMgFfK96pitL6tDDPQ">
              Herr talman! Nu sade Anti Avsan inte det, utan han sade att man
              höjde från 6 till 15, men vi ska inte bråka om det.
            </seg>
          </u>
          <u xml:id="i-c8f40ee0254f1340-1250" prev="i-c8f40ee0254f1340-1249" who="Q5956750">
            <seg xml:id="i-7rZaWG2Vo3QSmCzMenVF3h">
              Det är helt klart att det handlar om den här ordleken. Det är
              den som Anti Avsan påstår skulle vara ett faktafel. Det kommer
              vi naturligtvis inte att kunna reda ut och bli ense om.
            </seg>
          </u>
          <u xml:id="i-c8f40ee0254f1340-1251" prev="i-c8f40ee0254f1340-1249" who="Q5956750">
            <seg xml:id="i-Q8WZ91YdQYLQNJqk8LNB3c">
              Men faktum är att det som står i lagen är att tillståndshavaren
              som driver den här verksamheten har en skyldighet att säkerställa
              ett visst belopp. Jag har läst den där gröna väldigt noggrant
              även om det är ett tag sedan, så jag vet att det finns olika typer
              av kärntekniska verksamheter med olika nivåer. Som jag också påpekade
              är det så att utöver de 12 miljarderna har konventionsstaterna
              en överenskommelse, som vi nu ingår, om att klara ytterligare
              3 miljarder. Därutöver är det så att säga det enskilda landet
              som får stå för det.
            </seg>
          </u>
          <u xml:id="i-c8f40ee0254f1340-1252" prev="i-c8f40ee0254f1340-1249" who="Q5956750">
            <seg xml:id="i-EduHgUxN2iwkZBfzPe28hT">
              Att sedan anläggningshavaren skulle ha försäkringar därutöver
              är ingenting som vi styr med den här lagstiftningen, utan det
              är naturligtvis upp till anläggningshavaren. Det är klart att
              om de kan skaffa fram andra resurser finns ju det.
            </seg>
          </u>
          <u xml:id="i-c8f40ee0254f1340-1253" prev="i-c8f40ee0254f1340-1249" who="Q5956750">
            <seg xml:id="i-VnjSERsHUiZTuVdcjv7GGq">
              Nu fick jag inte hålla mitt föredrag som jag hade tänkt, och
              då kanske Anti Avsan hade förstått mer vad det handlar om. En
              sådan här typ av radiologisk olycka berör kostnader som ligger
              så oerhört långt över de pengar vi pratar om här. Även de eventuella
              försäkringar som anläggningshavaren har omfattar belopp som inte
              rör sig i närheten av de summor som en sådan här olycka handlar
              om.
            </seg>
          </u>
          <u xml:id="i-c8f40ee0254f1340-1254" prev="i-c8f40ee0254f1340-1249" who="Q5956750">
            <seg xml:id="i-QSL1CvNK3GtFELMfeCEvPY">
              Det som jag driver som tes är att när de här tillgångarna är
              tömda och de skulle de ju vara även vid ett ansvarsgenombrott
              töms de ju när ägaren drabbas. Därför kommer vi ändå i slutändan
              att ha ett stort samhälleligt ansvar, och det är det jag tycker
              att vi borde försöka minska.
            </seg>
          </u>
          <note type="speaker" xml:id="i-9AWDhKyA2hLU5S73G2BQkw">
            Anf. 199 ANTI AVSAN (m) replik:
          </note>
          <u xml:id="i-c8f40ee0254f1340-1255" next="i-c8f40ee0254f1340-1259" who="Q574782">
            <seg xml:id="i-F1MZ111hSNJJRXb2STgqEs">
              Herr talman! Man brukar i olika sammanhang säga att sanningen
              bor i betraktarens öga. Ordleken handlar kanske om juridik, om
              regler eller till och med om rättsregler. Om det ska kallas för
              ordlek får väl andra avgöra, men det är också så att olika saker
              definieras i den här lagstiftningen, och på det viset beskrivs
              det vad de olika begreppen innebär.
            </seg>
          </u>
          <u xml:id="i-c8f40ee0254f1340-1256" prev="i-c8f40ee0254f1340-1255" who="Q574782">
            <seg xml:id="i-GG5qthiCZDhrtg8zLTj3f2">
              När det gäller de frågor som Jan Lindholm har varit inne på nu
              ser jag inte att det finns några tveksamheter. Jag kan inte se
              att det är någon ordlek, utan det beror precis på vad man ser
              när man läser texten.
            </seg>
          </u>
          <u xml:id="i-c8f40ee0254f1340-1257" prev="i-c8f40ee0254f1340-1255" who="Q574782">
            <seg xml:id="i-Ap7UuiXPmmhwuXp9Ndyg6q">
              Vad vi ska komma ihåg är att både ställandet av säkerhet om det
              skulle vara aktuellt, och i första hand att teckna finansieringsansvaret
              genom en ansvarsförsäkring, är straffsanktionerat med böter eller
              fängelse upp till sex månader. Det behöver dock inte innebära
              att det faktiskt ställs säkerheter. Det är också på det viset
              att Finansinspektionen kontrollerar det införs en särskilt bestämmelse
              om det om man kan godta en ansvarsförsäkring.
            </seg>
          </u>
          <u xml:id="i-c8f40ee0254f1340-1258" prev="i-c8f40ee0254f1340-1255" who="Q574782">
            <seg xml:id="i-TS7GyeX8PiQ2B3ufUAhHK6">
              Jag tycker inte att det viktigaste i en sådan här situation är
              att någon viss anläggningshavare ska ersätta de skadelidande,
              utan det viktiga är att de skadelidande faktiskt ersätts fullt
              ut. Såtillvida innebär den här lagstiftningen inte någon skillnad
              mot vad som har gällt tidigare enligt atomansvarighetslagen.
            </seg>
          </u>
          <u xml:id="i-c8f40ee0254f1340-1259" prev="i-c8f40ee0254f1340-1255" who="Q574782">
            <seg xml:id="i-8Y3nvyzJmXEY8HfYHXqzkK">
              Den stora skillnaden är att ett större ansvar läggs på anläggningshavarna.
              Det är otvetydigt på det viset, därför att det är en väsentlig
              höjning av ansvarsbeloppen. Också det här förmånstagarförordnandet
              som gäller egendomsförsäkringen gör att det beloppet inte kan
              dras undan och att det faller under det obegränsade ansvaret.
            </seg>
          </u>
          <note type="speaker" xml:id="i-4v7jc5deck8KcqbqcF8cYL">
            Anf. 200 EGON FRID (v) replik:
          </note>
          <u xml:id="i-c8f40ee0254f1340-1260" next="i-c8f40ee0254f1340-1263" who="Q5743643">
            <seg xml:id="i-F81jtJZK7W4j21P8b7LgG3">
              Herr talman! Den här frågan är viktig just utifrån att när vi
              pratar om kärnkraft och kärnkraftsutbyggnad ska vi försöka att
              minska utbyggnaden av kärnkraften och i stället använda samhälleliga
              pengar och investeringar till förnybar energi. Det handlar om
              att belasta kärnkraften med dess faktiska kostnader, även för
              säkerheten och för de risker som det innebär att bedriva kärnverksamhet
              i kärnreaktorer som de här tre ägargrupperna gör i Sverige med
              sina tio reaktorer.
            </seg>
          </u>
          <u xml:id="i-c8f40ee0254f1340-1261" prev="i-c8f40ee0254f1340-1260" who="Q5743643">
            <seg xml:id="i-GxHoXJgskjyNbM8324GwVu">
              Då handlar det om den förändring av texten som faktiskt regeringen
              föreslår. Det kanske är förmätet att kalla det för en ordlek,
              men det är en textförändring som visserligen handlar om att man
              ökar ansvaret fyra eller fem gånger mot tidigare beroende på om
              man tar 12 miljarder som tak eller det utökade ansvaret upp till
              15 miljarder som finns här.
            </seg>
          </u>
          <u xml:id="i-c8f40ee0254f1340-1262" prev="i-c8f40ee0254f1340-1260" who="Q5743643">
            <seg xml:id="i-2bw6Fxc2WZ7xe3Zj9qs9rT">
              Men det är också en moralisk fråga. Det handlar om att belasta
              bolagen, anläggningshavaren inklusive moderbolaget, de stora energibolagen,
              med ansvaret. Det handlar också om att diskutera hur vi kan hitta
              en modell som den tyska modellen med det solidariska ansvaret.
              Diskussionerna kring ansvarsgenombrott som det pratas om i texten
              i lagstiftningen kommer man inte till någon lösning på.
            </seg>
          </u>
          <u xml:id="i-c8f40ee0254f1340-1263" prev="i-c8f40ee0254f1340-1260" who="Q5743643">
            <seg xml:id="i-4xDZSrFYyJgQjQub3QMXfE">
              Det här skulle jag vilja att Anti Avsan berör utifrån aktiebolagslagen
              och den lagstiftning som är möjlig. Uppenbarligen har man hittat
              en genväg i Tyskland genom den här avtalslösningen, men i så fall
              borde det också finnas möjlighet att göra det i Sverige.
            </seg>
          </u>
          <note type="speaker" xml:id="i-K3WFjy6svjLZi7iqF1uFBK">
            Anf. 201 ANTI AVSAN (m) replik:
          </note>
          <u xml:id="i-c8f40ee0254f1340-1264" next="i-c8f40ee0254f1340-1268" who="Q574782">
            <seg xml:id="i-XiUDYq4WWh2hSMmYTjw7hX">
              Herr talman! Just det går inte att utläsa i handlingarna. Men
              jag har pratat med personer som arbetar inom kärnkraftsindustrin,
              och det finns ansvarsförbindelser som är tecknade mellan de stora
              aktörerna i Sverige också. Det är ett led i att faktiskt klara
              av ansvaret för finansieringen av eventuella skadeståndsanspråk.
            </seg>
          </u>
          <u xml:id="i-c8f40ee0254f1340-1265" prev="i-c8f40ee0254f1340-1264" who="Q574782">
            <seg xml:id="i-XDWYtoXMTVVCqZvaqxuuZE">
              Nu har det legat på en lägre nivå tidigare, och det som har gällt
              för egendomsförsäkringarna och som jag ändå tycker är viktigt
              i sammanhanget är det som har gällt tidigare under atomansvarighetslagen.
              När Strålskyddsutredningen begärde in uppgifter om detta visade
              det sig att det ligger på en nivå mellan 15 och 20 miljarder kronor.
              Det var under de förhållandena.
            </seg>
          </u>
          <u xml:id="i-c8f40ee0254f1340-1266" prev="i-c8f40ee0254f1340-1264" who="Q574782">
            <seg xml:id="i-JGgqbJh4DXGuz4ZhF7mM6v">
              Man kan väl säga att under nu rådande förhållanden, när det finansierade
              ansvaret höjs väsentligt, ställs det kanske högre krav på egendomsförsäkringar
              också. Jag har nämligen svårt att se att någon vill finansiera
              en sådan här verksamhet utan att det finns en egendomsförsäkring.
              Varenda villaägare vet att det krävs fullvärdesförsäkring av den
              egna fastigheten, och det måste ju gälla i ännu högre grad här.
            </seg>
          </u>
          <u xml:id="i-c8f40ee0254f1340-1267" prev="i-c8f40ee0254f1340-1264" who="Q574782">
            <seg xml:id="i-W8NxSiqiLv2HYXB2PJWJ5A">
              Vad som är viktigt här är att det faktiskt är ett obegränsat
              ansvar, alldeles oavsett vad det kan leda till i det enskilda
              fallet i slutändan. Det bygger på den miljörättsliga principen
              att förorenaren betalar, och det ger också en tydlig signal om
              att det inte finns någon gräns för när det ekonomiska ansvaret
              efter en olycka upphör.
            </seg>
          </u>
          <u xml:id="i-c8f40ee0254f1340-1268" prev="i-c8f40ee0254f1340-1264" who="Q574782">
            <seg xml:id="i-JCZ72R8uY7UCmd68DNv7Rs">
              Det skapas därigenom ytterligare drivkrafter för säkerhetsarbetet
              inom kärnkraftsindustrin, och det är jätteviktigt i det här sammanhanget,
              för självklart är det ingen som vill ha kärnkraft som är osäker.
              Det ska ställas mycket höga krav på säkerheten, och skadeståndsansvaret
              är ett viktigt led i detta.
            </seg>
          </u>
          <note type="speaker" xml:id="i-PzduTTsb1pY4PuviPceCnN">
            Anf. 202 EGON FRID (v) replik:
          </note>
          <u xml:id="i-c8f40ee0254f1340-1269" next="i-c8f40ee0254f1340-1273" who="Q5743643">
            <seg xml:id="i-E5vDpa47RMhwo2VfvbbhRf">
              Herr talman! Kärnkraften är osäker, och det är också därför som
              det är extra viktigt att vi har ett tydligt ägaransvar som även
              ligger på moderbolagen för att de också ska vara med och ta ansvar
              för eventuella framtida kärnkraftsolyckor. Riskerna ökar i takt
              med att kärnkraften blir äldre i Sverige och också att man kanske
              går in i de här kärnkraftverken och uppgraderar och utvecklar
              dem vidare som regeringen nu avser att göra.
            </seg>
          </u>
          <u xml:id="i-c8f40ee0254f1340-1270" prev="i-c8f40ee0254f1340-1269" who="Q5743643">
            <seg xml:id="i-D1bcvpWv9dRvM8HNwY7DEB">
              Det här obegränsade skadeståndsansvaret är trots allt inte obegränsat,
              eftersom det är begränsat till högst 15 miljarder.
            </seg>
          </u>
          <u xml:id="i-c8f40ee0254f1340-1271" prev="i-c8f40ee0254f1340-1269" who="Q5743643">
            <seg xml:id="i-L7BKUD4s4HAUFnCaU1J1Yu">
              En annan fråga som vi också måste beröra i den här diskussionen
              är missuppfattningen om att Centern och de förhandlande partierna
              i Alliansen ska ha löst den här frågan genom att utöka det begränsade
              ansvaret till ett obegränsat ansvar på 1215 miljarder.
            </seg>
          </u>
          <u xml:id="i-c8f40ee0254f1340-1272" prev="i-c8f40ee0254f1340-1269" who="Q5743643">
            <seg xml:id="i-U8xFT7TtNpGriLucUJLrLt">
              Men som jag har kunnat läsa mig till i det här betänkandet och
              även i propositionen handlar det här om harmonisering av de konventioner
              som Sverige har följt tidigare. De förslag till ändringar i konventionerna
              som Sverige har förhållit sig till och vad vi alla är överens
              om att vi ska harmonisera till är att det här naturligtvis är
              gränsöverskridande risker för vilka vi också måste ha ett gemensamt
              ansvar över landets gränser.
            </seg>
          </u>
          <u xml:id="i-c8f40ee0254f1340-1273" prev="i-c8f40ee0254f1340-1269" who="Q5743643">
            <seg xml:id="i-VYw4LEBDxdcDwkGZjgbNow">
              Här har det gjorts gällande att allianspartierna, särskilt Centerpartiet,
              har arbetat för att få detta obegränsade ansvar. Man kan dock
              utläsa att det obegränsade ansvaret finns som förslag till den
              harmonisering av förändringar i Pariskonventionen som Sverige
              ändå skulle ansluta sig till.
            </seg>
          </u>
          <note type="speaker" xml:id="i-TWUQkGrRaXzRJuf5vn8324">
            Anf. 203 ANTI AVSAN (m) replik:
          </note>
          <u xml:id="i-c8f40ee0254f1340-1274" next="i-c8f40ee0254f1340-1277" who="Q574782">
            <seg xml:id="i-Rbvb2eF9ovKQ47hTQAMnuc">
              Herr talman! Det obegränsade ansvaret är per definition obegränsat.
              Sedan finns det alltid gränser för hur stora tillgångar någon
              har. Rent teoretiskt skulle man kanske kunna säga att ifall man
              ägde alla tillgångar i världen skulle ansvaret verkligen vara
              obegränsat, men jag tror att alla förstår att det är en fiktion.
              Det finns alltså någon form av begränsning.
            </seg>
          </u>
          <u xml:id="i-c8f40ee0254f1340-1275" prev="i-c8f40ee0254f1340-1274" who="Q574782">
            <seg xml:id="i-TCkQEsn9NQ4cMmboSbVT5R">
              Det viktiga är att det handlar om att kärnkraftsindustrin ska
              ta sitt ansvar för säkerhetsarbetet och, för det fall olyckan
              skulle vara framme, konsekvenserna av de ersättningsanspråk som
              kan komma från de skadelidande. Men trots detta finns det ett
              andrahandsansvar för staten. Som jag sade i mitt anförande har
              det funnits hela tiden, och det finns nu också. Det ansvaret leder
              till att skadelidande ska ersättas fullt ut.
            </seg>
          </u>
          <u xml:id="i-c8f40ee0254f1340-1276" prev="i-c8f40ee0254f1340-1274" who="Q574782">
            <seg xml:id="i-9VJzyAFVAWvWSLbDjUHRUs">
              Man kan ha olika synpunkter på det, men personligen tycker jag,
              och säkert många andra också, att det är viktigare att enskilda
              skadelidande ersätts fullt ut efter en radiologisk olycka än att
              någon på något vis skulle ersätta på ett sätt som faktiskt inte
              är möjligt. Återigen: Det egna ansvaret är mycket stort, vilket
              förtjänar att påpekas.
            </seg>
          </u>
          <u xml:id="i-c8f40ee0254f1340-1277" prev="i-c8f40ee0254f1340-1274" who="Q574782">
            <seg xml:id="i-BdghdThrDhfAfwBPHyHmJ1">
              Låt mig ta upp en sak som nämndes tidigare i debatten. På något
              vis tycker jag att det är ofattbart att oppositionspartierna inte
              kan acceptera den förbättring av situationen för de skadelidande
              som förslaget innebär. Om man inte tycker att det är tillräckligt
              finns det ändå inte skäl att säga nej. Jag kan inte förstå det.
            </seg>
          </u>
          <note type="speaker" xml:id="i-Sq9pc7HqUpCKmekFT2BhDz">
            Anf. 204 LENNART PETTERSSON (c):
          </note>
          <u xml:id="i-c8f40ee0254f1340-1278" next="i-BaVpXK3p8qRRvkxfVwehys" who="Q6047162">
            <seg xml:id="i-TQz2sh7aKSx4p6VFTGHZM6">
              Herr talman! Så har vi då kommit till civilutskottets del i energiöverenskommelsen
              från 2009. Vi ska inte ta ställning till kärnkraftens vara eller
              icke vara, utan vilket ekonomiskt ansvar vi ska lägga på reaktorbolagen
              i skadeståndsärenden. Därav följer att mitt anförande blir ganska
              kort.
            </seg>
          </u>
          <u xml:id="i-c8f40ee0254f1340-1279" prev="i-c8f40ee0254f1340-1278" who="Q6047162">
            <seg xml:id="i-SDZwGeZUBi7VWSXMnxwNKY">
              Regeringen föreslår väsentligt skärpta krav på bolagen. Det är
              välkommet, och jag utgår från att alla oberoende av parti tycker
              att detta är bra. Det gäller även befintlig verksamhet. Som framgår
              av utskottets ställningstagande ökar bland annat beloppen som
              bolagen ska garantera från 3 miljarder kronor till 12 miljarder
              kronor. Utöver detta införs ett obegränsat skadeståndsansvar för
              skador över 15 miljarder kronor. Eftersom bolagen nu tvingas ändra
              sina egendomsförsäkringar till att ha reaktorbolagen som förmånstagare
              betyder det att ytterligare upp emot 20 miljarder kan tas i anspråk
              vid en olycka. Till detta kommer dessutom hela det övriga egna
              kapitalet i bolaget. Det är det som innebär ett obegränsat ansvar.
            </seg>
          </u>
          <u xml:id="i-c8f40ee0254f1340-1280" prev="i-c8f40ee0254f1340-1278" who="Q6047162">
            <seg xml:id="i-EZMbtwaFPWdwj7TgAVr3ao">
              Däremot har reaktorbolagen i dag inte någon särskilt stark kapitalbas.
              Ser man på det egna kapitalet i de tre bolag som finns i Sverige
              kan vi konstatera att Oskarshamnsgruppen OKG har ett eget kapital
              på 118 miljoner kronor, Forsmarksverket 330 miljoner och Ringhalsverket
              557 miljoner. Det är synnerligen måttfulla siffror. Vill man uttrycka
              det annorlunda kan man säga att det är nivåer som är helt oacceptabla,
              i synnerhet med tanke på den verksamhet de bedriver och det ansvar
              som de har och trots allt kan behöva ta vid en olycka. Med den
              ändrade lagen åtgärdas detta förhållande och Sverige får ansvarsregler
              med högre krav än i de allra flesta andra kärnkraftsländer.
            </seg>
          </u>
          <u xml:id="i-c8f40ee0254f1340-1281" prev="i-c8f40ee0254f1340-1278" who="Q6047162">
            <seg xml:id="i-TCJadR96Sm2U3tNtRF1udD">
              Trots de kraftigt skärpta reglerna uppmärksammar utskottet ändå
              regeringen på frågan om reaktorbolagens egna kapital och utgår
              från att de följer frågan. Om det kan bli aktuellt att ytterligare
              skärpa lagstiftningen framöver kan jag inte säga i dag, men i
              Tyskland finns ett så kallat ansvarsgenombrott som inte är helt
              ointressant. Det innebär att moderbolaget även är ansvarigt för
              de skador som en reaktorolycka åsamkar. I Tyskland finns den regeln
              i aktiebolagslagen. Så är det inte hos oss, men skulle det i framtiden
              visa sig att det behövs bedömer jag att det bör vara klart möjligt
              med en särlagstiftning just för kärnkraften.
            </seg>
          </u>
          <u xml:id="i-c8f40ee0254f1340-1282" prev="i-c8f40ee0254f1340-1278" who="Q6047162">
            <seg xml:id="i-FLccFUCdhdi5hLHg83xcoN">
              Herr talman! Sven Bergström har i en motion skrivit bland annat
              om ansvar för negativa hälsoeffekter i samband med eller efter
              en reaktorolycka. Utskottet konstaterar att det ryms i det ansvar
              reaktorbolagen har, och ansvarstiden har förlängts från 10 till
              30 år. Med tanke på att sjukdomar kan visa sig långt efter en
              olycka är det högst rimligt med denna förlängning.
            </seg>
          </u>
          <u xml:id="i-c8f40ee0254f1340-1283" prev="i-c8f40ee0254f1340-1278" who="Q6047162">
            <seg xml:id="i-YRFo68VzaccbCFPRNzssqk">
              I en motion som Solveig Ternström och Eva Selin Lindgren väckt
              tar de upp frågan om stöld och spridning av kärnkraftsavfall samt
              kopplingen till kärnvapen. Det är en i högsta grad allvarlig fråga
              och tunga synpunkter som motionärerna tar upp, och jag kan bara
              instämma i vikten av att säkerställa att inget avfall kommer på
              villovägar. Jag kan också instämma i att reaktorbolagen ska ha
              det fulla ansvaret för avfallet till dess det lämnas till annan
              ansvarig i samband med framtida förvar. Nu regleras dock dessa
              frågor i lagen om kärnteknisk verksamhet och hör till försvarsutskottets
              ansvarsområde. Vi kan därför inte ta ställning till de propåer
              som finns i texten i motionen utan enbart till beslutsförslaget.
            </seg>
          </u>
          <u xml:id="i-c8f40ee0254f1340-1284" prev="i-c8f40ee0254f1340-1278" who="Q6047162">
            <seg xml:id="i-CecccBDxVeyKQCPi9Yx5vp">
              Precis som i fråga om bolagens ekonomiska ställning tycker jag
              att regeringen bör vara uppmärksam på ansvarsfrågan när det gäller
              avfallet för att se om det finns behov av och möjligheter till
              en förbättring av den nuvarande lagstiftningen.
            </seg>
          </u>
          <u xml:id="i-BaVpXK3p8qRRvkxfVwehys" prev="i-c8f40ee0254f1340-1278" who="Q6047162">
            <seg xml:id="i-UotFDENnz24CsbKvYweFuT">
              Jag yrkar bifall till utskottets förslag i betänkandet och avslag
              på reservationerna.
            </seg>
          </u>
          <note xml:id="i-GZFcE9Xi5ivfgHCXZvr349">
            I detta anförande instämde Ulrika Carlsson i Skövde, Erik A Eriksson
            och Annika Qarlsson (alla c).
          </note>
          <note type="speaker" xml:id="i-2pavvTwm8K7ysktypCav3B">
            Anf. 205 JOHAN LÖFSTRAND (s) replik:
          </note>
          <u xml:id="i-c8f40ee0254f1340-1285" next="i-c8f40ee0254f1340-1287" who="Q4563305">
            <seg xml:id="i-YFeBJPV7MYKqE9B5XMj8kH">
              Herr talman! Det är en sak som behöver förtydligas. Ett antal
              gånger under dagens debatter har vissa från majoriteten velat
              få det att framstå som att vi är emot alla förslag som regeringen
              lägger fram. Därför vill jag upprepa vad jag sade i mitt anförande.
              Vi ställer oss bakom de delar i propositionen som innebär att
              vi ansluter oss till Pariskonventionen och så vidare, och så vidare.
              Vi ställer oss bakom alla delarna. Vi ställer oss även positiva
              till att ansvarsbeloppet höjs, men vi är inte nöjda. Vi är inte
              nöjda med det förslag som regeringen lagt fram eftersom vi anser
              att man borde lägga ett större ansvar på dem som har kärnkraftsreaktorer
              i dag.
            </seg>
          </u>
          <u xml:id="i-c8f40ee0254f1340-1286" prev="i-c8f40ee0254f1340-1285" who="Q4563305">
            <seg xml:id="i-3jSdpj5nAYASTBF5xQ2Pnh">
              Vi har diskuterat ansvarsbelopp och betalningsansvar framför
              allt i denna debatt men även tidigare i dag. Regeringen har satt
              12 miljarder som det belopp man anser vara ett skäligt betalningsansvar.
              På andra ställen i världen höjer man beloppet. I Tyskland är det
              till exempel 25 miljarder.
            </seg>
          </u>
          <u xml:id="i-c8f40ee0254f1340-1287" prev="i-c8f40ee0254f1340-1285" who="Q4563305">
            <seg xml:id="i-Jjgazcz7rEmMgFihroQ7Cm">
              Om en av Vattenfalls reaktorer i Tyskland skulle gå åt skogen
              är det okej att ersätta de skadelidande med 25 miljarder, men
              om en lika stor skada skulle inträffa i en av Vattenfalls reaktorer
              i Sverige är det okej att betalningsansvaret bara ska vara 12
              miljarder. Varför ska det vara så?
            </seg>
          </u>
          <note type="speaker" xml:id="i-Uh8yNujn5Hp9jEDsveweNa">
            Anf. 206 LENNART PETTERSSON (c) replik:
          </note>
          <u xml:id="i-c8f40ee0254f1340-1288" who="Q6047162">
            <seg xml:id="i-C4LNmT1nzF28EySpMTT6mN">
              Herr talman! Johan Löfstrand sade att det framställts som om
              oppositionen var emot alla förslag. Nämnde jag vid något tillfälle
              att oppositionen var emot förslaget?
            </seg>
          </u>
          <note type="speaker" xml:id="i-AXqYaNDuaGkbD4ckEiGP8A">
            (JOHAN LÖFSTRAND (s):
          </note>
          <u who="Q4563305" xml:id="i-17fd207c363fa632-1" next="i-c8f40ee0254f1340-1293">
            <seg xml:id="i-8tdW3EnsykFXoAtNPxndnW">
              Nej, men andra har gjort det.)
            </seg>
          </u>
          <u xml:id="i-c8f40ee0254f1340-1289" prev="i-17fd207c363fa632-1" who="Q4563305">
            <seg xml:id="i-PuQwqZRo31azsKJKwyt9hS">
              Vad andra har gjort får Johan Löfstrand ta i replikskiften med
              dem.
            </seg>
          </u>
          <u xml:id="i-c8f40ee0254f1340-1290" prev="i-17fd207c363fa632-1" who="Q4563305">
            <seg xml:id="i-LYkC1h9puuKJeJ7dbgPxpc">
              När det gäller ansvarsfrågan kräver vi 12 miljarder som garanterat
              belopp. Däremot står bolagets alla tillgångar i pant om det skulle
              hända en olycka.
            </seg>
          </u>
          <u xml:id="i-c8f40ee0254f1340-1291" prev="i-17fd207c363fa632-1" who="Q4563305">
            <seg xml:id="i-GZhyHpUtf9uryXvwEGmRMB">
              Jag hoppas att det framgår med all tydlighet att det är det obegränsade
              ansvaret, inte de 12 eller 15 miljarder som har kommit fram i
              debatten.
            </seg>
          </u>
          <u xml:id="i-c8f40ee0254f1340-1292" prev="i-17fd207c363fa632-1" who="Q4563305">
            <seg xml:id="i-8xprMaosU1v6tmG5YU2vmi">
              Det är olika nivåer. Den lagstiftning som finns i Tyskland gäller
              där, och där har man också ansvarsgenombrott. Moderbolagen får
              gå in och ta ett ansvar om det skulle hända någonting. Vi har
              inte den lagstiftningen hos oss. Precis som har sagts tidigare
              har det konstaterats att det inte gått att få in det på grund
              av att vi har en annan aktiebolagslag. Men jag hoppas att Johan
              Löfstrand lyssnade på vad jag sade, nämligen att jag är öppen
              för en diskussion framöver om vi gör den bedömningen att det finns
              skäl att korrigera. Det kan ske genom att man inför ett högre
              garanterat belopp. Om det sedan är 12, 15 eller 25 miljarder eller
              om vi tycker att det är rimligt att moderbolagen ska gå in och
              ta det fulla ansvaret är en öppen fråga.
            </seg>
          </u>
          <u xml:id="i-c8f40ee0254f1340-1293" prev="i-17fd207c363fa632-1" who="Q4563305">
            <seg xml:id="i-YNacqyzGf1a919Urg7Kn5z">
              Låt oss säga i stället att det är ett stort steg vi kommer att
              ta om en stund. Sedan får vi följa frågan framöver.
            </seg>
          </u>
          <note type="speaker" xml:id="i-6FKaMSQTaSJNwydS3RPJA8">
            Anf. 207 JOHAN LÖFSTRAND (s) replik:
          </note>
          <u xml:id="i-c8f40ee0254f1340-1294" next="i-c8f40ee0254f1340-1296" who="Q4563305">
            <seg xml:id="i-55A1mzDSDz8XRzaw8yhZmP">
              Herr talman! Det är en ganska komplicerad materia, så det är
              väldigt lätt att dölja sig bakom en massa vackra ord. Jag måste
              säga att det blev tydligare när Lennart Pettersson hade svarat
              på min fråga. De 25 miljarder som ansvarsbeloppet i Tyskland ligger
              på har man större chans att få in. Om det skulle visa sig att
              olyckan är ännu större finns chansen att få in ännu mer än 25
              miljarder på grund av det regelverk som finns i Tyskland.
            </seg>
          </u>
          <u xml:id="i-c8f40ee0254f1340-1295" prev="i-c8f40ee0254f1340-1294" who="Q4563305">
            <seg xml:id="i-PszbQ5fagvBxiimWDiJk3G">
              Enligt det förslag som vi behandlar just nu om 12 miljarder i
              ansvarsgenombrott kommer det, med den aktiebolagslag som finns
              i dag och med det förhållandevis ringa betalningsansvar som vi
              har här, inte att vara möjligt att få ut mer än 12 kanske 15 miljarder.
              Men varför ska ansvarsbeloppet vara så oerhört mycket lägre här?
              Regeringen för ett resonemang att vi har färre reaktorer, att
              reaktorerna inte har riktigt lika mycket kapacitet.
            </seg>
          </u>
          <u xml:id="i-c8f40ee0254f1340-1296" prev="i-c8f40ee0254f1340-1294" who="Q4563305">
            <seg xml:id="i-Bk1Z6tKJj3SmGAYDVrfeTo">
              Jag tror att skadeverkningarna vid en olycka skulle kunna bli
              så stora att skadeståndsbeloppen vida skulle kunna överstiga både
              de svenska och de tyska ansvarsbeloppen. Det handlar inte om att
              få tillbaka pengarna utan, precis som Anti Avsan sade, om vilka
              försäkringar man måste ha för att klara de här beloppen. Om det
              går åt skogen vid anläggningarna kommer det inte att finnas speciellt
              mycket realkapital kvar att betala skadestånden med. Det måste
              vara ansvarsförsäkringar som vi ska kräva av de här bolagen.
            </seg>
          </u>
          <note type="speaker" xml:id="i-7GT6RgWFNBaW7Qrnm3i5an">
            Anf. 208 LENNART PETTERSSON (c) replik:
          </note>
          <u xml:id="i-c8f40ee0254f1340-1297" next="i-c8f40ee0254f1340-1299" who="Q6047162">
            <seg xml:id="i-XVoZ62qzUUgtdjcSnwuodU">
              Herr talman! Jag måste säga att jag känner mig mycket hedrad
              av att Johan Löfstrand tyckte att jag använde vackra ord. Jag
              hoppas att det gäller även dialekten.
            </seg>
          </u>
          <u xml:id="i-c8f40ee0254f1340-1298" prev="i-c8f40ee0254f1340-1297" who="Q6047162">
            <seg xml:id="i-AzuiJHi7zMGSAPxuJVr2nC">
              Johan Löfstrand säger att om man har ett högre ansvarsbelopp
              har man möjlighet att få ut mer. Det säger sig självt, jag tror
              inte att det behöver någon närmare förklaring än så, utan där
              kan vi vara tämligen överens.
            </seg>
          </u>
          <u xml:id="i-c8f40ee0254f1340-1299" prev="i-c8f40ee0254f1340-1297" who="Q6047162">
            <seg xml:id="i-WM3LHaaX8HqLydpxtZNgWG">
              Vidare uttrycker Johan Löfstrand att vi skulle ha förhållandevis
              låga ersättningsnivåer. Min bild är den att vi efter kvällens
              beslut kommer att ligga väl till när det gäller beloppsnivåerna.
              Tyskland ligger högre, men bland kärnkraftsländerna i stort ligger
              vi i högsta grad i framkant. Även om vi inte är bäst i klassen
              lyfter vi nivåerna rejält. För mig känns det bra att ta det steget.
              Visar det sig att det efter nya analyser och nya konsekvensbeskrivningar
              behövs mer är jag beredd att föra en diskussion om det är dags
              att lyfta nivån ytterligare. Det kravet är rimligt. De som åsamkar
              en skada ska självklart ta ansvar.
            </seg>
          </u>
          <note type="speaker" xml:id="i-AWj1R3FakhzyZLApxKxRwE">
            Anf. 209 EGON FRID (v) replik:
          </note>
          <u xml:id="i-c8f40ee0254f1340-1300" next="i-c8f40ee0254f1340-1302" who="Q5743643">
            <seg xml:id="i-Xx8BqyhGLLQRhg76NsKB4x">
              Herr talman! Centerpartiet har tidigare i debatten framställt
              det som att vi rödgröna inte står bakom förslaget om det utökade
              skadeståndsansvaret. Jag skulle vilja fråga Lennart Pettersson
              var i betänkandet det står att oppositionen inte är med på det
              obegränsade skadeståndsansvaret upp till samma nivå som regeringen
              föreslår. Utöver det föreslår vi ett verkligt obegränsat skadeståndsansvar.
              Det är detta som regeringens företrädare däremot inte går med
              på.
            </seg>
          </u>
          <u xml:id="i-c8f40ee0254f1340-1301" prev="i-c8f40ee0254f1340-1300" who="Q5743643">
            <seg xml:id="i-WnYpSSSy6DHUa2gh9RTHmS">
              Det har förekommit flera gånger i debatter om näringsutskottets
              ärenden att man i slutet av slutrepliken slänger ut ett påstående
              utan att debattörerna har haft möjlighet att gå i svaromål. På
              det sättet gjorde Anti Avsan i replikskiftet mot mig tidigare.
            </seg>
          </u>
          <u xml:id="i-c8f40ee0254f1340-1302" prev="i-c8f40ee0254f1340-1300" who="Q5743643">
            <seg xml:id="i-RC5e7uuqAFzEmSRE9GK6VU">
              Jag tycker att det är rimligt att Centerpartiet svarar utifrån
              att det var Lennart Petterssons partikamrat Sven Bergström som
              använde detta som motargument mot oss rödgröna tidigare i dag.
              Var någonstans, Lennart Pettersson, står det i betänkandet att
              vi rödgröna inte står bakom det utökade obegränsade skadeståndsansvaret
              upp till 1215 miljarder?
            </seg>
          </u>
          <note type="speaker" xml:id="i-UFMPw4pBrE4Yq6qkLmETkV">
            Anf. 210 LENNART PETTERSSON (c) replik:
          </note>
          <u xml:id="i-c8f40ee0254f1340-1303" next="i-c8f40ee0254f1340-1304" who="Q6047162">
            <seg xml:id="i-8C4rnPKZDkjfXWvsbqrR6Q">
              Herr talman! Jag skulle vilja uttrycka det så här: Det som har
              sagts i tidigare debatter är vad som sades i tidigare debatter.
              Mig veterligen har vi den arbetsordningen här i riksdagen att
              om man vill kan man begära ordet på nytt efter ett replikskifte
              om man känner att man blivit angripen och inte kan svara. Varför
              har ni inte använt er av den friheten i så fall, Egon Frid, och
              tagit den möjligheten att föra en debatt med Sven Bergström eller
              någon annan? Jag förstår inte det, och det måste de berörda själva
              ta ansvar för.
            </seg>
          </u>
          <u xml:id="i-c8f40ee0254f1340-1304" prev="i-c8f40ee0254f1340-1303" who="Q6047162">
            <seg xml:id="i-WvARWPGRdxGyknvQoEFgtj">
              Egon Frid uttryckte det så att ni föreslår ett verkligt obegränsat
              ansvar. Det är ett verkligt obegränsat ansvar som föreslås i propositionen.
              Man har möjlighet att ta i anspråk alla tillgångar i bolaget,
              och mer än så finns inte. Sedan kan man ha synpunkter på storleken
              på dessa tillgångar, men det är de facto ett obegränsat ansvar.
              Har ni inte uppfattat det så kan jag bara uppmana: Gå hem och
              läs på. Det är samtliga tillgångar i aktiebolaget som är aktuella,
              ingenting annat.
            </seg>
          </u>
          <note type="speaker" xml:id="i-QN3e2XhKak2BnmpYs1RXJm">
            Anf. 211 EGON FRID (v) replik:
          </note>
          <u xml:id="i-c8f40ee0254f1340-1305" next="i-c8f40ee0254f1340-1307" who="Q5743643">
            <seg xml:id="i-RTKXFpr2GKDUMvNz499HWz">
              Herr talman! Det är ett obegränsat skadeståndsansvar upp till
              12 miljarder och extra upp till 15 miljarder för anläggningshavare,
              men inte för moderbolaget. Det vi har kritiserat regeringen för
              är att regeringen inte har arbetat vidare med frågan för att få
              med moderbolaget i detta obegränsade skadeståndsansvar.
            </seg>
          </u>
          <u xml:id="i-c8f40ee0254f1340-1306" prev="i-c8f40ee0254f1340-1305" who="Q5743643">
            <seg xml:id="i-P3TfNHk1GLjAduwsaqPCQS">
              Jag tycker att Lennart Pettersson som Centerpartiets representant
              i den här debatten är skyldig att svara. Han säger att jag ska
              gå hem och läsa på. Jag har läst det här betänkandet och tagit
              del av propositionen. Var någonstans i betänkandet står det att
              vi rödgröna inte delar majoritetens uppfattning att vi ska ha
              ett obegränsat skadeståndsansvar för anläggningshavaren upp till
              12 respektive 15 miljarder? Var någonstans i betänkandet står
              detta? Ni är svaret skyldig på den frågan, oavsett om jag ställer
              den i en replik eller om jag anmäler mig till fyra minuters anförande
              efteråt och ställer frågan då. Det är väl lika bra att Lennart
              Pettersson svarar på den frågan nu.
            </seg>
          </u>
          <u xml:id="i-c8f40ee0254f1340-1307" prev="i-c8f40ee0254f1340-1305" who="Q5743643">
            <seg xml:id="i-9pQHHSp7AJP241pRQh6YtV">
              Varför gör ni, Lennart Pettersson och Centerpartiet, så stor
              sak av och vilseleder svenska folket med att det här obegränsade
              skadeståndsansvaret skulle utgöra ert skäl till att gå med på
              regeringens förslag i näringsutskottet? De här justeringarna av
              det obegränsade skadeståndsansvaret hade i alla fall genomförts
              av oss i Sveriges riksdag genom harmonisering med de konventioner
              som redan i dag finns.
            </seg>
          </u>
          <note type="speaker" xml:id="i-EhDwPJkGAFWU4Zh2ZqAUdC">
            Anf. 212 LENNART PETTERSSON (c) replik:
          </note>
          <u xml:id="i-c8f40ee0254f1340-1308" next="i-c8f40ee0254f1340-1310" who="Q6047162">
            <seg xml:id="i-A5NTmYXuoywwg36KZNKUtb">
              Herr talman! Jag tappade svaret på frågan var jag läst det. Nej,
              jag har inte läst det någonstans. Det är lätt att konstatera.
              Fakta ska man aldrig bestrida. Står det inte i betänkandet att
              ni är emot det så står det inte. För mig är det inte någon konstig
              fråga.
            </seg>
          </u>
          <u xml:id="i-c8f40ee0254f1340-1309" prev="i-c8f40ee0254f1340-1308" who="Q6047162">
            <seg xml:id="i-Gb347HaeNmQmVCLxUXJmdE">
              När det gäller det obegränsade ansvaret får man skilja på om
              det är ansvarsgenombrottet i moderbolaget eller om det verkligen
              är ett obegränsat ansvar. Det är ett obegränsat ansvar för aktiebolagen.
              Därom råder det ingen tvekan. Råder det någon annan uppfattning
              om det får ni gå hem och läsa på. Det står uttryckligen på flera
              ställen att det är obegränsat. Man har rätt att ta i anspråk alla
              tillgångar i bolaget.
            </seg>
          </u>
          <u xml:id="i-c8f40ee0254f1340-1310" prev="i-c8f40ee0254f1340-1308" who="Q6047162">
            <seg xml:id="i-Sam3MuE3c9VaEYPDingd3K">
              Som jag också sade i mitt inledningsanförande: Skulle det visa
              sig att det egna kapitalet i reaktorbolaget inte är tillräckligt,
              låt oss då föra en diskussion om det ska vara ett ansvarsgenombrott
              till moderbolaget. Det kan vara aktuellt. Jag är inte främmande
              för det om det visar sig att man hanterar detta på ett felaktigt
              sätt från kärnkraftsbolagens sida.
            </seg>
          </u>
          <note type="speaker" xml:id="i-La3pPog9AtwRbTiSsG6apK">
            Anf. 213 LARS TYSKLIND (fp):
          </note>
          <u xml:id="i-c8f40ee0254f1340-1311" next="i-c8f40ee0254f1340-1320" who="Q6217745">
            <seg xml:id="i-297MWgy6yVHSQXjqHhFsfJ">
              Herr talman! Vi har diskuterat kärnkraft och kärnkraftstekniska
              frågor i många timmar här under dagen. Men nu ska vi hålla oss
              till skadeståndsansvaret, och jag tänker faktiskt hålla mig till
              den frågan också.
            </seg>
          </u>
          <u xml:id="i-c8f40ee0254f1340-1312" prev="i-c8f40ee0254f1340-1311" who="Q6217745">
            <seg xml:id="i-WYgjxYx8FWpdqDPNEwVrje">
              Jag vill instämma i min allianskollega Anti Avsans anförande.
              Jag tror att han egentligen klargjorde det mesta, även om replikskiftena
              kanske inte klargjorde allt för alla.
            </seg>
          </u>
          <u xml:id="i-c8f40ee0254f1340-1313" prev="i-c8f40ee0254f1340-1311" who="Q6217745">
            <seg xml:id="i-27qqV534ZEL8Mw233hUGaG">
              Jag börjar med att yrka bifall till förslaget i betänkandet och
              avslag på reservationerna.
            </seg>
          </u>
          <u xml:id="i-c8f40ee0254f1340-1314" prev="i-c8f40ee0254f1340-1311" who="Q6217745">
            <seg xml:id="i-Tx9RAcH1ugS2We5YYcMDSS">
              Det är bara att konstatera att i och med ändringsprotokollet
              till Paris- och tilläggskonventionerna har man väsentligt höjt
              ansvarsbeloppet i ersättningssystemet och gett en möjlighet att
              införa ett obegränsat skadeståndsansvar.
            </seg>
          </u>
          <u xml:id="i-c8f40ee0254f1340-1315" prev="i-c8f40ee0254f1340-1311" who="Q6217745">
            <seg xml:id="i-WUik2j6PimMVJbJUcwjLCX">
              I svensk rätt har vi valt att modernisera vår lagstiftning genom
              att ersätta 1968 års atomansvarighetslag med en ny lag om ansvar
              och ersättning vid radiologiska olyckor, och det är det som förslaget
              går ut på.
            </seg>
          </u>
          <u xml:id="i-c8f40ee0254f1340-1316" prev="i-c8f40ee0254f1340-1311" who="Q6217745">
            <seg xml:id="i-C2Py8KuBdZUSiKHhPQA6gm">
              Viktiga inslag är att den skadelidande får en väsentligt stärkt
              ställning. Lagstiftningen bygger på ett strikt ansvar, som har
              sagts här tidigare. Det har alltså inte med vållande att göra,
              utan anläggningshavaren är ansvarig i vilket fall som helst. I
              lagförslaget utnyttjar Sverige möjligheten att införa ett obegränsat
              skadeståndsansvar. Det finns även i andra sammanhang i det här
              landet, till exempel vid dammolyckor och kemikalieolyckor, ett
              obegränsat ansvar. Det är en miljörättslig princip, att det är
              förorenaren som betalar, som gäller även här. Som också har nämnts
              kommer detta att få positiva konsekvenser. Även om säkerhetsarbetet
              naturligtvis alltid är viktigt, innebär det att det blir det ännu
              mer fokus på säkerhetsarbetet. Man väger risk på kapitalmarknaden
              mot att säkerhetsarbetet på en anläggning är bra genomfört.
            </seg>
          </u>
          <u xml:id="i-c8f40ee0254f1340-1317" prev="i-c8f40ee0254f1340-1311" who="Q6217745">
            <seg xml:id="i-WnB5axYg7y1CJ6Vm5Mdoqc">
              Det har varit en diskussion om obegränsat och begränsat skadeståndsansvar.
              Det går inte att säga att man har ett obegränsat ansvar upp till
              ett visst belopp, utan obegränsat ansvar är, som Anti Avsan sade,
              per definition obegränsat. Beloppsgränsen gäller ansvarsförsäkringen
              och de säkerheter som ställs, och den höjs från 3 miljarder till
              12 miljarder. Det obegränsade innebär att den skadelidande även
              kan få del av andra tillgångar som anläggningshavaren har, så
              det kan aldrig uppstå en situation där en anläggningshavare har
              tillgångar kvar samtidigt som en skadelidande har krav på anläggningshavaren.
              Det är det som är det obegränsade ansvaret.
            </seg>
          </u>
          <u xml:id="i-c8f40ee0254f1340-1318" prev="i-c8f40ee0254f1340-1311" who="Q6217745">
            <seg xml:id="i-83adE5qfANJpCUzRR2P7mw">
              Den logiska följden av detta är naturligtvis, som också har diskuterats,
              att de egendomsförsäkringar som man också har för anläggningarna
              inte kan ha en annan förmånstagare än anläggningshavaren själv.
              Någon annan kan aldrig ta hand om beloppet, utan det kommer den
              skadelidande till del.
            </seg>
          </u>
          <u xml:id="i-c8f40ee0254f1340-1319" prev="i-c8f40ee0254f1340-1311" who="Q6217745">
            <seg xml:id="i-FLgYByWaAvwWW5f9fDMyhr">
              Sammanfattningsvis kan man säga att eftersom ansvarsbeloppen
              höjs väsentligt och den skadelidande får en betydligt bättre situation,
              blir det drivkrafter för säkerhetsarbete. Alla tillgångar som
              anläggningshavaren har räknas med, och det är det som är det obegränsade
              ansvaret.
            </seg>
          </u>
          <u xml:id="i-c8f40ee0254f1340-1320" prev="i-c8f40ee0254f1340-1311" who="Q6217745">
            <seg xml:id="i-N8dTr9sBs127sifJUiNR61">
              Jag fattar mig så kort och yrkar bifall till förslaget till beslut
              i betänkandet.
            </seg>
          </u>
          <note xml:id="i-E2ozp1rrCgET7CDagLRug6">
            I detta anförande instämde Agneta Berliner (fp).
          </note>
          <note type="speaker" xml:id="i-APoh2KXNj2BdPCwJP5GJcg">
            Anf. 214 JOHAN LÖFSTRAND (s) replik:
          </note>
          <u xml:id="i-c8f40ee0254f1340-1321" next="i-c8f40ee0254f1340-1323" who="Q4563305">
            <seg xml:id="i-Jrh6oFLjQLvxiDWBuviNXL">
              Herr talman! Jag kan inte låta bli att göra ett kort inspel efter
              Lars Tysklinds anförande.
            </seg>
          </u>
          <u xml:id="i-c8f40ee0254f1340-1322" prev="i-c8f40ee0254f1340-1321" who="Q4563305">
            <seg xml:id="i-4kpCZV6r3hYc39YLgZGCoG">
              Vi diskuterar samma sak, men egentligen diskuterar vi olika saker.
              När vi från oppositionens sida säger att det är viktigt att ha
              ett högt ansvarsbelopp beror det på att vi vill att man som anläggningshavare
              ska ha en ansvarsförsäkring som täcker eventuella skadeståndsanspråk.
              Där skiljer det väldigt mycket mellan Sverige och Tyskland, och
              vi frågar oss varför det ska vara så. Borde inte skadeståndsansvaret
              vara mer jämnt?
            </seg>
          </u>
          <u xml:id="i-c8f40ee0254f1340-1323" prev="i-c8f40ee0254f1340-1321" who="Q4563305">
            <seg xml:id="i-62miULjAw1Zp499Lnn6ehG">
              Som Lars Tysklind och många av hans kolleger mycket riktigt har
              sagt här i kammaren är det ett fullt ansvar, så att om det finns
              ett nickel kvar ska även det tas. Men jag är ganska säker på,
              och jag tror att Lars Tysklind också är ganska medveten om det,
              att de företag som finns på den här marknaden kommer att se till
              att inte ha några tillgångar. Framför allt efter en stor olycka
              kommer inte de tillgångar som de har att vara värda speciellt
              mycket, vilket kommer att innebära att det inte kommer att finnas
              något mer än kanske ansvarsförsäkringarna. Varför har man då lagt
              sig så lågt när det gäller ansvarsbeloppet? Varför ska det vara
              så att om en olycka sker i en reaktor i Tyskland ska ansvarsbeloppet
              vara ett, medan beloppet om samma typ av olycka sker i Sverige
              ska vara ett annat och mycket lägre?
            </seg>
          </u>
          <note type="speaker" xml:id="i-Hyw9pNxeHV1ngZxFYX1J1">
            Anf. 215 LARS TYSKLIND (fp) replik:
          </note>
          <u xml:id="i-c8f40ee0254f1340-1324" next="i-c8f40ee0254f1340-1325" who="Q6217745">
            <seg xml:id="i-7r5kCVx649D82snuk42BaY">
              Herr talman! Jag kan bara konstatera, som Lennart Pettersson
              gjorde, att Sverige kanske inte just i den frågan är bäst i klassen.
              Men vi har ändå ett jämförelsevis högt ansvarsbelopp i Sverige.
              Jag tror att det ligger betydligt lägre i Finland än i Sverige.
              Man kan ju alltid diskutera vad som är rimligt och inte rimligt,
              men utifrån de förutsättningar som Sverige har anser jag att det
              är ett välbalanserat förslag.
            </seg>
          </u>
          <u xml:id="i-c8f40ee0254f1340-1325" prev="i-c8f40ee0254f1340-1324" who="Q6217745">
            <seg xml:id="i-C7jSNfgG3UUbnWiQvc6qh3">
              När det gäller påståendet att tillgångarna skulle vara borta
              har naturligtvis alla anläggningshavare en egendomsförsäkring,
              så förstörda tillgångar ersätts. Det som är det viktiga här är
              att man inte kan ha en annan förmånstagare, utan pengarna stannar
              i bolaget och kan då komma den skadelidande till del.
            </seg>
          </u>
          <note type="speaker" xml:id="i-RYvViVHrsZbwoE7JkwwUPD">
            Anf. 216 JOHAN LÖFSTRAND (s) replik:
          </note>
          <u xml:id="i-c8f40ee0254f1340-1326" next="i-c8f40ee0254f1340-1328" who="Q4563305">
            <seg xml:id="i-8vAdmHb3BDJwCr2PpPQdK5">
              Herr talman! Jag tackar Lars Tysklind så mycket. Det var kort
              och koncist.
            </seg>
          </u>
          <u xml:id="i-c8f40ee0254f1340-1327" prev="i-c8f40ee0254f1340-1326" who="Q4563305">
            <seg xml:id="i-HqnMJ1pd4VM57aTrGrqdP4">
              På många punkter gällande skadeståndsfrågan tror jag att vi är
              överens, men när det gäller ansvarsgenombrott och vilken nivå
              som betalningsansvaret ska ligga på har vi olika åsikter.
            </seg>
          </u>
          <u xml:id="i-c8f40ee0254f1340-1328" prev="i-c8f40ee0254f1340-1326" who="Q4563305">
            <seg xml:id="i-6L72s5f76Te54KmjGTzpKq">
              Vi inom den rödgröna alliansen anser att kärnkraften måste bära
              sina egna kostnader. Därför borde ansvarsbeloppen vara högre.
            </seg>
          </u>
          <note type="speaker" xml:id="i-NViyEx26iVbBJL6hC7XpPR">
            Anf. 217 LARS TYSKLIND (fp) replik:
          </note>
          <u xml:id="i-c8f40ee0254f1340-1329" who="Q6217745">
            <seg xml:id="i-RTad25oJuVHEZhv1cpc8mb">
              Herr talman! Det är tydligt att Johan Löfstrand och jag har olika
              åsikter om det. Jag kanske inte nämnde nivåerna på egendomsförsäkringarna,
              men de ligger enligt uppgift på 1520 miljarder. Till det kommer
              ansvarsförsäkringarna eller säkerheterna och dessutom de 3 miljarder
              som konventionsstaterna ska betala tillsammans. Det finns också
              ett andrahandsansvar från statens sida, i alla fall mot den enskilde.
              Anläggningshavarens ansvar är totalt obegränsat i det här sammanhanget,
              så man kan inte dra undan någonting, som Johan Löfstrand antydde
              här.
            </seg>
          </u>
          <note type="speaker" xml:id="i-CdKuj11UWS1HJPLdSrGP8c">
            Anf. 218 YVONNE ANDERSSON (kd):
          </note>
          <u xml:id="i-c8f40ee0254f1340-1330" next="i-HKTpjXCRyoihUZPAXSf7bU" who="Q4935945">
            <seg xml:id="i-WxAezeEkgoKUztmQ4HUy1k">
              Herr talman! Debatten har pågått en stund, och mina allianskolleger
              har redogjort för ärendet på ett tydligt och klart sätt. Jag tänker
              fatta mig kort.
            </seg>
          </u>
          <u xml:id="i-c8f40ee0254f1340-1331" prev="i-c8f40ee0254f1340-1330" who="Q4935945">
            <seg xml:id="i-JgMbFG7yKseTVp8iE82hou">
              Det är bra att vi får möjlighet att samma dag besluta om både
              allianspartiernas överenskommelse sedan 2009 och ansvars- och
              ersättningsfrågan. Det är riktigt bra.
            </seg>
          </u>
          <u xml:id="i-c8f40ee0254f1340-1332" prev="i-c8f40ee0254f1340-1330" who="Q4935945">
            <seg xml:id="i-G3Rbe9DEwTdiLWdeKFrgpW">
              Vi godkänner 2004 års ändringsprotokoll till Paris- och tilläggskonventionerna,
              och vi får en ny lag om ett obegränsat ansvar. Därmed sker det
              också en harmonisering av förutsättningarna på elmarknaden. Till
              exempel har Tyskland och Finland redan infört det här.
            </seg>
          </u>
          <u xml:id="i-c8f40ee0254f1340-1333" prev="i-c8f40ee0254f1340-1330" who="Q4935945">
            <seg xml:id="i-4B3U3n8DbbWXwtDWrbvRzK">
              De som har reaktorer och anläggningar får det lite tuffare, men
              jag tror att det blir en drivkraft för kärnkraftsindustrin att
              öka säkerhetsarbetet. Det är väl ingen av oss som har något emot
              det. Dessutom förlängs preskriptionstiden från 10 till 30 år vid
              personskada. Det är ju riktigt bra.
            </seg>
          </u>
          <u xml:id="i-c8f40ee0254f1340-1334" prev="i-c8f40ee0254f1340-1330" who="Q4935945">
            <seg xml:id="i-4uCJnNYuk12wjJtx3D5PbW">
              Diskussionen som har varit i replikerna har handlat om ersättningsbeloppen,
              men det finns ingen motion från oppositionen där man kräver ett
              annat belopp.
            </seg>
          </u>
          <u xml:id="i-HKTpjXCRyoihUZPAXSf7bU" prev="i-c8f40ee0254f1340-1330" who="Q4935945">
            <seg xml:id="i-XCjYcR6z7UX392bkPPZpDk">
              Jag yrkar bifall till utskottets förslag i betänkandet och avslag
              på reservationerna.
            </seg>
          </u>
          <note xml:id="i-CxqVRUamtwAwEW1mdr5pnc">
            I detta anförande instämde Anders Andersson (kd).
          </note>
          <note type="speaker" xml:id="i-6otdiFdbgChuTMRTk1rzew">
            Anf. 219 EVA SELIN LINDGREN (c):
          </note>
          <u xml:id="i-c8f40ee0254f1340-1335" next="i-c8f40ee0254f1340-1347" who="Q4977972">
            <seg xml:id="i-UaUmkc9hKmu4cyjubMQQbm">
              Herr talman! Jag kan inte vara lika rask som Yvonne. Jag vill
              ta upp en fråga som Solveig Ternström och jag har rest i anslutning
              till regeringens proposition.
            </seg>
          </u>
          <u xml:id="i-c8f40ee0254f1340-1336" prev="i-c8f40ee0254f1340-1335" who="Q4977972">
            <seg xml:id="i-UYtqTKwwEvaV4e4MJte1g6">
              I propositionen nämns ordet olycka bara i avseendet kärnkraftsolycka,
              men det talas inte om ansvaret för att förhindra stöld eller annan
              avledning av kärnvapenmaterialet. Det kan ge upphov till ännu
              större skador.
            </seg>
          </u>
          <u xml:id="i-c8f40ee0254f1340-1337" prev="i-c8f40ee0254f1340-1335" who="Q4977972">
            <seg xml:id="i-Px3pV5o31iBH3ap83pphYv">
              Ingenstans i dokumentet framgår det vem som ska finansiera de
              skador som kan uppstå om det kärnvapenmaterial som man transporterar,
              nyskapar och lagrar i anslutning till våra kärnkraftsreaktorer
              kommer på avvägar och används i kärnvapen.
            </seg>
          </u>
          <u xml:id="i-c8f40ee0254f1340-1338" prev="i-c8f40ee0254f1340-1335" who="Q4977972">
            <seg xml:id="i-VENw7Hf5XxExRXKCnfsS3G">
              Mest troligt är att materialet avleds genom stöld av en terroristgrupp
              eller kriminell organisation, men det kan också röra sig om en
              grupp som har rekryterat interna kontakter bland personalen och
              kanske också representanter för främmande makt. Vem av oss kan
              veta vilka de framtida kraftverksägarna är och vilka personer
              de kommer att anställa?
            </seg>
          </u>
          <u xml:id="i-c8f40ee0254f1340-1339" prev="i-c8f40ee0254f1340-1335" who="Q4977972">
            <seg xml:id="i-2jY6DydyfTkWEZSRi1niCJ">
              Redan 1976 tog man tag i detta problem i Storbritannien. I en
              parlamentarisk rapport konstaterade man att plutonium från det
              använda kärnbränslet utgör det största spridningsproblemet. Nyare
              rapporter från 2007 från forskare och experter har utfärdat liknande
              varningar, och de har även varnat för att utveckla världens ekonomi
              till vad de kallar en plutonium- eller MOX-ekonomi där plutonium
              blir hårdvalutan. MOX betyder mixed oxide fuel, det vill säga
              blandat bränsle.
            </seg>
          </u>
          <u xml:id="i-c8f40ee0254f1340-1340" prev="i-c8f40ee0254f1340-1335" who="Q4977972">
            <seg xml:id="i-7rXyhaGwPCKw54jMDrU5U3">
              Genom att plutoniummängden i världen ökat dramatiskt finns det
              i dag material till många tusentals atombomber i anslutning till
              världens reaktorförläggningsplatser, upparbetningsanläggningar
              och plutoniumfabriker.
            </seg>
          </u>
          <u xml:id="i-c8f40ee0254f1340-1341" prev="i-c8f40ee0254f1340-1335" who="Q4977972">
            <seg xml:id="i-WVrsSzjDYGzEhsqWedAKZX">
              I näringsministerns anförande här i riksdagen i juni 2009 sade
              hon: Ja, vi tillåter att gamla kärnkraftverk byts ut mot nya,
              men det sker utan statliga subventioner. Vi ger också ett ökat
              ansvar till kraftbolagen att klara säkerhetsfrågorna. Och jag
              vill säga att jag tycker att det är oerhört viktigt att säkerhetsfrågorna
              tas på största allvar. Det är vi också eniga om i regeringen.
              Det är klart att Vattenfall och andra som äger kärnkraftverk här
              i Sverige ska göra det på ett säkert sätt. Det är klart att vi
              måste ta hand om avfallet, så att vi inte riskerar kommande generationer.
              Vi har redan avfallet här. Vi måste ta hand om det, och det ska
              ske på ett säkert sätt. Det ska inte finnas en risk att det här
              plutoniet används för kärnvapenspridning.
            </seg>
          </u>
          <u xml:id="i-c8f40ee0254f1340-1342" prev="i-c8f40ee0254f1340-1335" who="Q4977972">
            <seg xml:id="i-V3amK5tBqdxczSguE7QTxe">
              Varningar har även börjat komma via svenska medier. Till exempel
              fick vi se president Obama i tv varna för internationella terroristgrupper.
              Även EU:s miljökommissionär varnade för att skicka EU-ländernas
              kärnavfall ut från EU-länderna. Vårt eget utbildningsdepartement
              uppges ha skrivit kontrakt med några tekniska högskolor och universitet
              om att de inte ska anta studerande från Iran och Nordkorea till
              vissa kärntekniska kurser. Dessutom har cheferna för de svenska
              kärnkraftverken skrivit till Miljödepartementet och begärt en
              utredning om att få en särskild beväpnad insatsstyrka som snabbt
              är på plats vid hotande sabotage. Det finns alltså tecken på att
              riskmedvetandet ökar även i Sverige.
            </seg>
          </u>
          <u xml:id="i-c8f40ee0254f1340-1343" prev="i-c8f40ee0254f1340-1335" who="Q4977972">
            <seg xml:id="i-Y2SEYkrzAYz2a5zGZqcGQ9">
              Denna typ av risker ryms dock inte i begreppet olycka, och frågan
              är då vem som ska finansiera den bevakning som krävs. Rimligtvis
              bör den bevakningen bekostas av dem som äger reaktorerna och läggas
              på priset på kärnkraftselen.
            </seg>
          </u>
          <u xml:id="i-c8f40ee0254f1340-1344" prev="i-c8f40ee0254f1340-1335" who="Q4977972">
            <seg xml:id="i-CjFqWGLExQUg8LxNYdV2Ly">
              Även den övervakning och bevakning av kärnkraftverken som betalas
              via avgifter till Euratom, IAEA, Säpo, polisen, Must och andra
              skyddsstyrkor är troligen ganska lätt att beräkna och bör inte
              heller belasta skattebetalarna.
            </seg>
          </u>
          <u xml:id="i-c8f40ee0254f1340-1345" prev="i-c8f40ee0254f1340-1335" who="Q4977972">
            <seg xml:id="i-CubUSEdzERCgQXyykzF3Vc">
              Tyvärr måste övervakningen vara ett samhällsansvar i alla de
              tusentals år som ligger framför oss tills allt kärnvapenmaterial
              avlägsnats från oss. Det kan bli en svår uppgift att beräkna hur
              stora avgifter som bör belasta reaktorägarna, men med hjälp av
              forskare kan man nog göra rimliga uppskattningar.
            </seg>
          </u>
          <u xml:id="i-c8f40ee0254f1340-1346" prev="i-c8f40ee0254f1340-1335" who="Q4977972">
            <seg xml:id="i-UbB8pZhSZCt9F47aVeHJfr">
              I Solveig Ternströms och min motion har vi föreslagit att denna
              övervakning ska finansieras genom att kärnkraftsbolagen åläggs
              att fondera särskilda medel för detta ändamål. Vi tycker att det
              är en rimlig begäran, och vi beklagar att civilutskottet inte
              kunnat bifalla den.
            </seg>
          </u>
          <u xml:id="i-c8f40ee0254f1340-1347" prev="i-c8f40ee0254f1340-1335" who="Q4977972">
            <seg xml:id="i-G4CSsV8BGkvAU9tsNMEdYw">
              Dock uppskattar jag Lennart Petterssons kommentar om att han
              vill uppmana regeringen att beakta detta. Jag kan bara instämma
              i att jag önskar att så sker och att man inte blundar. Sannolikheten
              att materialet stjäls är antagligen större än sannolikheten att
              det sker en reaktorolycka.
            </seg>
          </u>
          <note xml:id="i-Q2j6VW2E8VreVGfu2S1FH1">
            I detta anförande instämde Michael Hagberg (s), Marianne Berg,
            Siv Holma och Wiwi-Anne Johansson (alla v) samt Lage Rahm (mp).
          </note>
          <note type="speaker" xml:id="i-6iLgFrSCZF65m6azFMa5oF">
            Anf. 220 EGON FRID (v):
          </note>
          <u xml:id="i-c8f40ee0254f1340-1348" next="i-c8f40ee0254f1340-1350" who="Q5743643">
            <seg xml:id="i-RbEfvZaZW6Xzn4ixTH9o8P">
              Herr talman! Den här debatten får inte avslutas med lögner som
              dessutom applåderas av allianspartierna i civilutskottet. Yvonne
              Andersson påstod att vi rödgröna inte har någon motion med något
              annat förslag än det obegränsade skadeståndsansvaret upp till
              12 respektive 15 miljarder.
            </seg>
          </u>
          <u xml:id="i-c8f40ee0254f1340-1349" prev="i-c8f40ee0254f1340-1348" who="Q5743643">
            <seg xml:id="i-PbiEFW8FdVFs6pkdSZEMU5">
              Carina Moberg med flera undertecknade Socialdemokraternas, Vänsterpartiets
              och Miljöpartiets motion där vi föreslår att beloppet så långt
              som möjligt ska utgå från de verkliga kostnader som kan orsakas
              och att vi mot denna bakgrund anser att frågan om nivån på finansieringen
              av det obegränsade skadeståndsansvaret bör bli föremål för ytterligare
              översyn. Det är också oacceptabelt att inte slå fast att det är
              staten som övertar det ekonomiska ansvaret över 1 500 miljoner
              euro om den som i första hand är ersättningsskyldig inte kan betala.
            </seg>
          </u>
          <u xml:id="i-c8f40ee0254f1340-1350" prev="i-c8f40ee0254f1340-1348" who="Q5743643">
            <seg xml:id="i-HxYQRe6XcfLPtMA8ZQLJih">
              Det är sanningen, Yvonne Andersson.
            </seg>
          </u>
          <note xml:id="i-H3ZMLs1XHLWy1aumWFcr3g">
            Överläggningen var härmed avslutad.
          </note>
          <note xml:id="i-Ahu2TXRJku9XENUs14PVGR">
            7 § Beslut om ärenden som slutdebatterats vid dagens sammanträde
          </note>
          <note xml:id="i-NS6AUkqCKQ7wbN6ppfA43m">
            Punkt 1
          </note>
          <note xml:id="i-MZoHAQr48VCP5TYD6u7mAe">
            Övriga punkter
          </note>
          <note xml:id="i-6gGnDwThcsguCSCws9KAVw">
            Punkt 1
          </note>
          <note xml:id="i-PkNbX5NemPB3gved8swk7a">
            Punkt 2
          </note>
          <note xml:id="i-NzpCEqTbUupkJH7Xv7oAJN">
            8 § Företagsutveckling statliga insatser för finansiering och
            rådgivning
          </note>
          <note xml:id="i-QZibQGECpwPiacHtYAvLz">
            Föredrogs
          </note>
          <note type="speaker" xml:id="i-43YBnAxvkUmqY6P7FAmxWL">
            Anf. 221 BÖRJE VESTLUND (s):
          </note>
          <u xml:id="i-c8f40ee0254f1340-1351" next="i-c8f40ee0254f1340-1377" who="Q512590">
            <seg xml:id="i-TTdv9zkJsKv37zjRx1LYgH">
              Herr talman! Det känns nästan lite förmätet att börja denna debatt
              efter den maratondebatt som vi har haft. Men jag ska försöka göra
              en liten insats för att vi ska kunna hålla ställningarna även
              i denna debatt.
            </seg>
          </u>
          <u xml:id="i-541yrPuaYHGpQRHpVy76fJ" prev="i-c8f40ee0254f1340-1351" who="Q512590">
            <seg xml:id="i-R7uoUqKghcVMVi2NMrRDbR">
              Vi ska nu behandla näringsutskottets sista betänkande om näringspolitik
              under denna mandatperiod. Utskottet har haft att ta ställning
              dels till regeringens proposition om företagsutveckling statliga
              insatser för finansiering av företag dels till en följdmotion
              i detta betänkande och ett antal motioner om näringspolitik från
              den allmänna motionstiden, sammanlagt 153. De handlar om frågor
              som tas upp i propositionen men också om frågor om kvinnors företagande,
              invandrarföretagande, innovationsfrågor, särskilda branschfrågor,
              socialt företagande, regelförenklingar, forskningsfrågor med mera.
            </seg>
          </u>
          <u xml:id="i-c8f40ee0254f1340-1352" prev="i-c8f40ee0254f1340-1351" who="Q512590">
            <seg xml:id="i-Lwsm4FWt2iowsDqMujo42q">
              Motionerna om företagsfrämjande har utskottet behandlat med förenklad
              utskottshantering, och jag ber i den delen att få hänvisa till
              det särskilda yttrandet från s, v och mp.
            </seg>
          </u>
          <u xml:id="i-c8f40ee0254f1340-1353" prev="i-c8f40ee0254f1340-1351" who="Q512590">
            <seg xml:id="i-Qa1a3r2ssobWcWPJZzwntM">
              Herr talman! Jag ber att få yrka bifall till reservationen.
            </seg>
          </u>
          <u xml:id="i-c8f40ee0254f1340-1354" prev="i-c8f40ee0254f1340-1351" who="Q512590">
            <seg xml:id="i-HQtEgnFhBpMz63p1FgtN9U">
              Detta är sista tillfället under denna mandatperiod att diskutera
              frågor kring näringspolitiken, åtminstone när det gäller skarpa
              beslut från riksdagen. Det finns anledning att utvärdera den borgerliga
              alliansens stora flaggskepp, nämligen att göra det bättre för
              företagare i Sverige.
            </seg>
          </u>
          <u xml:id="i-c8f40ee0254f1340-1355" prev="i-c8f40ee0254f1340-1351" who="Q512590">
            <seg xml:id="i-37MPR7Jxs4yCWS2rCu2wWx">
              Jag är inte säker på att Sveriges företagare uppfattar att de
              har fått det bättre under denna mandatperiod än under tidigare
              mandatperioder. Svårigheterna för företag att få krediter har
              knappast blivit mindre, delvis på grund av den ekonomiska krisen
              men också till stor del på grund av den saktfärdighet som regeringen
              uppvisar när det gäller att få fram tydliga förslag i den proposition
              som vi nu behandlar.
            </seg>
          </u>
          <u xml:id="i-c8f40ee0254f1340-1356" prev="i-c8f40ee0254f1340-1351" who="Q512590">
            <seg xml:id="i-6CvNCdLnSSqxNTAyAeBBAg">
              Denna proposition har faktiskt inte mycket innehåll. Den ger
              inte svar på hur man kan förbättra kreditgivningen för företagen.
              Snarare visar den att regeringen inte riktigt vet vad den vill.
              Å ena sidan vill man gynna företagandet åtminstone säger man så
              å andra sidan är man inte beredd att skjuta till pengar för att
              få en acceptabel finansiering av företagen.
            </seg>
          </u>
          <u xml:id="i-c8f40ee0254f1340-1357" prev="i-c8f40ee0254f1340-1351" who="Q512590">
            <seg xml:id="i-FWWHoETvnJCo3No6eooNjR">
              Jag är ganska övertygad om att Sveriges företag, små som stora,
              är trötta på regeringens ständiga utredande. Vad har ni gjort
              på detta område under fyra år? När ni ställs mot väggen i dessa
              frågor brukar svaret vara att ni har gjort si och så mycket för
              den ena eller den andra. Men alla insatser har alltid det gemensamt
              att de sker i relativt små sektorer och att ni inte vill satsa
              pengar på att få i gång småföretagandet i Sverige.
            </seg>
          </u>
          <u xml:id="i-c8f40ee0254f1340-1358" prev="i-c8f40ee0254f1340-1351" who="Q512590">
            <seg xml:id="i-RjMwZLxkPJfbyDW3DBGBSH">
              Herr talman! När jag är ute i landet och talar med företagare
              brukar två frågor nästan alltid dyka upp. Den ena frågan handlar
              om att man tycker att man har för höga arbetsgivaravgifter. Den
              andra frågan handlar om hur man ska få krediter för att få sitt
              företag att växa.
            </seg>
          </u>
          <u xml:id="i-c8f40ee0254f1340-1359" prev="i-c8f40ee0254f1340-1351" who="Q512590">
            <seg xml:id="i-VWoF9fLqpxQJJjwoTxnxtg">
              Den här regeringen har höjt arbetsgivaravgifterna för småföretagen
              och har inga idéer på hur man ska kunna trygga kreditförsörjningen
              i företagen i framtiden. Alliansens och Maud Olofssons företagarpolitik
              kan inte betraktas som någonting annat än ett stort misslyckande.
            </seg>
          </u>
          <u xml:id="i-c8f40ee0254f1340-1360" prev="i-c8f40ee0254f1340-1351" who="Q512590">
            <seg xml:id="i-EcrxLNKTp1EXxi67zzVAD">
              Maud Olofsson säger alltid att regeringen har gjort en del skattesänkningar.
              Enligt min uppfattning är de ofta ganska ogenomtänkta. Låt mig
              ge två exempel på sådana som har haft bara en marginell betydelse
              såvitt vi kan se.
            </seg>
          </u>
          <u xml:id="i-c8f40ee0254f1340-1361" prev="i-c8f40ee0254f1340-1351" who="Q512590">
            <seg xml:id="i-CPXMPTz3CrVW5gumFbLE54">
              Det första gäller regeringens avskaffande av förmögenhetsskatten.
              Jag har upprepade gånger bett regeringen redovisa effekterna av
              vad detta har inneburit för svensk ekonomi och i synnerhet för
              företagandet. Någon sådan redovisning har inte gjorts, och problemen
              med finansiering av företag har varit ett fortsatt problem för
              företagarna men också för regeringen.
            </seg>
          </u>
          <u xml:id="i-c8f40ee0254f1340-1362" prev="i-c8f40ee0254f1340-1351" who="Q512590">
            <seg xml:id="i-UpRJQzZYj5mtZdiJiu2T5D">
              Det andra gäller något som vi gjorde, nämligen att avskaffa arvs-
              och gåvoskatten vilket i årtionden krävts av näringslivets organisationer
              och av den dåvarande borgerliga oppositionen. Vi genomförde det
              på den dåvarande socialdemokratiska regeringens tid. Med ett visst
              facit i handen kvarstår dock de problem som denna reform skulle
              lösa, nämligen generationsskiftesfrågan. Men en sak vet vi: De
              rika har blivit rikare, och de fattiga har blivit fattigare. Men
              landets små och medelstora företag har inte fått en bättre företagsfinansiering,
              och företagen i Sverige har inte fått bättre förutsättningar.
              För alla eventualiteters skull måste jag understryka att vi i
              den rödgröna oppositionen inte har för avsikt att införa någon
              arvs- och gåvoskatt igen.
            </seg>
          </u>
          <u xml:id="i-c8f40ee0254f1340-1363" prev="i-c8f40ee0254f1340-1351" who="Q512590">
            <seg xml:id="i-Guybawwe7HVNjLbJ43o12W">
              Herr talman! Från den rödgröna oppositionen har vi redovisat
              några förslag på hur man ska få en bättre situation för landets
              småföretagare. Först och främst vill vi sänka arbetsgivaravgiften
              för soloföretagare med början 2011, och vi har budgeterat 2 miljarder
              kronor. Vi ska göra det möjligt för företag att göra riskkapitalavdrag
              med upp till 100 000 kronor per person. Vi vill också inrätta
              en riskkapitalfond på 5 miljarder kronor genom en särskild aktieutdelning
              i Vattenfall AB. Jag vågar påstå att det mer gynnar företagen
              generellt. Ni vill gynna vissa delar av näringslivet. Men när
              det kommer till att gynna näringslivet generellt har ni mycket
              få förslag eller inga alls. Det har i varje fall under denna period
              inte redovisats några tydliga förslag på hur ni generellt sett
              vill gynna företagen.
            </seg>
          </u>
          <u xml:id="i-c8f40ee0254f1340-1364" prev="i-c8f40ee0254f1340-1351" who="Q512590">
            <seg xml:id="i-FdwJENWNrsPFJ7CjXTsd8G">
              Herr talman! Den rödgröna oppositionen delar utskottets bedömning
              i sak när det gäller frågan om socialt företagande. Utskottet
              har hela tiden haft en enig syn på potentialen i dessa för samhället
              så viktiga företag. Det är företag som genom sin affärsidé kan
              ta till vara dem som oftast har den svåraste situationen på svensk
              arbetsmarknad. Det finns flera exempel runt om i landet där vi
              har sett mycket positiva effekter på att människor får arbete
              eller blir företagare. Den kooperativa formen verkar vara den
              associationsform som dessa företag oftast väljer.
            </seg>
          </u>
          <u xml:id="i-c8f40ee0254f1340-1365" prev="i-c8f40ee0254f1340-1351" who="Q512590">
            <seg xml:id="i-2yqyQ9Bn9AoJoTdnvz6zB9">
              Tyvärr har utskottets enhälliga ställningstagande inte svarats
              upp med regeringens politik. Regeringen har betraktat de sociala
              företagen snarare som en intressant företeelse än som en viktig
              del av näringspolitiken. Jag förstår inte hur utskottets borgerliga
              majoritet kan ha denna uppfattning och samtidigt acceptera denna
              totala tondövhet från regeringens sida.
            </seg>
          </u>
          <u xml:id="i-c8f40ee0254f1340-1366" prev="i-c8f40ee0254f1340-1351" who="Q512590">
            <seg xml:id="i-FHZbm169ZZQ84FXMXopvDA">
              Herr talman! Företagsfrämjande som denna proposition handlar
              om kan vara olika saker. Jag vill peka på några där det faktiskt
              inte bara är det som vi gör i det här huset som är viktigt.
            </seg>
          </u>
          <u xml:id="i-c8f40ee0254f1340-1367" prev="i-c8f40ee0254f1340-1351" who="Q512590">
            <seg xml:id="i-AjceGxSX2FQUHRnoE6hCD1">
              Det handlar naturligtvis om finansiering och rådgivning för företag.
              Men det handlar också om det smågnetande som praktiskt taget alla
              kommunalråd i vårt land gör för att få fler och växande företag
              att etablera sig på deras ort. Det finns nog inget kommunalråd
              som inte gör mer eller mindre aktiva insatser på detta område.
              Det kan handla om kommunala regelverk, markpolitik, bostadsbyggande,
              kollektivtrafik, hamnar och flygplatser, infrastruktur, nätverksbyggande
              och olika former av samarbete på regional nivå.
            </seg>
          </u>
          <u xml:id="i-c8f40ee0254f1340-1368" prev="i-c8f40ee0254f1340-1351" who="Q512590">
            <seg xml:id="i-TP2X94er7SUqvRFSSwDvP9">
              Men det handlar också om det arbete som man gör på landstings-
              och regionnivå, inte sällan genom ett gott samarbete med våra
              landshövdingar. Då handlar det ofta om infrastruktur, hamnar,
              flygplatser men också om forskningssamarbete mellan universitet
              och högskolor i just den regionen. Inte sällan är dessa konstellationer
              rejäla opinionsbildare för sin region på regering och inte minst
              på riksdag. Det tror jag att vi alla har upplevt. Inte sällan
              deltar vi riksdagsledamöter själva med hull och hår i detta viktiga
              arbete.
            </seg>
          </u>
          <u xml:id="i-c8f40ee0254f1340-1369" prev="i-c8f40ee0254f1340-1351" who="Q512590">
            <seg xml:id="i-6nEBHNToNdGUxb79AH4KWE">
              Det handlar även om det arbete som regeringen och dess myndigheter
              har att utföra. Det finns flera myndigheter som har ansvar för
              företagsfrämjande. Det är dock svårt att kunna säga vare sig det
              ena eller det andra om dessa myndigheter och hur de har lyckats
              under denna mandatperiod. Alla har omorganiserats, och det har
              gjorts ganska nyligen. Därför kan man nog inte ha någon bestämd
              uppfattning om detta har varit bra eller dåligt, som det ser ut
              just nu. Det återstår att se om detta har lyckats.
            </seg>
          </u>
          <u xml:id="i-c8f40ee0254f1340-1370" prev="i-c8f40ee0254f1340-1351" who="Q512590">
            <seg xml:id="i-Wqod4QP8aouuwgvUiP1NXi">
              Slutligen har vi kanske en av de allra viktigaste myndigheterna
              som man ofta brukar glömma i dessa sammanhang, nämligen utrikesförvaltningen
              med alla våra ambassader. De gör oftast ett fantastiskt jobb för
              att främja svenskt företagande i sin del av världen. Tyvärr har
              regeringen även här gjort sitt bästa för att försämra förutsättningarna
              för svenskt företagande och export, bland annat genom att skära
              ned anslagen till Exportrådet och Invest Sweden. När man väl hade
              gjort detta bestämde man sig på grund av den ekonomiska krisen
              för att återföra en del av anslaget. Men att kalla det för en
              satsning är en lögn som heter duga.
            </seg>
          </u>
          <u xml:id="i-c8f40ee0254f1340-1371" prev="i-c8f40ee0254f1340-1351" who="Q512590">
            <seg xml:id="i-Sb3XMK6ikxXgHRx6pqv9fj">
              Herr talman! Företagsfrämjandet är rent ekonomiskt en avvägning
              mellan vilka statliga insatser och i vissa fall regionala insatser
              som man ska göra och vad den kommersiella kreditmarknaden kan
              erbjuda. Vi vill slå fast att staten inte ska stå för finansieringen
              av investeringar i företag utan vara just ett komplement för att
              få i gång företagandet ett smörjmedel.
            </seg>
          </u>
          <u xml:id="i-c8f40ee0254f1340-1372" prev="i-c8f40ee0254f1340-1351" who="Q512590">
            <seg xml:id="i-QSZkSsjmCs3KSqxVH8s4aq">
              Med detta sagt har vi i den rödgröna oppositionen redovisat våra
              alternativ. Men vilka föreslag har ni i majoriteten? Det är svårt
              att se när vi läser denna proposition. Alliansens näringspolitik
              har bestått av ett oändligt pratande men väldigt lite verkstad.
            </seg>
          </u>
          <u xml:id="i-c8f40ee0254f1340-1373" prev="i-c8f40ee0254f1340-1351" who="Q512590">
            <seg xml:id="i-3dEDYXCw2FK8ahhJxfqJXb">
              Det finns två konkreta förslag i propositionen. För det första
              ska man upphandla rådgivningstjänster. I och för sig hade det
              inte behövts en proposition för att åstadkomma det. Det tror jag
              att myndigheterna själva hade kunnat klara. För det andra ska
              man införa ett marknadsnära råd som ska vara rådgivande till Tillväxtanalys.
              Också det tror jag att myndigheterna själva hade kunnat hitta
              på. Det är, som sagt, väldigt mycket skrik för väldigt lite ull
              i den här propositionen.
            </seg>
          </u>
          <u xml:id="i-c8f40ee0254f1340-1374" prev="i-c8f40ee0254f1340-1351" who="Q512590">
            <seg xml:id="i-Bq8b2NYz3dWfb1jZ4N5R6C">
              Herr talman! På övriga områden som detta betänkande berör finns
              det säkert mycket att säga, bland annat om vikten av att kunna
              skapa nätverk för kvinnor och för personer födda utomlands. Tyvärr
              är resultatet av den här mandatperioden att anslagen till de här
              organisationerna och nätverken oftast skurits ned så att de haft
              svårt att klara sig.
            </seg>
          </u>
          <u xml:id="i-c8f40ee0254f1340-1375" prev="i-c8f40ee0254f1340-1351" who="Q512590">
            <seg xml:id="i-49G8fWzscsfPmvznNLRLqo">
              Detta med regelförenklingar har vi diskuterat många gånger här
              i kammaren, och det är en annan fråga som varit aktuell under
              hela mandatperioden. Regeringens prognos talar om 7,6 procent.
              Förra gången jag hörde Maud Olofsson tala om prognoser var det
              10 procent, men det blev 2 procent. Vi får väl se hur mycket det
              blir av detta. Vad som framför allt är viktigt är att det i alla
              fall inte blir några 25 procent så i detta avseende måste man
              säga att regeringens politik är tämligen misslyckad.
            </seg>
          </u>
          <u xml:id="i-c8f40ee0254f1340-1376" prev="i-c8f40ee0254f1340-1351" who="Q512590">
            <seg xml:id="i-RCDe4ukENH6T1evtNmSKt9">
              När det gäller de forskningsfrågor som berörs i ett antal motioner
              har regeringen prioriterat grundforskningen på universitet och
              högskolor och bortsett från vikten av en bra innovationspolitik
              och strategi för att samordna forskning, utveckling, utbildning
              och statliga insatser för olika branscher det vi kallar för branschprogram.
            </seg>
          </u>
          <u xml:id="i-c8f40ee0254f1340-1377" prev="i-c8f40ee0254f1340-1351" who="Q512590">
            <seg xml:id="i-BrDDrUcYf14achmP1HoyFw">
              Slutligen, herr talman, ber jag att få tacka näringsutskottets
              kansli och tillönska er en god sommar och tacka för den här mandatperiodens
              många gånger intressanta debatter om näringslivet.
            </seg>
          </u>
          <note type="speaker" xml:id="i-8qYdSH5g9WQVdcZGxHCZbm">
            Anf. 222 KENT PERSSON (v):
          </note>
          <u xml:id="i-c8f40ee0254f1340-1378" next="i-c8f40ee0254f1340-1379" who="Q6043221">
            <seg xml:id="i-DBk2roDSvKf7JR5r1BrpNh">
              Herr talman! Det har varit en lång dag, och jag har tidigare
              varit uppe och debatterat.
            </seg>
          </u>
          <u xml:id="i-5fc6ivQ7dz6xRUj8Xh5QrE" prev="i-c8f40ee0254f1340-1378" who="Q6043221">
            <seg xml:id="i-WZBHyVmAkrzADRvg6gKbAN">
              Jag yrkar bifall till reservation 1.
            </seg>
          </u>
          <u xml:id="i-c8f40ee0254f1340-1379" prev="i-c8f40ee0254f1340-1378" who="Q6043221">
            <seg xml:id="i-UB4VSsF2DhZzt8nWfu2vUe">
              Jag har noterat att jag satt upp mig för åtta minuters talartid
              men ser att tiden väldigt fort rinner i väg. Det finns ingen anledning
              för mig att upprepa vad jag sagt, vad som står i reservationen
              och vad vi rödgröna gemensamt föreslår i vår motion. Jag nöjer
              mig med det.
            </seg>
          </u>
          <note type="speaker" xml:id="i-9n2BZBNBVTJ1RQhED17F1T">
            Anf. 223 PER BOLUND (mp):
          </note>
          <u xml:id="i-c8f40ee0254f1340-1380" next="i-9534NDG26XMJP4iv1eW7hu" who="Q5581337">
            <seg xml:id="i-DQZfTXVpS6RHKay6255nkS">
              Herr talman! Även jag har tillbringat hela dagen här i kammaren.
              Jag känner mig väl något utdebatterad så att säga så jag ska inte
              nu hålla ett långt brandtal.
            </seg>
          </u>
          <u xml:id="i-c8f40ee0254f1340-1381" prev="i-c8f40ee0254f1340-1380" who="Q5581337">
            <seg xml:id="i-CSWqNKMmiRrMQydoJ8cKHV">
              Men några ord vill jag säga om företagande och om stöd till företag.
              Det är en högt prioriterad fråga för Miljöpartiet. Därför är vi
              väldigt glada över att vi i det rödgröna samarbetet har lagt fram
              viktiga gemensamma förslag om att underlätta för företag att verka
              i Sverige. Vi har bland annat ett gemensamt förslag om en sänkning
              av arbetsgivaravgifter med 6 miljarder. Detta är speciellt riktat
              till de mindre företagen, något som vi vet har en viktig och stor
              effekt.
            </seg>
          </u>
          <u xml:id="i-c8f40ee0254f1340-1382" prev="i-c8f40ee0254f1340-1380" who="Q5581337">
            <seg xml:id="i-44rvo9bAY7SWLFsWWxddr7">
              Vi föreslår ett entreprenörskapsår som gör det möjligt för människor
              att vara lediga från arbetet för att under en period pröva på
              att starta företag och testa om deras företagsidé är något som
              fungerar.
            </seg>
          </u>
          <u xml:id="i-c8f40ee0254f1340-1383" prev="i-c8f40ee0254f1340-1380" who="Q5581337">
            <seg xml:id="i-QWDFNugbpdDBDf2KKhuih4">
              Vi är överens om att väldigt hårt driva på för att få regelförenklingar.
              På kapitalmarknadsområdet har vi förslag som handlar om att förse
              företag med riskkapital.
            </seg>
          </u>
          <u xml:id="i-c8f40ee0254f1340-1384" prev="i-c8f40ee0254f1340-1380" who="Q5581337">
            <seg xml:id="i-8HqjdgX6NKG1KmeXjQ9P8Y">
              Miljöpartiet föreslår dessutom en halvering av momsen på tjänster
              för att se till att tjänsteföretagen får bättre möjligheter att
              verka i Sverige.
            </seg>
          </u>
          <u xml:id="i-c8f40ee0254f1340-1385" prev="i-c8f40ee0254f1340-1380" who="Q5581337">
            <seg xml:id="i-8vfSBjBA5swDTMEaQ3rWqR">
              Mot bakgrund av vår positiva inställning till företag är vi förvånade
              över att regeringens proposition om företagsutveckling är så tunn
              på faktiskt innehåll. Det handlar mest om riktlinjer och myndighetsuppdrag
              som egentligen inte förpliktar till någonting utan som syftar
              till att kartlägga och analysera främjandesystemet. Det kan man
              väl tycka är okej. Men det hade varit trevligt med några fler
              konkreta förslag.
            </seg>
          </u>
          <u xml:id="i-c8f40ee0254f1340-1386" prev="i-c8f40ee0254f1340-1380" who="Q5581337">
            <seg xml:id="i-QGbixu6vjEPPrSBC33sGB">
              Det skarpa förslaget i propositionen handlar om ett marknadsnära
              råd som ska vara rådgivande till Tillväxtanalys. Men det är kanske
              inte det som småföretagen främst har efterfrågat när det gäller
              att få bättre förutsättningar på den svenska marknaden.
            </seg>
          </u>
          <u xml:id="i-c8f40ee0254f1340-1387" prev="i-c8f40ee0254f1340-1380" who="Q5581337">
            <seg xml:id="i-3ggSUgbUw3PV2PvBFXEG3i">
              Speciellt på riskkapitalområdet saknar vi förslag från regeringens
              sida. Vi ser att det finns stora behov som behöver täckas. I propositionen
              drar regeringen den underliga slutsatsen att Sverige har en väl
              fungerande riskkapitalmarknad. Det har vi svårt att se. Näringsliv,
              fack och tillväxtmyndigheten har tillsammans lagt fram förslag
              om en förstärkning av det som kallas för venture capital-marknaden.
              De föreslår en form av offentlig-privata fonder, något som fungerat
              väl i andra länder när det gäller att försörja företagen med kapital.
              Uppenbarligen vill regeringen inte medverka till någonting sådant.
            </seg>
          </u>
          <u xml:id="i-c8f40ee0254f1340-1388" prev="i-c8f40ee0254f1340-1380" who="Q5581337">
            <seg xml:id="i-Vv7YNtxJzD9kpkofeQkyq2">
              Vi på den rödgröna sidan oroas av att nyföretagandet utvecklas
              så svagt. Vi vet att just kapitalförsörjningen är ett stort hinder
              företagen får inte tillgång till det kapital som de behöver.
            </seg>
          </u>
          <u xml:id="i-c8f40ee0254f1340-1389" prev="i-c8f40ee0254f1340-1380" who="Q5581337">
            <seg xml:id="i-RugBTaxHgeofiNuqJ3ZjX2">
              Finanskrisen har slagit speciellt hårt just mot mindre företag
              och mot företag som startas av invandrare och av kvinnor. Därför
              ser vi att här finns en väldigt viktig roll för staten att spela.
              Vi har sett att särskilt miljötekniksektorn drabbats hårt av bristen
              på kapital och av den ekonomiska krisen. Det oroar oss lite extra
              eftersom vi ser att miljötekniksektorn verkligen behövs för att
              klara den klimatomställning som Sverige och världen behöver göra.
            </seg>
          </u>
          <u xml:id="i-c8f40ee0254f1340-1390" prev="i-c8f40ee0254f1340-1380" who="Q5581337">
            <seg xml:id="i-8jbGqqePE9pHVqbYmU4Zv2">
              Vi på den rödgröna sidan anser att staten mer aktivt behöver
              engagera sig på riskkapitalmarknaden. Vi har ett konkret förslag
              om att avsätta en extra utdelning från Vattenfall på 5 miljarder
              kronor för att skapa en ny fond för kapitalförsörjning detta riktat
              bland annat till miljötekniksektorn.
            </seg>
          </u>
          <u xml:id="i-c8f40ee0254f1340-1391" prev="i-c8f40ee0254f1340-1380" who="Q5581337">
            <seg xml:id="i-Q63o4fMy1r8dbG8mzJv2Xv">
              I vår gemensamma reservation nämner vi den viktiga rollen som
              kreditgarantiföreningar och industriella utvecklingscentrum spelar.
              Det täcks väldigt bra i reservationen så jag ska inte mer i detalj
              gå in på det.
            </seg>
          </u>
          <u xml:id="i-c8f40ee0254f1340-1392" prev="i-c8f40ee0254f1340-1380" who="Q5581337">
            <seg xml:id="i-RkrMYwNy1ioxra1r84CZYN">
              Däremot vill jag gå in på två andra väldigt viktiga funktioner
              för företagare med en speciell inriktning. Det handlar om stiftelsen
              IFS Rådgivningscentrum och Nationellt resurscentrum för kvinnor.
              IFS driver en mycket viktig verksamhet där man informerar och
              underlättar dels för invandrare att starta företag, dels för företagare
              med invandrarbakgrund och för nätverkare.
            </seg>
          </u>
          <u xml:id="i-c8f40ee0254f1340-1393" prev="i-c8f40ee0254f1340-1380" who="Q5581337">
            <seg xml:id="i-FMtzmQmti88qcwRhXMPUtq">
              Vi ser att de har haft en väldigt viktig funktion för att underlätta
              för människor med invandrarbakgrund att starta företag. Vi oroas
              dock mycket av att regeringen hittills inte velat komma med besked
              om huruvida IFS ska ha någon finansiering över huvud taget när
              det här året är slut. De har en finansiering fram till år 2010.
              Men för tiden efter det har de inte fått något besked om ytterligare
              finansiering. Det är klart att det skapar oro inom IFS, och det
              gör att man riskerar att tappa kompetens. Det vore trevligt att
              få besked om när ett beslut kommer om huruvida de ska få mer pengar
              eller inte så att de kan planera sin verksamhet.
            </seg>
          </u>
          <u xml:id="i-c8f40ee0254f1340-1394" prev="i-c8f40ee0254f1340-1380" who="Q5581337">
            <seg xml:id="i-236jjp4HWTjnST3HdDrtqs">
              Även Nationellt resurscentrum för kvinnor har en viktig verksamhet
              för att underlätta för kvinnor och för att skapa kontakter mellan
              kvinnliga företagare. Även här ser vi att det är för lite resurser.
              De skulle behöva en resursförstärkning för att kunna förbättra
              sin verksamhet.
            </seg>
          </u>
          <u xml:id="i-c8f40ee0254f1340-1395" prev="i-c8f40ee0254f1340-1380" who="Q5581337">
            <seg xml:id="i-MsCzGLHbJ15KqmwDN2zw75">
              Herr talman! Jag vill också säga några ord om de kooperativa
              företagen. Kooperation är en företagsform i tiden och en företagsform
              som vi anser passar väldigt många av entreprenörerna i dag. Många
              undersökningar visar att åtskilliga människor har ett intresse
              för att starta eget företag och också att många helst vill starta
              företag tillsammans med andra människor alltså inte sinnebilden
              av den enskilde enmansföretagaren.
            </seg>
          </u>
          <u xml:id="i-c8f40ee0254f1340-1396" prev="i-c8f40ee0254f1340-1380" who="Q5581337">
            <seg xml:id="i-UpavaMo6K7sFYoUbvbhvAW">
              Därför är kooperativt företagande den snabbast växande företagsformen
              av alla. Men ett hinder för att den kooperativa företagssektorn
              ska kunna växa är att de företagen inte är tillräckligt kända.
              Det finns inte tillräckligt mycket kunskap om dem hos myndigheter
              och banker. Vi anser därför att myndigheterna måste förbättra
              sitt arbete med hanteringen av kooperativa företag och med att
              ge dem lika goda möjligheter att få stöd och råd som andra företag
              har.
            </seg>
          </u>
          <u xml:id="i-c8f40ee0254f1340-1397" prev="i-c8f40ee0254f1340-1380" who="Q5581337">
            <seg xml:id="i-Sn7puK79NXbY6s7AhsVB9L">
              Herr talman! Vi hoppas på fler konkreta förslag. Vi kan garantera
              att det, om det efter valet i september blir en rödgrön regering,
              kommer nya förslag om åtgärder på företagsområdet som kommer att
              göra det lättare framför allt för mindre företag att verka i Sverige.
            </seg>
          </u>
          <u xml:id="i-9534NDG26XMJP4iv1eW7hu" prev="i-c8f40ee0254f1340-1380" who="Q5581337">
            <seg xml:id="i-X1oNe8NtYYqC5vt7T5idZn">
              Med detta yrkar jag bifall till reservation 1.
            </seg>
          </u>
          <note type="speaker" xml:id="i-ELrCb2soEiuSU83nUQDgSf">
            Anf. 224 HANS ROTHENBERG (m):
          </note>
          <u xml:id="i-c8f40ee0254f1340-1398" next="i-9QrFEDq2ACjZNfrJLpR8Yi" who="Q378195">
            <seg xml:id="i-FiUhJVKXNLxzrDSTyAgQ9z">
              Herr talman! Att återupprätta arbetslinjen i Sverige är att bygga
              en stabil grund för trygghetssystemen. Full sysselsättning är
              främsta medlet mot växande klyftor och orättvisor i samhället.
              Ett led i denna ambition är att bejaka och stimulera utvecklingen
              av nya företag.
            </seg>
          </u>
          <u xml:id="i-c8f40ee0254f1340-1399" prev="i-c8f40ee0254f1340-1398" who="Q378195">
            <seg xml:id="i-6FktoFG5KyXHixmjRDd5DS">
              Utgångspunkten, att skapa förutsättningar för mer privat riskkapital,
              innebär inte att det saknas behov av specifika statliga finansieringsinsatser
              detta i de fall där marknaden mer eller mindre strukturellt är
              frånvarande i företagsfinansieringen.
            </seg>
          </u>
          <u xml:id="i-c8f40ee0254f1340-1400" prev="i-c8f40ee0254f1340-1398" who="Q378195">
            <seg xml:id="i-GgyC14N2GpapmZeHeSTrKo">
              Det gäller främst finansiering av nya företag och tidigare utvecklingsskeden
              för innovationer. Det är fasen innan företagen är etablerade nog
              att attrahera utpräglat privat vinstkapital. Det är här statliga
              insatser behövs för att främja företagsutveckling, och de ska
              vara marknadskompletterande och inte snedvrida konkurrensen. Det
              är viktigt. I längden är det dock uppenbart att alltför omfattande
              statliga ingrepp inte är bra för den ekonomiska utvecklingen.
            </seg>
          </u>
          <u xml:id="i-c8f40ee0254f1340-1401" prev="i-c8f40ee0254f1340-1398" who="Q378195">
            <seg xml:id="i-JKtvfm9629vAx8bFLGkEpP">
              Herr talman! Syftet med de föreslagna riktlinjerna i denna proposition
              vad gäller statliga insatser för finansiering och rådgivning är
              att öka effektiviteten i systemet för företagsfrämjande och att
              renodla statens roll inom detta. Statliga insatser för att främja
              företagsutveckling ska som sagt vara marknadskompletterande. Det
              innebär att företagsfrämjande insatser och aktörer inte ska tränga
              undan privata tjänster och utförare. Utgångspunkten för statens
              insatser ska vara att försöka kompensera sådana brister på marknaden
              i de fall det kan hämma näringslivets värdefulla utvecklingsmöjligheter
              och dess konkurrenskraft.
            </seg>
          </u>
          <u xml:id="i-c8f40ee0254f1340-1402" prev="i-c8f40ee0254f1340-1398" who="Q378195">
            <seg xml:id="i-XGw6g3sM4TXj1cWtSSXX7a">
              Det är viktigt att statliga företagsfrämjande insatser regelbundet
              följs upp och utvärderas, och därför bör det råd som är föreslaget
              och som skulle ha i uppdrag att vara rådgivande till Myndigheten
              för tillväxtpolitiska utvärderingar och analyser inrättas. Detta
              råd ska vara ett stöd för myndighetens uppdrag och följa kapitalmarknadens
              utveckling och dess påverkan särskilt på små och medelstora företags
              tillgång till kapitalförsörjning.
            </seg>
          </u>
          <u xml:id="i-c8f40ee0254f1340-1403" prev="i-c8f40ee0254f1340-1398" who="Q378195">
            <seg xml:id="i-9FXGbNHPoBH8hG7nmmEELm">
              När ska företagsfrämjande insatser då göras? Framför allt ska
              de riktas till verksamheter innan företagsstart, till företags
              utvecklingsfaser och vid kommersialiseringen av innovationer utifrån
              bland annat följande utgångspunkter.
            </seg>
          </u>
          <u xml:id="i-c8f40ee0254f1340-1404" prev="i-c8f40ee0254f1340-1398" who="Q378195">
            <seg xml:id="i-KndEt2okSeaBrGjtqenYp4">
              Det gäller affärsidéer och innovationer där en långsiktig kommersiell
              bärkraft ska ha goda möjligheter att utvecklas. Statens roll ska
              vara tydlig och väl motiverad, och de statliga insatser som genomförs
              ska vara marknadskompletterande. Risken för snedvridning av konkurrensförhållanden
              och undanträngningseffekter ska minimeras. Alternativa utförare
              ska även här övervägas i de delar där staten visserligen har intressen
              men inte nödvändigtvis behöver vara utförare.
            </seg>
          </u>
          <u xml:id="i-c8f40ee0254f1340-1405" prev="i-c8f40ee0254f1340-1398" who="Q378195">
            <seg xml:id="i-UAXvn7tizUYMeYwR1VPuiM">
              Statliga insatser ska i största möjliga mån bedrivas där så är
              möjligt med medverkan av privata aktörer. Då kommer vi in på området
              riskkapital, herr talman. Det är grundläggande för företag som
              ska kunna utvecklas att det finns friskt, sunt och nyttigt kapital
              att tillgå. Att bygga upp mer privat riskkapital är en av Sveriges
              avgörande framtida utmaningar.
            </seg>
          </u>
          <u xml:id="i-c8f40ee0254f1340-1406" prev="i-c8f40ee0254f1340-1398" who="Q378195">
            <seg xml:id="i-4hZcHHv5yNf9DMqLPy8PX7">
              I den reservation som finns till detta betänkande noterar vi
              att oppositionen vill dränera Vattenfall på 5 miljarder kronor
              att sätta in i en riskkapitalfond. Jag säger dränera, och det
              kan vara en lätt fångad ordvits i samband med Vattenfall, men
              detta är lite grann en tankelapsus. Det gemensamma ägande som
              Vattenfall är ska alltså försvagas för att fylla de hål oppositionen
              vill införa med en förmögenhetsskatt.
            </seg>
          </u>
          <u xml:id="i-c8f40ee0254f1340-1407" prev="i-c8f40ee0254f1340-1398" who="Q378195">
            <seg xml:id="i-Qny7uDh7goD9wzY4afr2Xr">
              Lite grann skulle man kunna likna det vid en gräsbrand. Den röda
              faran, den röda hanen, drar fram över åkern och bränner ned den
              gröna grödan. Vad blir kvar? En brunsvart aska. Ur denna kan det
              vara svårt att se nya, fräscha företag växa fram. Även om en förmögenhetsskatt
              inte införs är bara hotet om att införa den ett stopp för mycket
              fräscht riskkapital. Det är mycket fräscht privat kapital från
              utlandet som vänder om på Östersjön utan att nå fram till den
              svenska kusten. För vem vågar flytta pengar till Sverige om de
              inom en snar framtid kommer att beskattas på ett annat sätt än
              i dag? Då kommer än mindre att nå fram till svenska företag.
            </seg>
          </u>
          <u xml:id="i-c8f40ee0254f1340-1408" prev="i-c8f40ee0254f1340-1398" who="Q378195">
            <seg xml:id="i-Kk5LGZU2uin7FcwhjZga4H">
              I det senaste numret av tidningen Riksdag &amp; Departement är den
              tidigare LO-utredaren Jan Edling mycket tydlig när det gäller
              innovationer och riskkapital. Häromdagen kom hans bok Agenda för
              Sverige, där han med insikt och kunskap slår fast riskerna med
              att införa en förmögenhetsskatt. För att svenska innovationer
              inte ska köpas upp av utländska investerare vill Jan Edling att
              samtliga partier tar tydligt avstånd från förmögenhetsskatten
              och tanken på att införa en sådan.
            </seg>
          </u>
          <u xml:id="i-c8f40ee0254f1340-1409" prev="i-c8f40ee0254f1340-1398" who="Q378195">
            <seg xml:id="i-7dhCjAiwVGmJcbQdDTa6u1">
              Vi moderater tar tydligt avstånd från alla former av skadlig
              beskattning av nyttigt kapital, och det gör även våra tre allianskolleger.
              Det vore en välgärning om vi i dagens debatt kunde få höra att
              även de grönröda skrotar alla tankar på att återinföra en förmögenhetsskatt
              en förmögenhetsskatt som får svenskt kapital att lämna landet
              och hindrar utländskt kapital att flöda in och berika nya idéer
              och företag med välbehövliga muskler. Det vore välgörande att
              få höra detta.
            </seg>
          </u>
          <u xml:id="i-9QrFEDq2ACjZNfrJLpR8Yi" prev="i-c8f40ee0254f1340-1398" who="Q378195">
            <seg xml:id="i-XK1SxwJyRtSrTCK5CiL5YX">
              Med detta, herr talman, yrkar jag bifall till utskottets förslag.
            </seg>
          </u>
          <note xml:id="i-Kv9Fxr4Z9qAupmbLtKFr1b">
            I detta anförande instämde Staffan Anger, Björn Hamilton och
            Maria Plass (alla m).
          </note>
          <note type="speaker" xml:id="i-ERLCb9Bs4VfTeR4DqcgWxM">
            Anf. 225 BÖRJE VESTLUND (s) replik:
          </note>
          <u xml:id="i-c8f40ee0254f1340-1410" next="i-c8f40ee0254f1340-1413" who="Q512590">
            <seg xml:id="i-FjvJQFUWZVfMbEhAdfbJiE">
              Herr talman! Vi är ganska överens om själva synen på företagsfinansiering
              genom statliga insatser; det ska vara just marknadskompletterande.
              Det ska inte vara så att staten står för finansieringen, men i
              vissa sammanhang finns det precis som Hans Rothenberg säger anledning
              att fundera på hur det ska hanteras när marknaden är frånvarande,
              tror jag att du uttryckte det. Där är vi helt överens.
            </seg>
          </u>
          <u xml:id="i-c8f40ee0254f1340-1411" prev="i-c8f40ee0254f1340-1410" who="Q512590">
            <seg xml:id="i-EkXDNFtFkrWbAV3qmVKHER">
              Det är intressant, för när man väl har sagt detta borde man ha
              några idéer om hur det ska gå till. Vi har haft en utredning som
              har tittat på detta. Det finns praktiskt taget inga förslag mer
              än dessa två, och de borde egentligen ha kunnat beslutas på myndighetsnivå.
              Det behövdes knappast någon lagstiftning eller att vi behandlade
              det här i riksdagen. Man kan fråga sig vad Alliansens idéer om
              hur detta ska gå till egentligen är. Eller ska man fortsätta att
              utreda detta ytterligare en gång, och sedan kanske man måste utreda
              ytterligare en gång? Det är mycket utredande och mycket pratande
              och väldigt lite verkstad.
            </seg>
          </u>
          <u xml:id="i-c8f40ee0254f1340-1412" prev="i-c8f40ee0254f1340-1410" who="Q512590">
            <seg xml:id="i-JWAsdCJKdGzvPXc6aw3VKv">
              Sedan måste jag ställa en annan fråga. Det skulle bli så bra
              när man avskaffade förmögenhetsskatten. Jag tror att Maud Olofsson
              i en debatt vi hade vid den tidpunkten sade att det skulle rinna
              in pengar i Sverige. Hon pratade till och med om att det var bra
              om man hade en rik moster som helt plötsligt kunde ta hem sina
              pengar till Sverige, och så kunde man få sitt företag finansierat
              via det.
            </seg>
          </u>
          <u xml:id="i-c8f40ee0254f1340-1413" prev="i-c8f40ee0254f1340-1410" who="Q512590">
            <seg xml:id="i-Fz9kTPcnsF24axG9w5TaZR">
              Hur mycket pengar var det nu som man kan bedöma kom in till Sverige?
              Och hur mycket bättre har det blivit för företagen sedan man avskaffade
              förmögenhetsskatten? Någon form av mätning och uppföljning måste
              man väl ändå ha gjort av denna reform som var så viktig och som
              man gjort så stor sak av från alliansregeringen.
            </seg>
          </u>
          <note type="speaker" xml:id="i-2S4HtXxQuczVgYtas8qSxF">
            Anf. 226 HANS ROTHENBERG (m) replik:
          </note>
          <u xml:id="i-c8f40ee0254f1340-1414" next="i-c8f40ee0254f1340-1417" who="Q378195">
            <seg xml:id="i-2RDbHaVsmk4n9BrDTyS38W">
              Herr talman! Ja, i några fall har vi faktiskt ganska gemensam
              syn. Det är när det gäller att stimulera företag och att det är
              viktigt att nya företag växer fram. Det är dock anmärkningsvärt
              att det när det gäller de två avvikande synpunkter oppositionen
              har på denna proposition och på detta betänkande är två saker
              man slår fast. En är att man är negativt inställd till att det
              ska komma in fler och privata aktörer i rådgivningssystemet med
              Almi.
            </seg>
          </u>
          <u xml:id="i-c8f40ee0254f1340-1415" prev="i-c8f40ee0254f1340-1414" who="Q378195">
            <seg xml:id="i-KHNuG34Xi6cycyn3wc1Y73">
              Jag har svårt att se varför detta skulle vara ett problem. Är
              det den allmänna rädslan att det ska komma in fler aktörer och
              att valfriheten ska öka? Det är samma argument som man använde
              när apoteksmonopolet avskaffades och samma argument som man har
              haft i samband med avskaffandet av bilprovningsmonopolet. Det
              är samma argument som kommer i alla sammanhang där det ska öppnas
              upp möjligheter.
            </seg>
          </u>
          <u xml:id="i-c8f40ee0254f1340-1416" prev="i-c8f40ee0254f1340-1414" who="Q378195">
            <seg xml:id="i-Ho8q3LMqz5DgkvFEPMpuzY">
              Här skulle jag också vilja att Börje Vestlund svarar på frågan:
              Vad är det som gör att nystartade svenska företag kommer att få
              det bättre med en förmögenhetsbeskattning?
            </seg>
          </u>
          <u xml:id="i-c8f40ee0254f1340-1417" prev="i-c8f40ee0254f1340-1414" who="Q378195">
            <seg xml:id="i-FKRsszVsgpNdd3pwbiak78">
              Bara det faktum att man flaggar upp och varnar för att det ska
              bli beskattning här kommer att skrämma bort kapital. Det har visat
              sig att kapital vänder i Trelleborg redan nu. Det är inte nyttigt
              för vare sig nya eller befintliga företag. Vi behöver mer av fritt
              kapital. Vad är det som är så bra med en förmögenhetsbeskattning?
              Och varför är det bättre att dränera Vattenfall på flera miljarder
              kronor?
            </seg>
          </u>
          <note type="speaker" xml:id="i-TvXKyvpQobifB1RZVHPPjt">
            Anf. 227 BÖRJE VESTLUND (s) replik:
          </note>
          <u xml:id="i-c8f40ee0254f1340-1418" next="i-c8f40ee0254f1340-1422" who="Q512590">
            <seg xml:id="i-UCezZzfuoEx3R3MT9yovcV">
              Herr talman! Det intressanta är väl egentligen inte att man vill
              upphandla de här rådgivningstjänsterna. Det intressanta är ju
              att detta är lösningen på praktiskt taget alla problem som den
              här regeringen har. Man är totalt idélös det är ingen tvekan om
              att man inte har några idéer på detta område. Man har inte ett
              enda konkret förslag mer än detta. Det här kunde mycket väl ha
              gjorts. Ingenting har väl hindrat Almi att göra den här upphandlingen
              om man hade velat göra den och få fler aktörer. Det kan vi inte
              hindra.
            </seg>
          </u>
          <u xml:id="i-c8f40ee0254f1340-1419" prev="i-c8f40ee0254f1340-1418" who="Q512590">
            <seg xml:id="i-7tvNH3ibXCEzxTHmYEGpnw">
              Det är den enda idé man har i hela detta betänkande, förutom
              det råd som ska göra en tillväxtanalys. Jag förstår inte: Vilka
              idéer har man för övrigt?
            </seg>
          </u>
          <u xml:id="i-c8f40ee0254f1340-1420" prev="i-c8f40ee0254f1340-1418" who="Q512590">
            <seg xml:id="i-74ZEnStixsmtc3thD1RF93">
              Hans Rothenberg säger så här: Pengarna vänder i Trelleborg. Jaha.
              Hur vet Hans Rothenberg detta? I vilken analys har man kommit
              fram till detta? Är det fler än allmänna tyckare på diverse tankesmedjor
              som har uttryckt detta? Det var väl framför allt Svenskt Näringsliv
              som sade att om vi skulle säga att vi tänkte återinföra förmögenhetsskatten
              skulle inga pengar komma in. Sedan har man gått på den här myten.
            </seg>
          </u>
          <u xml:id="i-c8f40ee0254f1340-1421" prev="i-c8f40ee0254f1340-1418" who="Q512590">
            <seg xml:id="i-rWecBcX1eJNPQdRGB5fCV">
              Sanningen är ju den, Hans Rothenberg, att ni inte har någon aning
              om detta har inneburit någonting för Sverige. Jag kan peka på
              en annan reform, arvs- och gåvoskatten. Slopandet av den löste
              inte generationsskiftena som det påstods i den allmänna debatten,
              inte minst från er sida, att den skulle göra.
            </seg>
          </u>
          <u xml:id="i-c8f40ee0254f1340-1422" prev="i-c8f40ee0254f1340-1418" who="Q512590">
            <seg xml:id="i-9ucffgB2DCCUcqutWJcvL6">
              Hur mycket pengar har kommit in? Hur många miljarder har pumpats
              in i Sverige? Det vore intressant att få svar på den frågan. Ni
              påstår en massa saker, men det är väldigt sällan ni har något
              underlag för vad ni säger. I detta fall kan ni inte tala om hur
              mycket pengar som har kommit in.
            </seg>
          </u>
          <note type="speaker" xml:id="i-W5FB92mtJu8TUSXKL7nLq4">
            Anf. 228 HANS ROTHENBERG (m) replik:
          </note>
          <u xml:id="i-c8f40ee0254f1340-1423" next="i-c8f40ee0254f1340-1425" who="Q378195">
            <seg xml:id="i-9CrozYU9B9NREoPAsR49an">
              Herr talman! När det gäller att diskutera vad som skulle kunna
              ha hänt om det inte hade skett och vad som borde ha skett om det
              inte hade råkat vara si eller så där kan man spekulera. Men jag
              tycker att det finns ett grundläggande resonemang i själva den
              här frågan, och det är: Är det nyttigt att beskatta kapital som
              skulle kunna användas till privat, nytt företagande? Är det bra?
            </seg>
          </u>
          <u xml:id="i-c8f40ee0254f1340-1424" prev="i-c8f40ee0254f1340-1423" who="Q378195">
            <seg xml:id="i-TKALQFu56SCAcfr9uMUs3s">
              Om detta vore bra undrar jag varför ni inte höjde förmögenhetsskatten
              när ni regerade och på den tiden som ni faktiskt ville ha en förmögenhetsskatt.
              Om det hade varit bra, varför höjde ni den inte? Varför såg ni
              inte till att genom förmögenhetsskatten dra in pengar och sätta
              dem i riskkapitalfonder? Nu ska ni göra både och. Ni ska både
              ta pengar ur Vattenfall, som ska växa och investera i ny teknik,
              och avveckla viktig verksamhet för företagets lönsamhet i utlandet.
              Ni gör både och.
            </seg>
          </u>
          <u xml:id="i-c8f40ee0254f1340-1425" prev="i-c8f40ee0254f1340-1423" who="Q378195">
            <seg xml:id="i-JuqgAvmTQDuyqAWWJC3xDS">
              Det här är ett grundläggande principiellt resonemang om skadligheten
              eller nyttan av en beskattning. Förmögenhetsbeskattning är ett
              signalsystem som inte är bra. Då kan man också undra: Hur mycket
              av förmögenhetsbeskattningen gick till att investera i nytt företagande
              på den tiden när ni i Socialdemokraterna regerade? Det här är
              viktigare än att resonera om olika belopp och olika summor hit
              eller dit. Det här är ett principiellt resonemang. Är det bra
              att beskatta? Där säger vi nej, och därför kommer en alliansregering
              aldrig att återinföra en förmögenhetsbeskattning.
            </seg>
          </u>
          <note type="speaker" xml:id="i-Jd2SKMHrzvHLVPZQAetxou">
            Anf. 229 PER ÅSLING (c):
          </note>
          <u xml:id="i-c8f40ee0254f1340-1426" next="i-YEVmFNQZ2WkDuvY7UEFgbA" who="Q6255956">
            <seg xml:id="i-6ZikCippGNSGQMk7Fx2a3P">
              Herr talman! Var och en som försökt föra en innovation från ritbordet
              till kommersiell framgång vet hur svårt det kan vara att ordna
              finansieringen. Det gäller särskilt i det allra första skedet
              innan man ens vet om det kommer att bära.
            </seg>
          </u>
          <u xml:id="i-c8f40ee0254f1340-1427" prev="i-c8f40ee0254f1340-1426" who="Q6255956">
            <seg xml:id="i-5UqyLfqdymK2WGBLxBXCyy">
              Men många delar också den erfarenhet jag har av riskkapital,
              både som entreprenör och som finansiär via regionala initiativ,
              att det bästa riskkapitalet är det som kommer från engagerade
              investerare, som utöver finansieringen lägger in erfarenhet, kunskap
              och engagemang i det företag som man går in i.
            </seg>
          </u>
          <u xml:id="i-c8f40ee0254f1340-1428" prev="i-c8f40ee0254f1340-1426" who="Q6255956">
            <seg xml:id="i-Tnd9bvYt2dF3r6ZW4iAgVs">
              Därför är det inte förbluffande att de entreprenörer jag stöter
              på i mitt värv talar sig varma för privat riskkapital och förhåller
              sig skeptiska till alltför vidlyftiga statliga program.
            </seg>
          </u>
          <u xml:id="i-c8f40ee0254f1340-1429" prev="i-c8f40ee0254f1340-1426" who="Q6255956">
            <seg xml:id="i-W1ipbMsvnNSUX5P2Y5VMuS">
              Det är mot denna bakgrund man bör se regeringens förda politik.
              Det är å ena sidan en politik för att stödja framväxten av privat
              riskkapital och privat rådgivning för företag. Det är å andra
              sidan en politik för att statliga aktörer ska göra rätt saker,
              inte minst att ge stöd i ett så tidigt skede att det kan vara
              svårt att gå till en privat investerare.
            </seg>
          </u>
          <u xml:id="i-c8f40ee0254f1340-1430" prev="i-c8f40ee0254f1340-1426" who="Q6255956">
            <seg xml:id="i-Bj3LzT9eGwiKSkhL2T97kf">
              Många av de viktigaste förslagen ligger därför naturligt också
              utanför den proposition vi diskuterar här i dag. Slopad förmögenhetsskatt,
              som kan locka mycket stora summor riskkapital tillbaka till Sverige,
              regelförenkling och förändrade redovisningsregler för mindre företag
              är alla viktiga insatser för att underlätta för nya företag.
            </seg>
          </u>
          <u xml:id="i-c8f40ee0254f1340-1431" prev="i-c8f40ee0254f1340-1426" who="Q6255956">
            <seg xml:id="i-SjTM8b2srnzbMRAWuvMtaw">
              Med den erfarenhet jag har av riskkapital framstår det närmast
              som självklart att det förvisso behövs ett statligt engagemang
              men också att det måste vara det privata näringslivet som leder
              investeringarna.
            </seg>
          </u>
          <u xml:id="i-c8f40ee0254f1340-1432" prev="i-c8f40ee0254f1340-1426" who="Q6255956">
            <seg xml:id="i-4GkmYxnLr4drnbE3cZipHM">
              Herr talman! Det finns behov av att göra ytterligare ansträngningar
              för att förbättra tillgången på kapital för mindre företag. Låt
              mig ta några exempel från min erfarenhet av företagsfinansiering.
            </seg>
          </u>
          <u xml:id="i-c8f40ee0254f1340-1433" prev="i-c8f40ee0254f1340-1426" who="Q6255956">
            <seg xml:id="i-THtVfgveYdmPMgRdAUQKpX">
              För det första är det angeläget att riva de hinder som i dag
              finns i form av rena förbud för högskolor och kommuner att engagera
              sig ekonomiskt i regionala riskkapitalprojekt med anknytning till
              forskningsmiljön.
            </seg>
          </u>
          <u xml:id="i-c8f40ee0254f1340-1434" prev="i-c8f40ee0254f1340-1426" who="Q6255956">
            <seg xml:id="i-VKbWVeAwqA3da6PWYcZ3bc">
              För det andra är det angeläget att införa riskkapitalavdrag för
              att stimulera framväxten av mer privat riskkapital. I första hand
              handlar det självfallet om privatpersoner, men det bör inte hindra
              att motsvarande åtgärder genomförs för företag som investerar
              i såddfinansiering.
            </seg>
          </u>
          <u xml:id="i-c8f40ee0254f1340-1435" prev="i-c8f40ee0254f1340-1426" who="Q6255956">
            <seg xml:id="i-4RDgeLmoqQtpegxfYL1xVx">
              För det tredje bör Sverige lära av grannländer som framgångsrikt
              genomfört system med statliga kreditgarantier, där staten står
              som garant för delar av utlåningen, ofta i samarbete med kreditgarantiföreningar.
              Fördelen med detta är att den privata finansieringen stärks, samtidigt
              som staten tydligt tar ett ansvar för de tidiga investeringar
              som i dag kan vara svåra att få till stånd på kreditmarknaden.
            </seg>
          </u>
          <u xml:id="i-c8f40ee0254f1340-1436" prev="i-c8f40ee0254f1340-1426" who="Q6255956">
            <seg xml:id="i-17jhFR8nu2gSzcgqvEqyoN">
              För det fjärde bör den statliga politiken utgå från de regionala
              skillnader som finns i riskkapitalförsörjningen. På svagare marknader
              krävs helt enkelt ett större statligt engagemang i samarbete med
              näringslivet. Saminvest i mellersta Norrland är ett bra exempel
              på hur offentliga medel kan bidra till att stärka den privata
              kreditgivningen. Norrlandsfonden är ett annat bra exempel.
            </seg>
          </u>
          <u xml:id="i-c8f40ee0254f1340-1437" prev="i-c8f40ee0254f1340-1426" who="Q6255956">
            <seg xml:id="i-BHyKGyD2urvcSA24A7nYjL">
              Den gemensamma utgångspunkten är att staten har en viktig roll
              att spela men att den rollen inte bör tränga undan utan komplettera
              och stärka privata insatser.
            </seg>
          </u>
          <u xml:id="i-c8f40ee0254f1340-1438" prev="i-c8f40ee0254f1340-1426" who="Q6255956">
            <seg xml:id="i-3tk9Yo9eZER3mdXbAXnZ4i">
              Herr talman! I grund och botten fungerar marknaden för riskkapital
              och finansiering väl i Sverige. Det innebär inte att den är perfekt.
              Jag har skissat på några förslag som skulle kunna stimulera till
              ökade investeringar i innovationer och nyföretagande i Sverige.
            </seg>
          </u>
          <u xml:id="i-c8f40ee0254f1340-1439" prev="i-c8f40ee0254f1340-1426" who="Q6255956">
            <seg xml:id="i-Vg2gGYk7Vh5BPKoSZHP1c5">
              Den grundläggande fråga vi i dag har att diskutera handlar om
              vilket ansvar stat och marknad bör ta. På det här området liksom
              på varje annat politikområde är statens uppgift att ge förutsättningar
              och goda villkor. Men att förverkliga idéer är upp till den enskilda
              människan och den enskilde entreprenören.
            </seg>
          </u>
          <u xml:id="i-YEVmFNQZ2WkDuvY7UEFgbA" prev="i-c8f40ee0254f1340-1426" who="Q6255956">
            <seg xml:id="i-FbgK2A2tKkvPhNFNELrgUg">
              Jag yrkar bifall till utskottets förslag i betänkandet.
            </seg>
          </u>
          <note type="speaker" xml:id="i-6PDgoWLXswZWYxtL21fwF9">
            Anf. 230 Tredje vice talman LISELOTT HAGBERG (fp):
          </note>
          <u xml:id="i-c8f40ee0254f1340-1440" who="unknown">
            <seg xml:id="i-J5bWoJBneUrCqQAKXfK1KA">
              Herr talman! För att företag, stora som små, ska starta, växa
              och anställa behövs bra villkor. Ett väl utvecklat privat företagande
              är en förutsättning för vår gemensamma välfärd. Det är framför
              allt i nya och växande mindre företag som nya arbetstillfällen
              skapas. Svensk politik har inriktats på att skapa bra förutsättningar
              för stora industriföretag. Det synsättet måste breddas. Morgondagens
              jobb kommer i stor utsträckning att växa fram inom tjänstesektorn.
            </seg>
          </u>
          <u xml:id="i-c8f40ee0254f1340-1441" who="unknown">
            <seg xml:id="i-Fh2LVeLoE6bpB7K91rnKiw">
              Vi i Folkpartiet liberalerna har tillsammans med de övriga allianspartierna
              genomdrivit reformer som förenklar företagandet. Bland annat har
              skatter och arbetsgivaravgifter sänkts, regelkrånglet minskat,
              anslagen till forskning och innovation ökat, tidigare monopolmarknader
              öppnats upp och svarta jobb blivit vita genom riktade skatteavdrag.
              Det har blivit lättare att anställa. Men det finns mer kvar att
              göra för att skapa ett företagsklimat i världsklass.
            </seg>
          </u>
          <u xml:id="i-c8f40ee0254f1340-1442" who="unknown">
            <seg xml:id="i-Fty8NVmRCXf7Sf5tq52Kyv">
              Utan människor som vågar pröva nya idéer och ta risker stannar
              utvecklingen i vårt land. En av de allra viktigaste men också
              svåraste uppgifterna handlar om att ändra människors attityder
              till företag och företagande. Jag vill påstå att regeringen har
              kommit en god bit på väg när det gäller just detta.
            </seg>
          </u>
          <u xml:id="i-c8f40ee0254f1340-1443" who="unknown">
            <seg xml:id="i-XBhR7HwXYtoirbmeWnq6f2">
              Det betänkande som vi i dag debatterar, Företagsutveckling statliga
              insatser för finansiering och rådgivning , handlar huvudsakligen
              om detta och bygger på regeringens proposition som har samma namn.
              Propositionen är viktig och angelägen. Den är en i raden av alla
              de insatser som regeringen har presenterat under den här mandatperioden
              för att främja företag och företagande och därmed bidra till framväxten
              av nya jobb.
            </seg>
          </u>
          <u xml:id="i-c8f40ee0254f1340-1444" who="unknown">
            <seg xml:id="i-GAZD9aCdp7GBFnKXYZ9zra">
              Folkpartiets och Alliansens näringspolitik har som mål att stärka
              den svenska konkurrenskraften och skapa förutsättningar för fler
              jobb i fler växande företag bland annat för att bryta utanförskapet.
              När det gäller vår syn på näringspolitikens inriktning i övrigt
              kan hänvisas till det som vi debatterade i december förra året
              inom Utgiftsområde 24 Näringsliv.
            </seg>
          </u>
          <u xml:id="i-c8f40ee0254f1340-1445" who="unknown">
            <seg xml:id="i-6nwpPiL7Sd3a7duGMStpAN">
              Konkurrenskraft i näringslivet förutsätter ett gott företagsklimat
              som skapas genom insatser inom många olika områden. Det handlar
              till exempel om skatter, transporter, forskning, utbildning, handel,
              investeringsfrämjande, arbetsmarknad, energi, miljö, landsbygdsutveckling
              etcetera. Jag skulle kunna hålla på och rabbla upp en hel massa
              här.
            </seg>
          </u>
          <u xml:id="i-c8f40ee0254f1340-1446" who="unknown">
            <seg xml:id="i-DRY5KNE57fCkmnD33zoRgb">
              Ett bra entreprenörs- och företagsklimat är avgörande för att
              svensk ekonomi ska växa och vara livskraftig i en allt öppnare
              världsekonomi. En positiv och öppen attityd till företagande och
              företagsverksamhet är en förutsättning för ett nyföretagande.
            </seg>
          </u>
          <u xml:id="i-c8f40ee0254f1340-1447" who="unknown">
            <seg xml:id="i-NrGJvVv2Ba18cLFw6Y6eC7">
              Fler företag och jobb kräver ett dynamiskt näringsliv och fler
              innovationer. När ny kunskap och nya idéer omsätts i lönsamma
              verksamheter, nya produkter och tjänster skapas bättre förutsättningar
              för hållbar tillväxt i hela landet.
            </seg>
          </u>
          <u xml:id="i-c8f40ee0254f1340-1448" who="unknown">
            <seg xml:id="i-AzP86KUHTkvi9mjTVXP5Ci">
              När det gäller insatserna för rådgivning och kapitalförsörjning
              är det viktigt att de offentliga insatserna är just marknadskompletterande,
              som flera har sagt här tidigare. Staten ska inte bygga upp parallella
              system där det redan finns fungerande system av privat karaktär.
              Syftet med de riktlinjer som regeringen föreslagit är att öka
              effektiviteten i systemen för företagsfrämjande och att renodla
              statens roll genom detta.
            </seg>
          </u>
          <u xml:id="i-c8f40ee0254f1340-1449" who="unknown">
            <seg xml:id="i-DpZSGr6dgNZFpukDAVZsfv">
              Jag och vi välkomnar regeringens ambition när det gäller de statliga
              insatserna för att främja företagsutveckling och att de ska vara
              marknadskompletterande och inte snedvrida konkurrensen. Den statliga
              organisationen måste därför vara följsam och får aldrig vara statisk.
              Den måste kunna anpassas och dimensioneras efter utvecklingen
              på marknaden. Därför är det också självklart att statliga insatser
              med regelbundenhet ska följas upp och utvärderas.
            </seg>
          </u>
          <u xml:id="i-c8f40ee0254f1340-1450" who="unknown">
            <seg xml:id="i-Hc3SW9jQ3T8btFugaDoubZ">
              Låt mig nu med några ord nämna något om oppositionens gemensamma
              motion inom detta område. Det är bra att oppositionen, som det
              skrivs inledningsvis i motionen, är otålig när det gäller insatser
              som främjar företagande. Äntligen, skulle jag vilja säga. Vad
              som däremot är förvånande är den närmast skräck som visas för
              privata alternativ. Jag förstår egentligen inte vad ni har emot
              verksamheter som bedrivs av icke-offentliga aktörer. De fungerar
              bevisligen och bidrar till utveckling, och man tar till vara hela
              samhällets kompetens.
            </seg>
          </u>
          <u xml:id="i-c8f40ee0254f1340-1451" who="unknown">
            <seg xml:id="i-MSSGLd2yz5ha994r6k2hoX">
              När det gäller förslaget att inrätta en ny fond för kapitalförsörjning
              genom extra utdelning från Vattenfall AB på 5 miljarder kronor
              kan man inte låta bli att nämna, som andra har gjort här, slopandet
              av förmögenhetsskatten. Skatteverket har tidigare gjort uppskattningen
              av effekterna av detta. De uppskattningar som Skatteverket har
              gjort ligger en bra bit över det som föreslås i denna fond som,
              som någon har sagt här, bidrar till att dränera Vattenfall på
              pengar.
            </seg>
          </u>
          <u xml:id="i-c8f40ee0254f1340-1452" who="unknown">
            <seg xml:id="i-sREGNWb8AsMSXmdESRtUS">
              Låt mig avsluta med det vi är överens om inom oppositionen och
              majoriteten. Det är att det behövs utvärdering, att det finns
              en potential för effektivisering vad gäller statliga insatser
              och att samordning är nödvändig.
            </seg>
          </u>
          <u xml:id="i-c8f40ee0254f1340-1453" who="unknown">
            <seg xml:id="i-KKhokXUJRGHC6PK2ybmPpi">
              I övrigt kan jag bara notera vad som sägs från oppositionen.
              Jag tycker att Börje Vestlund bröstar sig väldigt här. Det finns
              väldigt få konkreta förslag i oppositionens motion på propositionen.
              Min sammanfattning är att oppositionen vill avslå, utreda och
              återkomma.
            </seg>
          </u>
          <u xml:id="i-ZSxEcKWfxNvSbUmDFBYcX" who="unknown">
            <seg xml:id="i-WCswHtUAJwjgAKch62xBZ">
              Jag yrkar bifall till utskottets förslag i betänkandet.
            </seg>
          </u>
          <note type="speaker" xml:id="i-PfnCaNtAF7aEGG7Pnnf7eZ">
            Anf. 231 STAFFAN ANGER (m):
          </note>
          <u xml:id="i-c8f40ee0254f1340-1454" next="i-c8f40ee0254f1340-1478" who="Q5557125">
            <seg xml:id="i-WdVWzh3nNVXHpnLgQNx7n1">
              Herr talman! Jag börjar med att yrka bifall till utskottets förslag
              i betänkande NU25.
            </seg>
          </u>
          <u xml:id="i-c8f40ee0254f1340-1455" prev="i-c8f40ee0254f1340-1454" who="Q5557125">
            <seg xml:id="i-dUrQtwu1fREWp9tzvwwpZ">
              Jag vill kommentera regelförenklingsarbetet lite. Det har varit
              mycket aktuellt de senaste dagarna. I tisdags var OECD:s expertkommitté
              här som analyserat regeringens förenklingsarbete. OECD gav regeringen
              mycket beröm men kom också med en hel del bra förslag. Jag kommer
              tillbaka till det.
            </seg>
          </u>
          <u xml:id="i-c8f40ee0254f1340-1456" prev="i-c8f40ee0254f1340-1454" who="Q5557125">
            <seg xml:id="i-Q6vXtsBLPQCncraieSLxp1">
              För ett par veckor sedan fick vi riksdagsledamöter också tillgång
              till regeringens rapport om regelförenklingsarbetet. Det är en
              mycket välskriven rapport där man i detalj kan studera en mängd
              olika förslag och genomföranden som har gjorts.
            </seg>
          </u>
          <u xml:id="i-c8f40ee0254f1340-1457" prev="i-c8f40ee0254f1340-1454" who="Q5557125">
            <seg xml:id="i-2iHoBy5uTx673ZE4JLzMDK">
              Enligt rapporten har regeringen sparat våra bolag 7,7 miljarder
              kronor. Det är en hel del blanketter som människor har sluppit
              att fylla i. Det är tveklöst väldigt bra. Men det motsvarar bara
              7 procent av företagens kostnader för byråkrati.
            </seg>
          </u>
          <u xml:id="i-c8f40ee0254f1340-1458" prev="i-c8f40ee0254f1340-1454" who="Q5557125">
            <seg xml:id="i-QzN2cVy1KGFZs1krnPRafz">
              Vi måste därför konstatera att målet att sänka de administrativa
              kostnaderna med 25 procent ännu inte har nåtts. Trots detta har
              vi sett en bra insats från framför allt Näringsdepartementet.
              Redan 2012 ser vi ut att nå vårt mål på 25 procent. Det har kommit
              1 150 förslag från Näringsdepartementet. Det är jättebra.
            </seg>
          </u>
          <u xml:id="i-c8f40ee0254f1340-1459" prev="i-c8f40ee0254f1340-1454" who="Q5557125">
            <seg xml:id="i-R5Zfejj7A6qzvMezkwhSSQ">
              Vad är det då som har hänt? Det tog helt enkelt tid att finna
              ett lämpligt system för att beräkna administrativa kostnader för
              företagen. Att sätta samman Regelförenklingsrådet och att få dess
              konsekvensanalyser av reformer som gjorts var tidskrävande. Men
              i dag är alla olika byråkratiska parametrar på plats. I dag är
              det full fart på dess verksamhet.
            </seg>
          </u>
          <u xml:id="i-c8f40ee0254f1340-1460" prev="i-c8f40ee0254f1340-1454" who="Q5557125">
            <seg xml:id="i-AN7AySNT8HZGJB9Yr81qSy">
              Som tidigare talare sade är våra byråkratiska system i Sverige
              anpassade för större företag och inte tillämpliga på våra små
              och medelstora företag. För bättre villkor för små och medelstora
              företag behöver vi förändra kulturen i hela vår förvaltning. Det
              är inte lätt.
            </seg>
          </u>
          <u xml:id="i-c8f40ee0254f1340-1461" prev="i-c8f40ee0254f1340-1454" who="Q5557125">
            <seg xml:id="i-QoVNwmee99JEsPQa7yhEpG">
              Jag vet hur det är att ändra kulturen i ett företag. Trots att
              man byter företagsledning brukar det ta upp till två, tre år.
              Här måste man ha samma organisation och ändå få en ändring i organisationens
              kultur.
            </seg>
          </u>
          <u xml:id="i-c8f40ee0254f1340-1462" prev="i-c8f40ee0254f1340-1454" who="Q5557125">
            <seg xml:id="i-ooPs4wLntdNe77CDxGXLe">
              Vi välkomnar förlängningen med att förenkla reglerna fram till
              år 2012 det är jättebra och att Regelförenklingsrådet förlängs
              till slutet av 2014. Vi kommer att behöva dessa extra år för att
              verkligen genomarbeta statliga och kommunala organisationer för
              förändringar.
            </seg>
          </u>
          <u xml:id="i-c8f40ee0254f1340-1463" prev="i-c8f40ee0254f1340-1454" who="Q5557125">
            <seg xml:id="i-G88WUJjTm99hWLJpLMUQMU">
              Den svenska regeringen har misslyckats med detta förut såsom
              med Simplex. Vi har hittills upplevt ett stort engagemang från
              vår alliansregering. Det gäller speciellt Näringsdepartementet
              men även Justitiedepartementet och andra. Statsministern och naturligtvis
              även näringsministern och finansministern stöder projektet helt
              och hållet.
            </seg>
          </u>
          <u xml:id="i-c8f40ee0254f1340-1464" prev="i-c8f40ee0254f1340-1454" who="Q5557125">
            <seg xml:id="i-LdhiRxvso8CBuLfoRfgo52">
              Herr talman! Vi instämmer med OECD:s råd om att en grupp inom
              Näringsdepartementet som enbart ska arbeta med lagändringar och
              direkt med statliga och kommunala organisationer behövs. Hittills
              har 39 statliga organisationer varit delaktiga i detta arbete.
              Det är inte tillräckligt. Man har haft arbetsuppgifter för många
              som är delade. Man behöver skapa en egen organisation med ett
              antal personer som direkt kan gå in i myndigheterna och arbeta
              med regelförenklingsarbetet.
            </seg>
          </u>
          <u xml:id="i-c8f40ee0254f1340-1465" prev="i-c8f40ee0254f1340-1454" who="Q5557125">
            <seg xml:id="i-9iZ3wUqtu82Smcn4B3rwH4">
              En sak som har fungerat bra är samarbetet mellan Näringsdepartementet,
              Näringslivets Regelnämnd, NNR, som vi känner till, Företagarna
              och Svenskt Näringsliv. Det funkar mycket bra. Organisationerna
              har varit mycket hjälpsamma med att ge synpunkter på förändringar
              som behövs. De är beredda att fortsätta att göra detta. Arbetet
              fortsätter med bra fart.
            </seg>
          </u>
          <u xml:id="i-c8f40ee0254f1340-1466" prev="i-c8f40ee0254f1340-1454" who="Q5557125">
            <seg xml:id="i-8arZWdW6rBSRe6nsoarp1W">
              Informationsflödet har också förbättrats, men det finns fortfarande
              arbete att göra. Det behövs mer information för den personal som
              arbetar med förändring av regelverket om vad vi åstadkommer samt
              mer information från företagen om vad som finns kvar att göra.
              Det finns också mycket användbar information som ska samlas in
              utanför ramen för näringsverksamhet. Vårt mål är att få allmänheten
              mer delaktig i regelförenklingsarbetet. Det var också vad OECD
              kom fram till i sin analys.
            </seg>
          </u>
          <u xml:id="i-c8f40ee0254f1340-1467" prev="i-c8f40ee0254f1340-1454" who="Q5557125">
            <seg xml:id="i-QBBws8esEbfwL5KMKYnuUT">
              Herr talman! 53 procent av reglerna inom näringslivet har sitt
              ursprung i EU:s förordningar, så det finns ett jättestort behov
              av arbete inom EU om vi ska nå vårt svenska mål att minska de
              administrativa kostnaderna med 25 procent. Det ska också EU göra
              till 2012.
            </seg>
          </u>
          <u xml:id="i-c8f40ee0254f1340-1468" prev="i-c8f40ee0254f1340-1454" who="Q5557125">
            <seg xml:id="i-9VgRbguwvzswviyc2kS8Q8">
              Sverige behöver människor i EU som lägger fram förslag på regelförenklingar,
              vilket man också har gjort i mycket stor utsträckning, speciellt
              under vår ordförandetid. Men vi måste fortsätta att arbeta med
              detta och aldrig ge upp utan påverka, påverka och påverka.
            </seg>
          </u>
          <u xml:id="i-c8f40ee0254f1340-1469" prev="i-c8f40ee0254f1340-1454" who="Q5557125">
            <seg xml:id="i-TKbnHRCe4q9ZV76PbCmN3i">
              OECD ger också rådet att vi bör bryta ned 25-procentsmålet för
              de olika departementen. Vi håller med OECD om att detta skulle
              ge oss en bättre uppfattning om hur arbetet med regelförenklingar
              fortgår och därigenom effektivisera arbetet och naturligtvis uppföljningen
              av det.
            </seg>
          </u>
          <u xml:id="i-c8f40ee0254f1340-1470" prev="i-c8f40ee0254f1340-1454" who="Q5557125">
            <seg xml:id="i-HXMMV7nhvmi4USuXgKAvBx">
              I företagen försöker man sätta mål, och utifrån det bryter man
              ned målen på lägre nivåer. Sedan mäter man detta. Jag har jobbat
              i näringslivet, och jag kan garantera er att de mål och de resultat
              som man mäter blir det resultat av. Det är utmärkt. Detta var
              vad jag ville säga om regelförenklingarna.
            </seg>
          </u>
          <u xml:id="i-c8f40ee0254f1340-1471" prev="i-c8f40ee0254f1340-1454" who="Q5557125">
            <seg xml:id="i-X87JaKifJ1FxjGbPwMkucA">
              Jag går nu över till att kommentera rymdsektorn, som är trevlig
              att jobba med. Jag vet inte och ni var på Hard Rock Café i tisdags.
              Ministern kanske var där. Vi skickade upp en prismasatellit som
              är tillverkad och utvecklad av vårt statliga rymdbolag. Det är
              verkligen en högteknologisk produkt, med bland annat mycket små
              motorer. Det är ett utmärkt exempel på nanoteknikens utveckling.
            </seg>
          </u>
          <u xml:id="i-c8f40ee0254f1340-1472" prev="i-c8f40ee0254f1340-1454" who="Q5557125">
            <seg xml:id="i-Sqv6zPtkvywzWqoHxzV8Cp">
              Prismasatelliten visar världen att Sverige är världsledande på
              att utveckla och bygga små högteknologiska satelliter och att
              dessutom göra det billigt. I de europeiska projekten Galilei och
              GMES kommer mycket stora belopp att investeras. Vi talar om miljarder
              euro. Det gäller nu att Sverige och svenska företag är med på
              vagnen. Galileo ska ersätta det amerikanska GPS-systemet, och
              GMES är ett miljö- och säkerhetssystem.
            </seg>
          </u>
          <u xml:id="i-c8f40ee0254f1340-1473" prev="i-c8f40ee0254f1340-1454" who="Q5557125">
            <seg xml:id="i-8LAfuLRZjZNLCFyPzk4sjL">
              Vidare har vi klimatsatelliten Steam som har utvecklats i Sverige.
              Den mäter vattenångan i atmosfären vilket är mycket viktigt för
              att få ökad säkerhet vad gäller de olika klimatmodellerna. Vi
              måste skjuta till ytterligare resurser till Steamprojektet; det
              är verkligen ett framtidsprojekt.
            </seg>
          </u>
          <u xml:id="i-c8f40ee0254f1340-1474" prev="i-c8f40ee0254f1340-1454" who="Q5557125">
            <seg xml:id="i-RzzAVMrngcyAXqib3M9KcT">
              Herr talman! Som avslutning vill jag kommentera finansieringen
              av våra små svenska företag. Det finns fortfarande ett glapp i
              finansieringen av dessa. Bankerna har höjt sina krav för utlåning
              efter den globala finanskrisen. Lån i bank kan man bara erhålla
              om företaget har ett antal år av positiv cash flow. Jag delar
              mycket av Åslings syn på vad man ska göra i det här sammanhanget.
            </seg>
          </u>
          <u xml:id="i-c8f40ee0254f1340-1475" prev="i-c8f40ee0254f1340-1454" who="Q5557125">
            <seg xml:id="i-GpM8UQWze8Qa2cKNo1NWjz">
              En ny entreprenör, exempelvis, får inga banklån. Det går inte.
              Det finns något som man brukar kalla för dödens dal. Man kan börja
              med en business och sedan kan man inte komma vidare.
            </seg>
          </u>
          <u xml:id="i-c8f40ee0254f1340-1476" prev="i-c8f40ee0254f1340-1454" who="Q5557125">
            <seg xml:id="i-Hy6AX2Qr8RXBMrr493Zug4">
              Almis lån på 250 000 kronor utan säkerhet kan delvis hjälpa.
              Länsstyrelsernas möjlighet till 50 procents stöd i början av ett
              företags liv är oerhört viktiga åtgärder. Men det finns mer att
              göra. Det är bra att ett råd tillsätts inom Myndigheten för tillväxt
              och politiska utvärderingar för att följa kapitalmarknadens utveckling
              och komma med förslag om hur vi ska förbättra företagens förutsättningar.
            </seg>
          </u>
          <u xml:id="i-c8f40ee0254f1340-1477" prev="i-c8f40ee0254f1340-1454" who="Q5557125">
            <seg xml:id="i-5dUeEfBUnaw43NWSPP9QbE">
              Som Åsling sade här är det också tid att damma av ett gammalt
              allianslöfte om att införa riskkapitalavdrag. Det skulle kunna
              lösa en hel del av problematiken.
            </seg>
          </u>
          <u xml:id="i-c8f40ee0254f1340-1478" prev="i-c8f40ee0254f1340-1454" who="Q5557125">
            <seg xml:id="i-BHWMy1yfJRY2xiCAQ4WHJs">
              Jag välkomnar därför regeringens förslag i höst så att glappet
              i finansiering för småföretag kan avhjälpas. Naturligt är att
              då ta med vilka kreditgarantier som behövs från statens sida.
              Även där håller jag med herr Åsling. Vi ser fram emot höstens
              förslag.
            </seg>
          </u>
          <note type="speaker" xml:id="i-4w6FJdhby4drdp7VXUk5Pz">
            Anf. 232 BÖRJE VESTLUND (s) replik:
          </note>
          <u xml:id="i-c8f40ee0254f1340-1479" next="i-c8f40ee0254f1340-1481" who="Q512590">
            <seg xml:id="i-Xnje7kVjxP4SBVBF2KLkV4">
              Herr talman! Jag ska inte uppehålla kammarens tid, men jag har
              två saker som jag bara vill säga.
            </seg>
          </u>
          <u xml:id="i-c8f40ee0254f1340-1480" prev="i-c8f40ee0254f1340-1479" who="Q512590">
            <seg xml:id="i-WjXx3gyzPLF8SqyyC78rqU">
              För det första: Om nu både Per Åslings och Staffan Angers förslag,
              som man gick igenom, var så bra kan man ställa den enkla frågan:
              Varför fanns de inte med i propositionen? Det var ju det som utredningen
              tittade på. Varför finns de inte med? Det kan vän av ordning undra.
            </seg>
          </u>
          <u xml:id="i-c8f40ee0254f1340-1481" prev="i-c8f40ee0254f1340-1479" who="Q512590">
            <seg xml:id="i-62YRXK2ohUj7P5BAmh2FcU">
              För det andra: De där 7,6 procenten är en prognos från regeringen.
              Förra gången Maud Olofsson prognostiserade detta sade hon att
              man skulle komma till 10 procent under mandatperioden. Jag måste
              säga att jag är väldigt tveksam till att man kommer att nå detta.
              När dessutom Staffan Anger säger att Justitiedepartementet är
              så engagerade i det här kan man fundera. Det är precis där de
              riktigt tunga, stora och kostnadskrävande frågorna som gäller
              alla företag ligger. Varför har det kommit så få förslag från
              just den sektorn? Varför har jordbrukssektorn lyckats? Varför
              har livsmedelssektorn klarat sig? Men när det handlar om associationsrätten
              och skatterätten har det nästan inte kommit någonting. Det tycker
              jag är intressant, herr talman.
            </seg>
          </u>
          <note type="speaker" xml:id="i-L2DyvK7iBHZZXVXm8sAqJS">
            Anf. 233 STAFFAN ANGER (m) replik:
          </note>
          <u xml:id="i-c8f40ee0254f1340-1482" next="i-c8f40ee0254f1340-1484" who="Q5557125">
            <seg xml:id="i-NPrrcKZwpdbxQokRawSJvs">
              Herr talman! Riskkapitalavdraget fanns redan med i vårt program
              i regeringsförklaringen 2006. Det är på gång. Det finns med också
              i det program som vi nu arbetar med inför nästa valperiod. Jag
              tror att det är otroligt viktigt.
            </seg>
          </u>
          <u xml:id="i-c8f40ee0254f1340-1483" prev="i-c8f40ee0254f1340-1482" who="Q5557125">
            <seg xml:id="i-CpfVsCvRsXTxYx6xJ3ihA8">
              Sedan kan man diskutera hur man ska styra detta utifrån investeringar
              i svenska företag och utländska företag. Vi vill att svenska företag
              ska leva. Detta är alltså hot stuff.
            </seg>
          </u>
          <u xml:id="i-c8f40ee0254f1340-1484" prev="i-c8f40ee0254f1340-1482" who="Q5557125">
            <seg xml:id="i-DbgKN7CcC3UR3BxaF3wZqE">
              Det blev 7,6 procent. Det är de facto vad som gäller nu. Detta
              drogs på OECD. Sedan får vi hoppas att det kan öka. Man kan fråga
              sig varför det bara är 7,6 och inte 17,6. Det tog en stund att
              få in alla rutiner. Jag kan bara hänvisa till OECD:s rapport och
              att de var mycket nöjda. De ser fram emot arbetet. Det skulle
              förvåna mig mycket om vi inte når det här tillsammans med EU 25
              procent båda två år 2012.
            </seg>
          </u>
          <note xml:id="i-AMHXRqB6BxzXH5XT7JXoSK">
            Överläggningen var härmed avslutad.
          </note>
          <note xml:id="i-4eHnysxiZEt1ECsPeQ8CJg">
            9 § Allmännyttiga kommunala bostadsaktiebolag och reformerade
            hyressättningsregler
          </note>
          <note xml:id="i-61uPwo35VxzqnGbLZw7RBa">
            Föredrogs
          </note>
          <note type="speaker" xml:id="i-LFUB5WJf93eDuG6vTme98Z">
            Anf. 234 CARINA MOBERG (s):
          </note>
          <u xml:id="i-c8f40ee0254f1340-1485" next="i-c8f40ee0254f1340-1516" who="Q2990882">
            <seg xml:id="i-K838FWwzzSnoDXvXqPR5fb">
              Herr talman! Vi ska nu äntligen efter sju sorger och åtta bedrövelser,
              hade jag tänkt säga, men jag har ändrat mig och säger i stället
              bättre sent än aldrig debattera och besluta i de viktiga frågor
              som berör landets allmännyttiga kommunala bostadsaktiebolag och
              reformeringen av hyressättningsreglerna.
            </seg>
          </u>
          <u xml:id="i-c8f40ee0254f1340-1486" prev="i-c8f40ee0254f1340-1485" who="Q2990882">
            <seg xml:id="i-PZGogfLkCjLDDQC97UsMR">
              Låt mig börja med att beskriva vad vi socialdemokrater utgår
              ifrån när vi tar ställning i dessa frågor.
            </seg>
          </u>
          <u xml:id="i-c8f40ee0254f1340-1487" prev="i-c8f40ee0254f1340-1485" who="Q2990882">
            <seg xml:id="i-M5aydGFysDdTZb4XK7AfY4">
              Vi socialdemokrater anser att de allmännyttiga bostadsbolagen
              är ett av de viktigaste verktygen för att klara bostadsförsörjningen
              och för att kunna erbjuda bra bostäder med god standard till breda
              grupper i samhället. Vi är många som någon gång under livet har
              behövt eller kommer att behöva en bostad hos allmännyttan. Det
              är därför av avgörande vikt att de allmännyttiga bostadsbolagen
              ges förutsättningar att vara livskraftiga och ekonomiskt starka
              föregångare och leda utvecklingen mot framtidens boende.
            </seg>
          </u>
          <u xml:id="i-c8f40ee0254f1340-1488" prev="i-c8f40ee0254f1340-1485" who="Q2990882">
            <seg xml:id="i-WCvP4qWZG8mbPQGeP4YPGx">
              Det är en självklar utgångspunkt för oss att slå vakt om hyresgästernas
              rättigheter och trygghet i boendet. Det kräver att ett bruksvärdessystem
              för hyressättningen garanteras. Likvärdiga lägenheter ska ges
              lika hyror. Hyresgästerna ska skyddas mot oskäliga och kraftiga
              hyreshöjningar. Vi säger, och har alltid sagt, tydligt och självklart
              nej till marknadshyror. Vi står på hyresgästernas sida.
            </seg>
          </u>
          <u xml:id="i-c8f40ee0254f1340-1489" prev="i-c8f40ee0254f1340-1485" who="Q2990882">
            <seg xml:id="i-5c7YRmCizb2Ac592koe7eF">
              Herr talman! I kontrast till vår syn på politiken står den moderatledda
              högeralliansens. Låt mig påminna om hur Mats Odells bostadspolitik
              sett under den gångna mandatperioden.
            </seg>
          </u>
          <u xml:id="i-c8f40ee0254f1340-1490" prev="i-c8f40ee0254f1340-1485" who="Q2990882">
            <seg xml:id="i-H1iePLDB1LMrQdKNrtDYfU">
              Över 40 000 allmännyttiga hyresrätter har hittills sålts ut.
              Ungefär tre fjärdedelar av dessa har försvunnit från hyresmarknaden
              och ombildats till bostadsrätter. Byggandet av hyresrätter har
              mer än halverats jämfört med snittet under den förra mandatperioden.
              Hyresrätten har konsekvent undantagits från ROT-stöd. 220 kommuner
              har brist på hyresrätter. Byggandet av studentbostäder har näst
              intill avstannat. I 147 kommuner finns det brist på bostäder som
              ungdomar efterfrågar. 20 högskolekommuner har brist på studentbostäder.
              300 000 människor står i bostadskö bara i Stockholms bostadsförmedling.
            </seg>
          </u>
          <u xml:id="i-c8f40ee0254f1340-1491" prev="i-c8f40ee0254f1340-1485" who="Q2990882">
            <seg xml:id="i-HEWzsKVgnJbHVCYSFVuWFt">
              Herr talman! Det är i ljuset av detta som regeringens proposition
              ska ses, för inte heller här har arbetet varit en framgång för
              regeringen. Det är i stället tack vare bostadsmarknadens parter,
              Hyresgästföreningen, Sabo och senare också Fastighetsägarna, som
              Mats Odell kan stå här i kammaren med sin proposition. Det är
              parterna som har förmått ta fram ett förslag till ordning med
              förutsättningar att nå en bred politisk majoritet.
            </seg>
          </u>
          <u xml:id="i-c8f40ee0254f1340-1492" prev="i-c8f40ee0254f1340-1485" who="Q2990882">
            <seg xml:id="i-8B6MPJJDM4RX2yWeb5TNXe">
              Sedan regeringens beställningsjobb presenterades, utredningen
              EU, allmännyttan och hyrorna , för över två år sedan har osäkerheten
              på bostadsmarknaden varit stor. Utredningens förslag möttes av
              en massiv kritik, inte minst från landets hyresgäster.
            </seg>
          </u>
          <u xml:id="i-c8f40ee0254f1340-1493" prev="i-c8f40ee0254f1340-1485" who="Q2990882">
            <seg xml:id="i-ACLMafSLUzqmDHG3ZDmmTY">
              Regeringen har därefter varit oförmögen att ge besked. Beredningen
              har dragits i långbänk, vilket orsakat onödig oro och osäkerhet
              på hyresmarknaden både för hyresgästerna och för bostadsföretagen.
            </seg>
          </u>
          <u xml:id="i-c8f40ee0254f1340-1494" prev="i-c8f40ee0254f1340-1485" who="Q2990882">
            <seg xml:id="i-HecYuRNf3di1s4KMSVMJ7G">
              Det tog fyra år för regeringen att inse det vi andra vetat hela
              tiden; det finns inget stöd för marknadshyror. Det är bra att
              regeringen till slut insett det. Det är synd att det tog så lång
              tid.
            </seg>
          </u>
          <u xml:id="i-c8f40ee0254f1340-1495" prev="i-c8f40ee0254f1340-1485" who="Q2990882">
            <seg xml:id="i-WfvQe9TDosnRKrvwDyAGYN">
              Vi kan alltså konstatera att förslaget från bostadsmarknadens
              parter, som regeringens proposition i huvudsak vilar på, innebär
              att kärnan i den svenska bostadspolitiken är intakt och att hyressättningen
              på bostadsmarknaden även fortsättningsvis ska styras av bruksvärde
              som garanteras genom kollektivt förhandlade hyror. Hyressättningen
              förblir en förhandlingsfråga för parterna, och det är viktigt.
              Förslaget innebär även att de planer som funnits på att möjliggöra
              för marknadshyror på svensk hyresmarknad därmed kan anses vara
              stoppade.
            </seg>
          </u>
          <u xml:id="i-c8f40ee0254f1340-1496" prev="i-c8f40ee0254f1340-1485" who="Q2990882">
            <seg xml:id="i-qgDK57oZV3jEHwhFSudnt">
              Med det sagt finner vi socialdemokrater inte någon anledning
              att gå emot de huvudsakliga principerna i propositionen.
            </seg>
          </u>
          <u xml:id="i-c8f40ee0254f1340-1497" prev="i-c8f40ee0254f1340-1485" who="Q2990882">
            <seg xml:id="i-9RqDJxvXW7BsrWVAvdNGNb">
              Behovet av långsiktiga och stabila villkor för svensk hyresmarknad
              är av avgörande betydelse för en framgångsrik, hållbar och social
              bostadspolitik.
            </seg>
          </u>
          <u xml:id="i-c8f40ee0254f1340-1498" prev="i-c8f40ee0254f1340-1485" who="Q2990882">
            <seg xml:id="i-3HCEQa9ZpZCK28wTvo88Lq">
              Herr talman! Det finns delar av regeringens proposition som vi
              socialdemokrater är mycket kritiska till. En sådan fråga är det
              så kallade påtaglighetsrekvisitet. Det allvarliga med detta är
              att denna rest från tidigare ordning riskerar att driva upp hyresnivåerna
              genom saxning.
            </seg>
          </u>
          <u xml:id="i-c8f40ee0254f1340-1499" prev="i-c8f40ee0254f1340-1485" who="Q2990882">
            <seg xml:id="i-2UCoTSDiEdgrZTCx8oi3pa">
              Mats Odell säger till tidningen Bofast att frågan behöver ses
              över ytterligare innan några beslut fattas. Vi nöjer oss inte
              med att, liksom majoriteten, konstatera att frågan inte varit
              prioriterad i diskussionerna och att man inte har hunnit med.
              Vi menar att när allmännyttans hyresnormerande roll nu ersätts
              med kollektivt förhandlade hyror och alla fastighetsägare ska
              förhandla på egna meriter bör vi i detta sammanhang också vara
              konsekventa och ta bort påtaglighetsrekvisitet. Jag vill gärna
              ha en förklaring här i dag till varför det står kvar, för det
              finns ingen anledning till det över huvud taget.
            </seg>
          </u>
          <u xml:id="i-c8f40ee0254f1340-1500" prev="i-c8f40ee0254f1340-1485" who="Q2990882">
            <seg xml:id="i-BEEBdiTzZi93WBTrfeLTL8">
              Herr talman! En annan fråga är hur regeringen undantar ombyggnad
              och standardhöjning från regeln som ska skydda hyresgästerna från
              snabba och stora hyreshöjningar. Vi anser att det bör införas
              ett mer robust regelverk som ger hyresgästerna ett starkt inflytande
              vid ombyggnad. En viktig del i detta är att undantaget från skyddsregeln
              vid ombyggnad då hyresnämnden lämnat sitt tillstånd tas bort.
              Om så inte sker kan det i praktiken bli så att hyresgästerna ofta
              kommer att stå utan skydd mot snabba och kraftiga hyreshöjningar
              när fastighetsägaren vill genomföra standardhöjande åtgärder utöver
              det motiverade, inte sällan för att också kunna höja hyran. Regeringens
              förslag som det ser ut i dag riskerar att det reella besittningsskyddet
              äventyras i dessa fall.
            </seg>
          </u>
          <u xml:id="i-c8f40ee0254f1340-1501" prev="i-c8f40ee0254f1340-1485" who="Q2990882">
            <seg xml:id="i-PgkFCQQYePJu9MgCUKMYgk">
              Regeringen har vidare gjort det möjligt att utan begränsning
              föra över överskott från de kommunala bostadsföretagen som uppkommit
              under föregående räkenskapsår förutsatt att överskottet används
              för åtgärder inom ramen för kommunernas bostadsförsörjningsansvar
              som främjar integration och social sammanhållning.
            </seg>
          </u>
          <u xml:id="i-c8f40ee0254f1340-1502" prev="i-c8f40ee0254f1340-1485" who="Q2990882">
            <seg xml:id="i-Qgvd5SBuBTXJPvmR6UpAEj">
              Vi saknar en mer djuplodande beskrivning av vad som avses med
              åtgärder som främjar integration och social sammanhållning. Det
              faktum att dessa begrepp kan tolkas såväl snävt som brett innebär
              att olika praxis kan komma att växa fram i olika kommuner. Risken
              finns därmed att de intentioner regering och riksdag har med den
              föreslagna lagstiftningen i praktiken inte kommer att bli verklighet.
            </seg>
          </u>
          <u xml:id="i-c8f40ee0254f1340-1503" prev="i-c8f40ee0254f1340-1485" who="Q2990882">
            <seg xml:id="i-RUJioo2327x73d2QVDUmYj">
              Det är oerhört viktigt att följa hyresutvecklingen efter det
              beslut som kammaren kommer att fatta i detta ärende. Det kräver
              att bra statistiska verktyg utvecklas så att ett heltäckande och
              tillförlitligt underlag finns för vidare analyser och ställningstaganden.
              Vi är tydliga med att vi anser att en utvärdering särskilt ska
              uppmärksamma de frågor som vi anser bör bli föremål för kompletterande
              överväganden och lagändringar. Det gäller reglerna om värdeöverföring,
              vilken innebörd som begreppet integration och social sammanhållning
              fått i praktiken och självfallet hyresutvecklingen.
            </seg>
          </u>
          <u xml:id="i-c8f40ee0254f1340-1504" prev="i-c8f40ee0254f1340-1485" who="Q2990882">
            <seg xml:id="i-QGffT3qon4t8wfXa47SiGn">
              Herr talman! Låt mig tydliggöra att regeringens proposition inte
              kommer att rädda Sverige ur krisen i bostadsbyggandet. År 2009
              byggdes strax över 15 000 bostäder. Det är historiskt låga nivåer.
              För att ta oss upp ur denna djupa svacka krävs andra och kraftfulla
              åtgärder. Det krävs en social bostadspolitik som klarar av att
              vända utvecklingen och få fart på byggandet av hyresrätter.
            </seg>
          </u>
          <u xml:id="i-c8f40ee0254f1340-1505" prev="i-c8f40ee0254f1340-1485" who="Q2990882">
            <seg xml:id="i-BN7MTfDjgNn8ay6CcQ9dGE">
              Mats Odell vill gärna hävda att bostadsbyggandet nu vänder upp.
              Ja, så är det väl. Bostadsbyggandet kan knappast sjunka mycket
              lägre än till 15 000 bostäder. Inte desto mindre visar de prognoser
              som är gjorda att bostadsbyggandet inte kommer att komma upp på
              tillräckligt höga nivåer för att möta efterfrågan.
            </seg>
          </u>
          <u xml:id="i-c8f40ee0254f1340-1506" prev="i-c8f40ee0254f1340-1485" who="Q2990882">
            <seg xml:id="i-4Lw6XqmdDKSErDXypYo9Yq">
              Vi rödgröna partier är överens. Vi vill möta bostadsbristen med
              ökat bostadsbyggande, och det gäller inte minst hyresrätter. Redan
              under den kommande mandatperioden bör nyproduktionen av hyresrätter
              mer än fördubblas. Vi sätter tillsammans upp ett högt långsiktigt
              mål om att bostadsbyggandet 2016 ska uppgå till 40 000 bostäder
              om året.
            </seg>
          </u>
          <u xml:id="i-c8f40ee0254f1340-1507" prev="i-c8f40ee0254f1340-1485" who="Q2990882">
            <seg xml:id="i-aLy4HF3nVrGikPbRNognY">
              För att driva på nyproduktionen av prisvärda och energisnåla
              hyresrätter vill vi införa ett statligt investeringsstöd. Vi vill
              investera sammanlagt 1,4 miljarder för detta under de kommande
              två åren. När en långsiktig modell för stöd är på plats senast
              2013 ska det statliga stödet till bostadsbyggandet öka ytterligare.
              Sverige behöver fler bostäder. Marknaden kommer inte att lösa
              detta. Det krävs politiska beslut.
            </seg>
          </u>
          <u xml:id="i-c8f40ee0254f1340-1508" prev="i-c8f40ee0254f1340-1485" who="Q2990882">
            <seg xml:id="i-T2JL2n8KP1SyNMwjRUb1cr">
              Vi vill sänka fastighetsskatten för hyresrätter och se över neutraliteten.
              Vi vill införa ett utvidgat ROT-stöd som även omfattar hyresrätter.
            </seg>
          </u>
          <u xml:id="i-c8f40ee0254f1340-1509" prev="i-c8f40ee0254f1340-1485" who="Q2990882">
            <seg xml:id="i-Wp48BuNhLSy9yjhBktYp1x">
              Regeringen har konsekvent missgynnat hyresrätten. Vi socialdemokrater
              har, tillsammans med Vänsterpartiet och Miljöpartiet, en politik
              för fler bostäder i allmänhet och fler hyresrätter i synnerhet.
            </seg>
          </u>
          <u xml:id="i-c8f40ee0254f1340-1510" prev="i-c8f40ee0254f1340-1485" who="Q2990882">
            <seg xml:id="i-F4vcMknamvrzCwvV4KQNrT">
              Herr talman! I går blev jag uppringd av en mycket upprörd och
              ledsen hyresgäst som kände sig kränkt över vad han beskriver som
              den massiva lobbyverksamhet och hetskampanj som ett relativt litet
              nätverk bedriver mot såväl oss politiker som hyresgäster som tar
              aktiv del i förhandlingsarbetet för rimliga hyror och sina grannars
              trygghet och rättigheter. Han ville förvissa sig om att jag var
              medveten om att det är många hyresgäster, också i Stockholmsområdet,
              som tycker att det är oerhört bra att det nu finns ett så brett
              stöd för kärnan i svensk bostadspolitik.
            </seg>
          </u>
          <u xml:id="i-c8f40ee0254f1340-1511" prev="i-c8f40ee0254f1340-1485" who="Q2990882">
            <seg xml:id="i-NyECF1X86bX9uCpkAdoykL">
              Det höga tonläget och den vinklade propagandan som har nått oss
              i civilutskottet under en tid bygger enligt min uppfattning på
              en medveten, eller i bästa fall omedveten, hopblandning av de
              förslag som vi behandlar här i dag och den så kallade Kockska
              utredningens förslag om efterfrågepåslag på hyran till dess marknaden
              är i balans. Det går också lätt att se att man blandar ihop frågor
              som hör hemma i diskussionen mellan parterna i Stockholm om att
              hyrorna bör förändras för att återspegla hyresgästernas allmänna
              värderingar så att tillämpningen av bruksvärdessystemet kan fungera
              på lokala bostadsmarknaden.
            </seg>
          </u>
          <u xml:id="i-c8f40ee0254f1340-1512" prev="i-c8f40ee0254f1340-1485" who="Q2990882">
            <seg xml:id="i-KcQ1gbn9Bhf5e3RRXR7EGY">
              Detta arbete har inte att göra med den nya lagstiftningen utan
              är alltså något som parterna lokalt förfogar över och som har
              fungerat länge i såväl Malmö som Umeå och Linköping.
            </seg>
          </u>
          <u xml:id="i-c8f40ee0254f1340-1513" prev="i-c8f40ee0254f1340-1485" who="Q2990882">
            <seg xml:id="i-XfN5kyB1RSAecUT2rpx8Fy">
              Herr talman! Låt oss nu avslutningsvis när detta beslut är fattat
              gå vidare med väsentliga uppgifter på det bostadspolitiska området!
            </seg>
          </u>
          <u xml:id="i-c8f40ee0254f1340-1514" prev="i-c8f40ee0254f1340-1485" who="Q2990882">
            <seg xml:id="i-Sk4RTCyTJUsVgNVeiUVrZi">
              Hur det ska ske får svenska folket bestämma den 19 september.
              Å ena sidan har vi ett viljelöst högeralternativ med rena marknadslösningar
              på de flesta områden och med en väldigt tråkig men tydlig statistik
              i ryggsäcken. Den moderatledda regeringen sätter gång på gång
              hyresrätten på undantag.
            </seg>
          </u>
          <u xml:id="i-c8f40ee0254f1340-1515" prev="i-c8f40ee0254f1340-1485" who="Q2990882">
            <seg xml:id="i-2HmoCQTtao9R1zJ2e27Gg9">
              Å andra sidan finns ett alternativ som vi socialdemokrater står
              bakom tillsammans med Vänstern och Miljöpartiet ett alternativ
              med visioner om hur möjligheternas land ska byggas med en politik
              för fler bostäder, jobb, minskade klyftor och en bättre miljö.
            </seg>
          </u>
          <u xml:id="i-c8f40ee0254f1340-1516" prev="i-c8f40ee0254f1340-1485" who="Q2990882">
            <seg xml:id="i-EH78tajXFzRJiALLsJTt1e">
              Jag står naturligtvis bakom alla våra reservationer men nöjer
              mig här med att yrka bifall till reservation 1, 3 och 4.
            </seg>
          </u>
          <note xml:id="i-9mrrTkZFv4XzSyW4o2BCwa">
            (Applåder)
          </note>
          <note xml:id="i-DNJ37Uo6cbxGisTDizXm8G">
            I detta anförande instämde Christina Oskarsson, Eva Sonidsson
            och Hans Unander (alla s).
          </note>
          <note type="speaker" xml:id="i-YTxF2zYmsRXftgpu6DSwND">
            Anf. 235 EGON FRID (v):
          </note>
          <u xml:id="i-c8f40ee0254f1340-1517" next="i-c8f40ee0254f1340-1552" who="Q5743643">
            <seg xml:id="i-DNkJCCsvFAX9dxDEGCSb3u">
              Herr talman! Allmännyttan har en stor betydelse och en viktig
              roll att spela för att vi ska uppnå målet om allas rätt till en
              bostad och en social bostadspolitik.
            </seg>
          </u>
          <u xml:id="i-c8f40ee0254f1340-1518" prev="i-c8f40ee0254f1340-1517" who="Q5743643">
            <seg xml:id="i-DJYwiJz4whUEHfvuJ9iRk1">
              Allmännyttan har en stor betydelse och en viktig roll att spela
              för att vi ska ha en fungerande bostadsförsörjning i landets kommuner.
            </seg>
          </u>
          <u xml:id="i-c8f40ee0254f1340-1519" prev="i-c8f40ee0254f1340-1517" who="Q5743643">
            <seg xml:id="i-8FceMShdUHSSgGgWk7dFeg">
              Allmännyttan har en stor betydelse och en viktig roll att spela
              för att säkerställa en god förvaltning, ett gott underhåll och
              ett miljövänligt boende.
            </seg>
          </u>
          <u xml:id="i-LcAxizftAaS7t8f9VSN5BS" prev="i-c8f40ee0254f1340-1517" who="Q5743643">
            <seg xml:id="i-EWfjzMJtcp1aNbkbBEyzcL">
              Inledningsvis, herr talman, vill jag yrka bifall till Vänsterpartiets
              reservation 2 och de rödgrönas gemensamma reservationer 3 och
              4.
            </seg>
          </u>
          <u xml:id="i-c8f40ee0254f1340-1520" prev="i-c8f40ee0254f1340-1517" who="Q5743643">
            <seg xml:id="i-PkURhKvQZZ1sPQyhn1ZnAb">
              Jag vill även välkomna Mats Odell till kammaren och den här debatten.
              Det här är ju en avslutning på det gemensamma arbete vi har haft
              i fyra år, hela mandatperioden. Det är därför bra att vi kan debattera
              det här i dag.
            </seg>
          </u>
          <u xml:id="i-c8f40ee0254f1340-1521" prev="i-c8f40ee0254f1340-1517" who="Q5743643">
            <seg xml:id="i-TRjXmkqzC5CEkZrw41mMV9">
              Allmännyttan har varit hotad, och regeringen har hela mandatperioden
              planerat att ta bort den så kallade Allbolagen. Vi är många som
              har kämpat för att värna och försvara allmännyttan: vi i oppositionen,
              Hyresgästföreningen och många, många hyresgäster.
            </seg>
          </u>
          <u xml:id="i-c8f40ee0254f1340-1522" prev="i-c8f40ee0254f1340-1517" who="Q5743643">
            <seg xml:id="i-79JnJwzCK4fmn9FoeuC1Jp">
              Allmännyttan kommer att finnas kvar i en ny form med regeringens
              förslag i detta betänkande. Regeringen vill införa allmännyttiga
              kommunala bostadsaktiebolag enligt affärsmässiga principer och
              ålägga dem marknadsmässiga avkastningskrav.
            </seg>
          </u>
          <u xml:id="i-c8f40ee0254f1340-1523" prev="i-c8f40ee0254f1340-1517" who="Q5743643">
            <seg xml:id="i-QUgMAvraRMKjjjW6EdY4v6">
              Den nya föreslagna lagen innebär ett avsteg från självkostnadsprincipen
              och avsteg från förbudet i kommunallagen mot att driva företag
              i vinstsyfte. Självkostnadsprincipen, ska tilläggas, har inte
              heller tidigare följts av kommunernas bostadsföretag till fullo
              men har ändå tillsammans med allmännyttans hyresnormerande roll
              utgjort ett bra hyrestak. Hyrestaket har ibland läckt, men ett
              läckande tak ska lagas, inte plockas bort så vinstvindarna kan
              härja friare.
            </seg>
          </u>
          <u xml:id="i-c8f40ee0254f1340-1524" prev="i-c8f40ee0254f1340-1517" who="Q5743643">
            <seg xml:id="i-8VwPVP5LK73edYqSqpvzuy">
              Allmännyttan ska förvaltas med hyresgästernas bästa för ögonen,
              för att skapa nyproduktion och för att leva upp till kravet på
              en god och miljöriktig bostadsförsörjning i kommunerna.
            </seg>
          </u>
          <u xml:id="i-c8f40ee0254f1340-1525" prev="i-c8f40ee0254f1340-1517" who="Q5743643">
            <seg xml:id="i-WvV4ALVGVvMdDNEA3doj3a">
              Vänsterpartiet motsätter sig med kraft en vinstdrivande allmännytta
              och de regler för vinstöverföring som regeringen föreslår.
            </seg>
          </u>
          <u xml:id="i-c8f40ee0254f1340-1526" prev="i-c8f40ee0254f1340-1517" who="Q5743643">
            <seg xml:id="i-Va3Hnzy2A1iQSRtJ4nUUEd">
              Det är viktigt att vi slår vakt om allmännyttan och att vi får
              en lagstiftning som tydliggör allmännyttans och kommunernas bostadsförsörjningsansvar.
              Förslaget om en kommersiell allmännytta avvisar vi, eftersom detta
              leder till ett vinstintresse i stället för fokus på en seriös
              bostadsproduktion och lägenhetsförvaltning. Allmännyttans huvudansvar
              måste vara att bygga och förvalta kommunens hyresrätter utifrån
              självkostnadsprincipen.
            </seg>
          </u>
          <u xml:id="i-c8f40ee0254f1340-1527" prev="i-c8f40ee0254f1340-1517" who="Q5743643">
            <seg xml:id="i-HttCdUcsQzCCHqTB61hn7y">
              Herr talman! Vänsterpartiets mål och ambitioner är att vi ska
              bygga 40 000 bostäder per år varav 20 000 ska vara hyresrätter.
              Uppnår vi detta mer än fördubblar vi byggandet av hyresrätter.
            </seg>
          </u>
          <u xml:id="i-c8f40ee0254f1340-1528" prev="i-c8f40ee0254f1340-1517" who="Q5743643">
            <seg xml:id="i-CJ8yaZFczyE3ZRd2Xgoy9o">
              För att uppnå detta driver Vänsterpartiet, och har motionerat
              om det under allmänna motionstiden i höstas, ett lyft för hyresrätten.
              Regering och riksdag måste ta ett nationellt ansvar tillsammans
              med kommunerna och de kommunala bostadsföretagen för en kraftig
              ökning av byggandet av hyresrätter. Detta föreslår vi måste ske
              med reformerade bostadssubventioner för att möjliggöra byggandet
              och dessutom garantera rimliga hyror för de boende. Dagens efterfrågestyrda
              byggande är kostnadsdrivande. De som mest behöver en bostad kommer
              aldrig ha råd att hyra och bo i dessa dyra lägenheter.
            </seg>
          </u>
          <u xml:id="i-c8f40ee0254f1340-1529" prev="i-c8f40ee0254f1340-1517" who="Q5743643">
            <seg xml:id="i-CYo8UAVc7VT6uqp2Tys1Gm">
              Vi har i dag en debatt kring bostadspolitiken som handlar om
              att höjda hyror löser behoven av ökat byggande och balans på hyresmarknaden.
              Det finns en övertro på att marknaden löser problemen. Inget kan
              vara mer felaktigt. De som vill ha marknadshyror och efterfrågestyrda
              hyror är nöjda med den debatten, men det är inte landets hyresgäster
              och de som står i bostadskön.
            </seg>
          </u>
          <u xml:id="i-c8f40ee0254f1340-1530" prev="i-c8f40ee0254f1340-1517" who="Q5743643">
            <seg xml:id="i-ACX8QFvSTgpvhK4cWYuj6t">
              De rödgrönas bostadspolitiska överenskommelse kommer att vara
              ett kraftfullt verktyg för att uppnå målet om att bygga minst
              40 000 bostäder varav minst 20 000 ska vara hyresrätter. Med De
              rödgrönas bostadspolitiska överenskommelse kommer vi att 2011
              kunna bygga dubbelt så många hyresrätter som dagens regering bygger
              nu.
            </seg>
          </u>
          <u xml:id="i-c8f40ee0254f1340-1531" prev="i-c8f40ee0254f1340-1517" who="Q5743643">
            <seg xml:id="i-WxadP2zzBrWCvFasXw7bFj">
              Herr talman! Fler hyresrätter till rimliga hyror går hand i hand.
              Hyressättningen och en social bostadspolitik hänger samman. Rimliga
              hyror är en viktig del av en social bostadspolitik. Vänsterpartiet
              anser också att allmännyttans hyresnormerande roll är central
              och viktig för ett starkt hyrestak.
            </seg>
          </u>
          <u xml:id="i-c8f40ee0254f1340-1532" prev="i-c8f40ee0254f1340-1517" who="Q5743643">
            <seg xml:id="i-98E7UAArsuoSbBX58aiah3">
              I överenskommelsen mellan Sabo och Hyresgästföreningen är denna
              princip ersatt av principen att en jämförelse ska ske med på orten
              förhandlade hyror och att privatvärdarna ska förhandla på egen
              hand.
            </seg>
          </u>
          <u xml:id="i-c8f40ee0254f1340-1533" prev="i-c8f40ee0254f1340-1517" who="Q5743643">
            <seg xml:id="i-XDZ8sDo14A7W1i4RoDSiN3">
              Vänsterpartiet respekterar att hyrorna sätts av parterna på en
              förhandlad hyresmarknad, men vi anser att hyreslagstiftningen
              ska innefatta ett starkare hyrestak i stället för ett svagare.
              Vi tror på att en stark lagstiftning kan utgöra ett viktigt och
              nödvändigt stöd för en stark förhandlingsmodell.
            </seg>
          </u>
          <u xml:id="i-c8f40ee0254f1340-1534" prev="i-c8f40ee0254f1340-1517" who="Q5743643">
            <seg xml:id="i-D6QxZdC6nj9MDuf9doiu2U">
              Min fasta övertygelse är att en lag om hyressättning som bygger
              på förhandlingsprincipen behöver en stark skyddslagstiftning som
              ett viktigt komplement, detta då hyresgästens rättigheter med
              besittningsskyddet inte räcker längre än till hur länge en hyresgäst
              har råd att betala sin hyra. Jämförelsen med löneförhandlingar
              räcker inte fullt ut eftersom hyresgästerna inte har en konflikträtt,
              en strejkrätt. Använder vi den blir vi som hyresgäster vräkta.
            </seg>
          </u>
          <u xml:id="i-c8f40ee0254f1340-1535" prev="i-c8f40ee0254f1340-1517" who="Q5743643">
            <seg xml:id="i-MTXhu1WRYdRpA9BHjJyEhf">
              Regeringens utgångspunkt denna mandatperiod har varit att införa
              någon form av marknadshyror. Den marknadsliberala ideologin bygger
              på att bara de som har betalningsförmåga ska ha tillträde till
              bostadsmarknaden och att marknadshyror gör det lönsamt att bygga
              hyresrätter.
            </seg>
          </u>
          <u xml:id="i-c8f40ee0254f1340-1536" prev="i-c8f40ee0254f1340-1517" who="Q5743643">
            <seg xml:id="i-NqY8HUWpobDLUEBukkpEsX">
              För en marknad är det alltid lönsamt att bygga äganderätter,
              villor och bostadsrätter. Byggs hyresrätter enligt denna ideologi,
              med marknadshyror eller starkt efterfrågestyrda hyror, blir det
              en exklusiv skara som har råd med detta. Men det är inget problem
              för Mats Odell och hans regering.
            </seg>
          </u>
          <u xml:id="i-c8f40ee0254f1340-1537" prev="i-c8f40ee0254f1340-1517" who="Q5743643">
            <seg xml:id="i-VwuV8DWjG1Q6DARtFvfehV">
              För Vänsterpartiet, för De rödgröna och för hyresgästerna är
              detta ett mycket stort problem. Hyresrätten är unik som boendeform
              så unik att marknadslösningar inte fungerar på denna fina upplåtelseform.
              Hyresrätten behöver regleras ekonomiskt för att trygga produktionen
              av de lägenheter som behövs i samhället, och hyresrätten behöver
              regleras ekonomiskt för att trygga rimliga hyror som hyresgäster
              med normala löner kan betala.
            </seg>
          </u>
          <u xml:id="i-c8f40ee0254f1340-1538" prev="i-c8f40ee0254f1340-1517" who="Q5743643">
            <seg xml:id="i-BwB52NZCaUoEMrmp8DGXH2">
              Denna elementära kunskap i en god generell social bostadspolitik
              saknas helt uppenbart hos de borgerliga företrädarna här i kammaren.
              Hyresrätten behövs till allra största del för människor med normala
              inkomster. Därför behövs kloka och rättfärdiga politiska beslut
              som kompenserar skillnaden mellan produktionskostnaden och den
              förhandlade, rimliga hyresnivån.
            </seg>
          </u>
          <u xml:id="i-c8f40ee0254f1340-1539" prev="i-c8f40ee0254f1340-1517" who="Q5743643">
            <seg xml:id="i-DYBCZ1nouUmqmGZXsSFo2t">
              Herr talman! Nu säger alla att marknadshyrorna är stoppade. Den
              fria hyressättningen med marknadshyror är stoppad, ja, men med
              en form av efterfrågestyrda hyror finns en öppning för det i regeringens
              förslag.
            </seg>
          </u>
          <u xml:id="i-c8f40ee0254f1340-1540" prev="i-c8f40ee0254f1340-1517" who="Q5743643">
            <seg xml:id="i-Qhf34XNifDMVwGfGcSUX62">
              Mats Odell har i hela arbetet och beredningen med utredningen
              EU, allmännyttan och hyrorna förhållit sig passiv i förhållande
              till bostadsmarknadens parter. Detta tvingade delvis fram Hyresgästföreningen
              till att ta ett oproportionerligt stort ansvar för att rädda oss
              från marknadshyrorna som hotade bakom knuten. Detta partsarbete
              byggde på att någon efterfrågestyrning inte skulle få förekomma
              i lagen om hyressättning, bara den som finns inom bruksvärdet
              och den systematiserade hyressättningen. Det är ett problem för
              hyressättningen i sig. I logik med detta skulle det så kallade
              påtaglighetsrekvisitet tas bort ur lagstiftningen.
            </seg>
          </u>
          <u xml:id="i-c8f40ee0254f1340-1541" prev="i-c8f40ee0254f1340-1517" who="Q5743643">
            <seg xml:id="i-UA4tnNQqRUHomWKwdtkazk">
              Hela våren med beredningen av det nya lagförslaget lovade Mats
              Odell att påtagligheten skulle tas bort ur lagstiftningen. Det
              betyder möjlighet för främst privatvärdarna att ha hyreskrav som
              inte är påtagligt högre men i praktiken innebär 5 procent högre
              hyror än de normerande förhandlade hyrorna. Riskerna med detta
              och riskerna med att hyrorna på det sättet saxas upp borde ha
              analyserats mer i förslaget och medfört att denna möjlighet tagits
              bort.
            </seg>
          </u>
          <u xml:id="i-c8f40ee0254f1340-1542" prev="i-c8f40ee0254f1340-1517" who="Q5743643">
            <seg xml:id="i-EUiVRWqmyMuBtPQCqdmpcA">
              Mats Odell har hela våren ljugit och lurat Hyresgästföreningen,
              sina borgerliga kolleger i civilutskottet och oss i oppositionen.
              Det är oacceptabelt. Det minsta vi nu kan kräva är att civilutskottets
              majoritet stöder reservation 3, med andra ord att påtagligheten
              tas bort. Ett annat exempel i förslaget är bristen på skydd för
              oskäliga hyreshöjningar. Det framställs som en förbättring till
              skydd för ombyggnadshyror, men skyddet är en chimär. Skyddet är
              så ihåligt att det i sig kan leda till hyreshöjningar på 8,5 procent.
              Riskerna med dessa dåliga skyddsregler och bristen på analys av
              effekten av detta borde medföra att majoriteten i civilutskottet
              stöder reservation 3.
            </seg>
          </u>
          <u xml:id="i-c8f40ee0254f1340-1543" prev="i-c8f40ee0254f1340-1517" who="Q5743643">
            <seg xml:id="i-QJAJ1v1Ji2k1t9dWSEecVd">
              Herr talman! Lagförslagen innebär, trots att det är en förbättring
              i förhållande till utredningsförslaget, att flera väl fungerande
              inslag i det nuvarande regelsystemet avvecklas. Förslagen innehåller
              flera oklarheter vad gäller den praktiska tillämpningen, och förslag
              saknas om åtgärder som kan stärka allmännyttans och hyresgästernas
              ställning och undanröja de problem som gjort sig gällande på hyresbostadsmarknaden
              under senare år.
            </seg>
          </u>
          <u xml:id="i-c8f40ee0254f1340-1544" prev="i-c8f40ee0254f1340-1517" who="Q5743643">
            <seg xml:id="i-3PpU7P6akM9Mzh8nufEVMB">
              Vänsterpartiet anser att såväl utredningsarbetet som de framlagda
              lagförslagen har sådana brister att ett förstahandsalternativ
              för riksdagen måste vara att avslå propositionen i dess helhet.
              I stället bör en generell social bostadspolitik och reglerna för
              allmännyttiga bostadsföretag och hyressättningsreglerna byggas
              utifrån de utgångspunkter som föreslås i Vänsterpartiets motion.
            </seg>
          </u>
          <u xml:id="i-c8f40ee0254f1340-1545" prev="i-c8f40ee0254f1340-1517" who="Q5743643">
            <seg xml:id="i-9cjMcdURnuCtVapcckZc2Q">
              En sådan utgångspunkt bör vara att de nuvarande grunderna för
              den svenska lagstiftningen är förenliga med EU:s konkurrensregler.
              Den borgerliga regeringen har varit alltför undfallande i denna
              fråga. Det finns goda skäl för bedömningen att bostadsförsörjning
              enligt den svenska modellen kan innefattas i begreppet tjänst
              av allmänt ekonomiskt intresse i EU-rätten. En sådan definition
              bör införas i svensk lag som ett komplement till rätten till bostad
              i grundlagen och socialtjänstlagen.
            </seg>
          </u>
          <u xml:id="i-c8f40ee0254f1340-1546" prev="i-c8f40ee0254f1340-1517" who="Q5743643">
            <seg xml:id="i-WuKmehLxUhtd3oZuTvoSAV">
              Sverige bör tillsammans med andra medlemsländer utmana eventuella
              framtida försök att ifrågasätta den svenska tolkningen. Med hänvisning
              till detta saknas, enligt oss i Vänsterpartiet, skäl att frångå
              två viktiga delar i den svenska bostadspolitiska modellen, nämligen
              självkostnadsprincipen och den hyresnormerande rollen för allmännyttan.
            </seg>
          </u>
          <u xml:id="i-c8f40ee0254f1340-1547" prev="i-c8f40ee0254f1340-1517" who="Q5743643">
            <seg xml:id="i-YQDwKd6RtbdrYtmqN9JKy7">
              En generell social bostadspolitik bör bedrivas så att allmännyttan
              inte undantas från kommunallagens självkostnadsprincip. Jag menar
              att det finns skäl att ha en striktare tillämpning av bestämmelserna
              om självkostnad i de allmännyttiga bostadsföretagens verksamhet.
              Det finns också skäl att skärpa de nuvarande reglerna för värdeöverföringar
              från allmännyttiga bostadsföretag så att de inte dräneras på kapital
              som behöver användas i företagens bostadsbestånd.
            </seg>
          </u>
          <u xml:id="i-c8f40ee0254f1340-1548" prev="i-c8f40ee0254f1340-1517" who="Q5743643">
            <seg xml:id="i-Jnn9FVNqdNF6bBj77SV5Wx">
              Ett nytt förslag om värdeöverföringar bör utformas så att inte
              hyresgästerna i de allmännyttiga bostadsföretagen själva får finansiera
              åtgärder som faller inom kommunernas bostadsförsörjningsansvar
              och som därför bör finansieras genom kommunens budget. För att
              regleringen av värdeöverföringar ska vara effektiv behövs också
              någon form av sanktion mot de företag och kommuner som bryter
              mot gällande regler. Ett minimikrav bör vara att medel som överförts
              i strid med gällande lag återförs till det allmännyttiga bostadsföretaget.
            </seg>
          </u>
          <u xml:id="i-c8f40ee0254f1340-1549" prev="i-c8f40ee0254f1340-1517" who="Q5743643">
            <seg xml:id="i-JY1rsonPF3HxBfrkVDhQiS">
              En generell social bostadspolitik måste värna hyresrätten som
              upplåtelseform. Det som planeras och byggs som hyresrätter behövs
              för hyreslägenheter. All spekulation och all ombildning måste
              i princip upphöra, och sådana förändringar i lagstiftningen till
              skydd för hyresrätten är nödvändiga.
            </seg>
          </u>
          <u xml:id="i-c8f40ee0254f1340-1550" prev="i-c8f40ee0254f1340-1517" who="Q5743643">
            <seg xml:id="i-NhVj5f4jNTSqin5mCKXzC">
              Jag vill även understryka att det redan nu kan konstateras vissa
              brister i lagförslagen, som snarast bör bli föremål för kompletterande
              överväganden, vilket sannolikt bör leda till lagändringar. Detta
              kommer en rödgrön regering att ansvara för, en rödgrön regering
              som förmodligen utformar lagstiftningen väsentligt annorlunda
              och dessutom hävdar den svenska bostadspolitiska modellens ställning
              i förhållande till EU-rätten på annat sätt än vad ambitionen är
              hos alliansregeringen.
            </seg>
          </u>
          <u xml:id="i-c8f40ee0254f1340-1551" prev="i-c8f40ee0254f1340-1517" who="Q5743643">
            <seg xml:id="i-QqP8bk2eVpXXh21LDvCuqY">
              Principerna om självkostnad, allmännyttans hyresnormerande roll
              och en allmännytta med ett tydligt bostadsförsörjningsansvar är
              centrala för en social bostadspolitik liksom målsättningen att
              bygga 20 000 hyresrätter per år i Sverige.
            </seg>
          </u>
          <u xml:id="i-c8f40ee0254f1340-1552" prev="i-c8f40ee0254f1340-1517" who="Q5743643">
            <seg xml:id="i-TgR5UyubWG7n1f1Y49GPvx">
              Avslutningsvis, herr talman, vill jag nämna att Göran Hägglund,
              bostadsminister Mats Odells partiledare och socialminister, i
              partiledardebatten försökte göra sig lustig över den rödgröna
              vårbudgetmotionen som regeringsalternativ i höstens val. Vad Göran
              Hägglund i stället gjorde var att bildligt beskriva alliansregeringens
              bristande och uteblivna bostadspolitik. Det är ett fuskbygge jämförbart
              med det som visas i tv-programmet Fuskbyggarna . På grund av bristen
              på hyreslägenheter och på grund av höga bopriser driver regeringen
              in folk i betalningsanmärkningar och skuldfällor, problem som
              beskrivs i programmet Lyxfällan . Allas rätt till bostad ska inte
              vara ett lyxproblem utan en mänsklig rättighet. Sveriges hyresgäster
              och bostadssökande är värda en ny regering, en rödgrön regering
              med en bostadspolitik för Sveriges hyresgäster.
            </seg>
          </u>
          <note xml:id="i-PxHUXT9twurrGsPcZPZMXw">
            I detta anförande instämde LiseLotte Olsson (v).
          </note>
          <note type="speaker" xml:id="i-WdQtvnUVa1HCZ5JMk9Sump">
            Anf. 236 Statsrådet MATS ODELL (kd):
          </note>
          <u xml:id="i-c8f40ee0254f1340-1553" next="i-c8f40ee0254f1340-1567" who="Q571725">
            <seg xml:id="i-4eZ8WwFB5zeb6sxtRRipuL">
              Herr talman! I dag förbereder vi oss för att i början av nästa
              vecka ta ett historiskt steg i svensk bostadspolitik. Det är ett
              historiskt steg i flera avseenden.
            </seg>
          </u>
          <u xml:id="i-c8f40ee0254f1340-1554" prev="i-c8f40ee0254f1340-1553" who="Q571725">
            <seg xml:id="i-TNVbwyyihoEPHssPcT5X8f">
              Allmännyttans hyresnormerande roll tillkom i en proposition 1974
              då man fastslog att prövning av hyran skulle göras mot hyrorna
              i det allmännyttiga beståndet på orten. Allmännyttans självkostnadsprincip
              är lika gammal som allmännyttan själv. Den tillkom egentligen
              på 1930-talet när de så kallade barnrikehusen byggdes. De var,
              som ni kanske vet, avsedda för familjer med många barn. När det
              begav sig fanns det, tycker jag, mycket goda skäl för detta.
            </seg>
          </u>
          <u xml:id="i-c8f40ee0254f1340-1555" prev="i-c8f40ee0254f1340-1553" who="Q571725">
            <seg xml:id="i-Hy6KSokN5v7xCW3Gtpri9M">
              Nu är situationen en annan. I dag har vi ett kommunalt bostadsbestånd
              som 2006 var ett boende för 1,4 miljoner människor i vårt land.
              Alla får bo i de kommunala bolagens bostäder. Hushåll med höga
              inkomster bor tillsammans med hushåll med lägre inkomster. Familjer
              med utländsk bakgrund bor i samma trappuppgång som familjer med
              svensk bakgrund.
            </seg>
          </u>
          <u xml:id="i-c8f40ee0254f1340-1556" prev="i-c8f40ee0254f1340-1553" who="Q571725">
            <seg xml:id="i-SmrzJz73g5khdKhigJMNNY">
              Knappt hälften av alla hyresrätter i Sverige är kommunala. Att
              dra undan mattan för deras verksamhet vore att i grunden förändra
              den svenska bostadsmarknaden och göra det på ett sätt som få eller
              ingen skulle önska. Den proposition som nu ligger på riksdagens
              bord hindrar detta från att ske. Att inte gå på den linje som
              propositionen och utskottets majoritet föreslår vore just att
              dra undan mattan för de kommunala bostadsbolagen.
            </seg>
          </u>
          <u xml:id="i-c8f40ee0254f1340-1557" prev="i-c8f40ee0254f1340-1553" who="Q571725">
            <seg xml:id="i-XUq4JxMgM7yzBhGwvaEgQS">
              Parallellt med vårt arbete med allmännyttans villkor har samma
              debatt förts i Nederländerna. Där ägs många lägenheter inte av
              kommunala bolag utan av stiftelser. De har fått olika typer av
              stöd från staten, i form av subventionerad ränta, billig mark
              och så vidare. Nu har det holländska fallet nått vägs ände vågar
              jag nog säga. Kommissionen har nämligen slagit fast att det förekommer
              statsstöd till den holländska allmännyttan. Kommissionens beslut
              innebär en bekräftelse av att när begreppet tjänster av allmänt
              ekonomiskt intresse tillämpas på bostadssektorn avses bostadsföretag
              som är inriktade på individer och grupper av individer som av
              ekonomiska eller andra skäl bedöms behöva samhällets hjälp för
              att få tag i bostad.
            </seg>
          </u>
          <u xml:id="i-c8f40ee0254f1340-1558" prev="i-c8f40ee0254f1340-1553" who="Q571725">
            <seg xml:id="i-VJ3TskCyYVdKe72apBqLqe">
              Redan här förstår man att vår allmännytta som är öppen för både
              fattig och rik, gammal och ung inte kvalificerar sig. Men det
              blir ännu värre i det här fallet. I Nederländerna definieras som
              målgrupp hushåll vars årsinkomst inte överstiger 33 000 euro.
              Slutsatsen blir att ungefär 90 procent av dem som flyttar in i
              den holländska allmännyttan måste tjäna under 33 000 euro, alltså
              hushållen med inkomst under 330 000 kronor. Övriga 10 procent
              ska vara familjer med särskilda skäl, till exempel många barn.
            </seg>
          </u>
          <u xml:id="i-c8f40ee0254f1340-1559" prev="i-c8f40ee0254f1340-1553" who="Q571725">
            <seg xml:id="i-BVLf4eSJY39ndRU8VMsP4R">
              Herr talman! Jag frågar mig vad motsvarande regelverk hade inneburit
              för den svenska allmännyttan. Jag kan inte dra någon annan slutsats
              än att kommunala fastigheter i efterhand hade fått avyttras, eftersom
              det dess bättre inte finns 90 procent hushåll som är beredda att
              flytta in i allmännyttan som skulle tjäna under 330 000 kronor
              per år.
            </seg>
          </u>
          <u xml:id="i-c8f40ee0254f1340-1560" prev="i-c8f40ee0254f1340-1553" who="Q571725">
            <seg xml:id="i-XcvtvdEYGzTEhen5HBuDHV">
              Många fler krav ställs på holländska allmännyttan av staten som
              ska övervaka att fördelningen av lägenheterna görs som kommissionen
              har bestämt.
            </seg>
          </u>
          <u xml:id="i-c8f40ee0254f1340-1561" prev="i-c8f40ee0254f1340-1553" who="Q571725">
            <seg xml:id="i-MKwqwD4izE99bLDtxij3vB">
              Ytterligare ett krav tycker jag är värt att nämna, särskilt som
              vi nu diskuterar den svenska allmännyttans framtid. Det är nämligen
              så att den högsta hyra som får utgå i ett sådant bostadsbestånd
              är 650 euro, 6 500 kronor. Jag vågar påstå att med detta skulle
              det vara slut på att bygga fyror och femmor i våra allmännyttiga
              bestånd. Det är att säga: Det är historia.
            </seg>
          </u>
          <u xml:id="i-c8f40ee0254f1340-1562" prev="i-c8f40ee0254f1340-1553" who="Q571725">
            <seg xml:id="i-5D1DHt8SL6fvLdZ9NUWMQC">
              Jag tror, herr talman, att det holländska fallet sätter vår debatt
              i dag i nytt ljus. Jag är glad att det nu är många partier som
              mer eller mindre helhjärtat står bakom huvudprinciperna i propositionen.
              Jag är lika glad att bostadsmarknadens parter har varit så djupt
              involverade i arbetet. Deras engagemang tycker jag borgar för
              att vi får ett system för hyressättning och kommunal bostadsverksamhet
              som kan vara minst lika länge som det vi nu lämnar oss och som
              tillkom 1974.
            </seg>
          </u>
          <u xml:id="i-c8f40ee0254f1340-1563" prev="i-c8f40ee0254f1340-1553" who="Q571725">
            <seg xml:id="i-2yLmaNNE3oPr7yFeSSvuC2">
              Tyvärr har inte alla riksdagspartier ställt sig bakom propositionens
              förslag. Vänsterpartiet yrkar helhjärtat, som vi alldeles nyss
              hörde, avslag på hela propositionen.
            </seg>
          </u>
          <u xml:id="i-c8f40ee0254f1340-1564" prev="i-c8f40ee0254f1340-1553" who="Q571725">
            <seg xml:id="i-UujfSAaToYxAsku5BSJxkS">
              Miljöpartiet anser alltjämt att vi kunde ha försökt göra hela
              vår allmännytta till tjänster av allmänt ekonomiskt intresse,
              trots den mycket tydliga signal som vi har fått i fallet Nederländerna.
              Bland yrkandena finner jag att man trots allt inte yrkar avslag
              utan vill ha konsekvensanalyser från Miljöpartiets sida. Man vill
              ha en hyreslagstiftning som stimulerar byggande av hyresrätter.
              Jag kan därför, herr talman, varmt rekommendera Miljöpartiet att
              stödja det föreliggande förslaget. Det kommer nämligen att leda
              till detta.
            </seg>
          </u>
          <u xml:id="i-c8f40ee0254f1340-1565" prev="i-c8f40ee0254f1340-1553" who="Q571725">
            <seg xml:id="i-8sAKjP92aKP5E8qdNt4aK7">
              Socialdemokraterna är det parti av oppositionspartierna som står
              närmast regeringen i den här frågan. När man läser Socialdemokraternas
              motion, Vänsterpartiets och regeringens förslag inser man ganska
              snabbt att avståndet mellan regeringen och Socialdemokraterna
              är överkomligt, för att inte säga litet. Samtidigt är avståndet
              mellan Socialdemokraterna och Vänsterpartiet ett par ljusår, skulle
              jag vilja säga.
            </seg>
          </u>
          <u xml:id="i-c8f40ee0254f1340-1566" prev="i-c8f40ee0254f1340-1553" who="Q571725">
            <seg xml:id="i-RchVDVgzERoHiEtKjRKP4k">
              Så länge man är i opposition kan det här kanske fungera, men
              det blir verkligen problem den dag man hamnar i ansvarsställning.
              Det duger nämligen inte att ha tre så olika synsätt i så vitala
              frågor som det handlar om allmännyttan och hyressättningssystemet
              som oppositionen har uppvisat i sina motioner med anledning av
              propositionen. Dess bättre finns det alltjämt en stabil majoritet
              i utskottet och kammaren för förslaget, och bland bostadsmarknadens
              parter är stödet mycket starkt.
            </seg>
          </u>
          <u xml:id="i-c8f40ee0254f1340-1567" prev="i-c8f40ee0254f1340-1553" who="Q571725">
            <seg xml:id="i-NyH38EqsdWGoFd2wpMStBZ">
              Det är därför jag med glädje och med tillförsikt ser fram emot
              en bättre fungerande bostadsmarknad enligt utskottets förslag.
            </seg>
          </u>
          <note xml:id="i-BkzL37XnCoyysyWeSRP7iS">
            I detta anförande instämde Yvonne Andersson (kd).
          </note>
          <note type="speaker" xml:id="i-Jdx54ZsDpwRL5geqDxUJ5N">
            Anf. 237 EGON FRID (v) replik:
          </note>
          <u xml:id="i-c8f40ee0254f1340-1568" next="i-c8f40ee0254f1340-1571" who="Q5743643">
            <seg xml:id="i-F48TbQUfv3dVcjShkPzABx">
              Herr talman! Jag hoppas att Mats Odell har noterat att vi har
              några gemensamma reservationer i betänkandet.
            </seg>
          </u>
          <u xml:id="i-c8f40ee0254f1340-1569" prev="i-c8f40ee0254f1340-1568" who="Q5743643">
            <seg xml:id="i-ER5pUcGEGr7oC1QHbiSfLQ">
              Mats Odell uppehöll sig länge vid det holländska exemplet. I
              en kommunikation mellan kommissionen och den holländska regeringen
              har det varit ifrågasättande av den holländska allmännyttan.
            </seg>
          </u>
          <u xml:id="i-c8f40ee0254f1340-1570" prev="i-c8f40ee0254f1340-1568" who="Q5743643">
            <seg xml:id="i-Pk1wBdao2nyD91vAfNgY5T">
              Jag var på Hyresgästföreningens förbundsstämma i Uppsala i helgen
              och träffade representanter för den internationella hyresgästföreningen
              som var där. Jag hade en känsla av att den här jämförelsen inte
              var riktig att göra. Därför frågade jag om det och fick det bekräftat
              av Internationella hyresgästföreningen att man inte kan jämföra
              det holländska fallet och det eventuellt olagliga statsstödet
              till allmännyttan i Sverige. När det gäller det eventuellt olagliga
              statsstödet och stödet till allmännyttan i Sverige har Hyresgästföreningen
              mycket riktigt tidigare visat att stödet inte kan anses som olagligt,
              för det har inte utgått något statsstöd i den grad att det kan
              bedömas som olagligt utifrån allmännyttans ansvar i Sverige.
            </seg>
          </u>
          <u xml:id="i-c8f40ee0254f1340-1571" prev="i-c8f40ee0254f1340-1568" who="Q5743643">
            <seg xml:id="i-QKZQWkRkqGd6PuZumdTdGi">
              När det gäller kommunikationen mellan Holland och kommissionen
              handlar det om formen av social housing, omfattningen av social
              housing-verksamheten i Holland, hur många som ingår i social housing
              och vilka nivåer man ska ha på inkomsterna. Man har enbart brytt
              sig om formerna för social housing inom det holländska systemet.
              Det går inte att göra en parallell mellan Holland och det eventuellt
              olagliga statsstödet i Sverige.
            </seg>
          </u>
          <note type="speaker" xml:id="i-HhPjQz5ZAUPFyvqzbFC9Jw">
            Anf. 238 Statsrådet MATS ODELL (kd) replik:
          </note>
          <u xml:id="i-c8f40ee0254f1340-1572" next="i-c8f40ee0254f1340-1574" who="Q571725">
            <seg xml:id="i-D4MNkEXVuui21s9f9vUD79">
              Herr talman! Egon Frid försöker relativisera det som händer i
              Holland. Han vill spela rysk rulett med de svenska hyresgästerna.
            </seg>
          </u>
          <u xml:id="i-c8f40ee0254f1340-1573" prev="i-c8f40ee0254f1340-1572" who="Q571725">
            <seg xml:id="i-NLxA5fWex8uahsZXJYCtj6">
              Jag konstaterar att Egon Frid är helt ensam. Det finns en majoritet
              i utskottet som gör en helt annan bedömning. Den proposition som
              ligger på riksdagens bord i huvudsak stöds det finns olika yrkanden
              som jag kan ha förståelse för av en mycket stor majoritet. Man
              är ense om huvuddragen, och det är också bostadsmarknadens parter.
            </seg>
          </u>
          <u xml:id="i-c8f40ee0254f1340-1574" prev="i-c8f40ee0254f1340-1572" who="Q571725">
            <seg xml:id="i-BkG5K9G9iTZHmVHpDQ13zU">
              Att Egon Frid och hans parti underkänner förslaget tycker jag
              är ganska häpnadsväckande. Den 2 februari berättade nämligen de
              rödgröna partiledarna om den nya rödgröna bostadspolitiken. I
              allt väsentligt handlade det om nya byggsubventioner, men vi ska
              inte tala om det här i kväll. Jag minns att under den träffen
              ställdes frågan till Lars Ohly hur han såg på regeringens kommande
              proposition om allmännyttan. Hans besked då var att Vänsterpartiet
              inte skulle vilja riva upp den propositionen. Men är det inte
              just det, Egon Frid, som ni vill göra? Att yrka avslag på hela
              propositionen är väl att vilja riva upp den?
            </seg>
          </u>
          <note type="speaker" xml:id="i-QYDFTxhsud5MkT2rNpYjRP">
            Anf. 239 EGON FRID (v) replik:
          </note>
          <u xml:id="i-c8f40ee0254f1340-1575" next="i-c8f40ee0254f1340-1579" who="Q5743643">
            <seg xml:id="i-RamuEWp1k4cGNckBPge6LU">
              Herr talman! Vi diskuterar olika saker. Nu diskuterar vi en proposition
              där vi i riksdagen har möjlighet att påverka tills beslutet är
              fattat. Vi i Vänsterpartiet förbehåller oss rätten att intill
              voteringen i riksdagen få försöka påverka en lagstiftning så som
              vi tycker att den ska utformas. Vi tar oss rätten att göra det.
            </seg>
          </u>
          <u xml:id="i-c8f40ee0254f1340-1576" prev="i-c8f40ee0254f1340-1575" who="Q5743643">
            <seg xml:id="i-MAMUSVSgEJtfXjqDJVcMqd">
              Vi vet inom De rödgröna hur man tillsammans regerar det här landet.
              Vi har en stark bostadspolitisk överenskommelse som är grunden
              för vårt samarbete på det bostadspolitiska området och som vi
              vill sjösätta efter valet i höst. Naturligtvis kommer vi efter
              höstens val om vi får majoritet att utforma en komplett bostadspolitik.
              Vi avser att regera tillsammans. Vinner vi valet och får en rödgrön
              regering har vi inte för avsikt att skapa en sådan situation att
              ni kan komma tillbaka i regeringsställning direkt efter valet;
              det säger sig självt. Men det är inte det vi diskuterar i dag.
            </seg>
          </u>
          <u xml:id="i-c8f40ee0254f1340-1577" prev="i-c8f40ee0254f1340-1575" who="Q5743643">
            <seg xml:id="i-NDZgVxDBTLTHGCkvxpBBof">
              Vi är kritiska till att regeringen övervärderar EU-rätten och
              tar den till intäkt för att utforma den här lagstiftningen på
              det sätt som regeringen gör.
            </seg>
          </u>
          <u xml:id="i-c8f40ee0254f1340-1578" prev="i-c8f40ee0254f1340-1575" who="Q5743643">
            <seg xml:id="i-8MzJagdfLw7zZnLUkghh14">
              Vänsterpartiet är inte ensamt. Som jag sade gör vi samma tolkning
              som den internationella hyresgästföreningen, som jag själv pratade
              med i helgen och då fick belagt att vår tolkning är riktig när
              det gäller jämförelsen mellan det holländska och det svenska exemplet.
            </seg>
          </u>
          <u xml:id="i-c8f40ee0254f1340-1579" prev="i-c8f40ee0254f1340-1575" who="Q5743643">
            <seg xml:id="i-AbTGQqW1S8Rj1nS3VTXi2Y">
              Jag har beskyllt Mats Odell för att ljuga, och jag tycker att
              den beskyllningen är relevant. Ministern har hela våren lovat
              att ta bort påtaglighetsrekvisitet. Många gånger har vi träffats,
              och ministern har varje gång lovat att påtaglighetsrekvisitet
              skulle tas bort i lagförslaget. Påtaglighetsrekvisitet är kvar.
              Varför, Mats Odell, har du vilselett alla parter Hyresgästföreningen,
              oss i oppositionen och civilutskottet med dina löften om att påtaglighetsrekvisitet
              skulle tas bort?
            </seg>
          </u>
          <note type="speaker" xml:id="i-8SkUjqyv5GvPkKaYoe7pcR">
            Anf. 240 Statsrådet MATS ODELL (kd) replik:
          </note>
          <u xml:id="i-c8f40ee0254f1340-1580" next="i-c8f40ee0254f1340-1582" who="Q571725">
            <seg xml:id="i-F7skhJUKwPB9yzydqkfbx3">
              Herr talman! Jag blir alltmer konfunderad över var Egon Frid
              och hans parti egentligen står i den här frågan. Jag tolkar hans
              inlägg som att han är beredd att stödja förslaget i slutändan
              om hans reservation inte vinner gehör. Det är ju glädjande i och
              för sig.
            </seg>
          </u>
          <u xml:id="i-c8f40ee0254f1340-1581" prev="i-c8f40ee0254f1340-1580" who="Q571725">
            <seg xml:id="i-HUVeFWfjHEgTKMxDdZ81js">
              Sedan har jag inte uppfattat att internationella hyresgäströrelsen
              är ledamöter av den här kammaren, utan jag talar om de partier
              som ska fatta beslut i denna fråga. Och de har såvitt jag förstår
              en helt annan uppfattning än den som Vänsterpartiet har.
            </seg>
          </u>
          <u xml:id="i-c8f40ee0254f1340-1582" prev="i-c8f40ee0254f1340-1580" who="Q571725">
            <seg xml:id="i-WA4cPx6HCCX6F4H1mJg7ye">
              När det gäller påtaglighetsrekvisitet i lagstiftningen har jag
              aldrig sagt att det ska tas bort. Det var inte möjligt att göra
              det. Men jag har sagt att om det skulle visa sig vara ett problem
              är jag beredd att återkomma med ett lagförslag på detta område
              för att ändra på det. Om vi skulle ha gjort det hade vi behövt
              skicka ut förslaget på remiss igen. Vi hade behövt fördröja det
              här beslutet väldigt länge, och det hade varit till stort men
              för landets hyresgäster.
            </seg>
          </u>
          <note type="speaker" xml:id="i-S9EwHk1a6Y3oWi6M7yhY8q">
            Anf. 241 CARINA MOBERG (s) replik:
          </note>
          <u xml:id="i-c8f40ee0254f1340-1583" next="i-c8f40ee0254f1340-1586" who="Q2990882">
            <seg xml:id="i-K9ktyPVzDKGT3yTB84eB3z">
              Herr talman! Det är korrekt, Mats Odell, att vi står bakom de
              huvudsakliga principerna i propositionen. Och precis som jag sade
              i mitt anförande beror det i första hand på att det är bostadsmarknadens
              parter som har arbetat fram förslaget.
            </seg>
          </u>
          <u xml:id="i-c8f40ee0254f1340-1584" prev="i-c8f40ee0254f1340-1583" who="Q2990882">
            <seg xml:id="i-PG6UoJXPBuVLPiejh591S9">
              Det finns, som Egon Frid har varit inne på, väldigt många andra
              oerhört viktiga frågor, där vi står nära Vänsterpartiet och Miljöpartiet,
              som vi har beskrivit i den gemensamma överenskommelse som vi har
              arbetat fram på det bostadspolitiska området. Det är bara att
              se i reservationerna att det finns en oerhört stor vilja, inte
              minst från Vänsterpartiets sida enligt min uppfattning, att vi
              ska gå fram med ett tydligt alternativ på det bostadspolitiska
              området för att människor ska kunna välja rätt den 19 september.
            </seg>
          </u>
          <u xml:id="i-c8f40ee0254f1340-1585" prev="i-c8f40ee0254f1340-1583" who="Q2990882">
            <seg xml:id="i-UocViBqPiUCzV9tmqQZxqe">
              Jag tycker inte att vi får något bra svar av bostadsministern
              på frågan om varför påtaglighetsrekvisitet finns kvar. Jag har
              åtminstone en gång och vid samma tillfälle som Egon Frid uppfattat
              att bostadsministern svarar oss på våra frågor att det inte kommer
              att vara något problem när propositionen väl läggs fram på riksdagens
              bord. Nu är det kvar, och det är, som jag gärna vill uttrycka
              det, det största problemet med propositionen. Jag är rädd för
              att hyrorna kommer att kunna saxas uppåt. Därför säger vi att
              vi noga tänker följa utvecklingen på hyresmarknaden, inte minst
              utifrån detta och att vi tycker att skyddet för snabba och stora
              hyreshöjningar finns kvar som en risk med detta förslag.
            </seg>
          </u>
          <u xml:id="i-c8f40ee0254f1340-1586" prev="i-c8f40ee0254f1340-1583" who="Q2990882">
            <seg xml:id="i-RkSm6LRBWfuLKD4C3Yaaj5">
              Mats Odell, jag skulle gärna vilja ha ännu ett förtydligande
              på punkten påtaglighetsrekvisit, om möjligt.
            </seg>
          </u>
          <note type="speaker" xml:id="i-X2vwik7A25xaZuh5Ji3Y4">
            Anf. 242 Statsrådet MATS ODELL (kd) replik:
          </note>
          <u xml:id="i-c8f40ee0254f1340-1587" next="i-c8f40ee0254f1340-1589" who="Q571725">
            <seg xml:id="i-K4Mnn3PkSQ2fq5MiS9zksk">
              Herr talman! Carina Mobergs största problem är inte Mats Odell
              eller Alliansen, utan det är Egon Frid och Vänsterpartiet. Det
              är där ni har problemet. Det är ju roligt att ni ska förhandla
              ihop er om detta någon gång framöver. Men faktum kvarstår att
              det är ljusår befäst mellan era olika uppfattningar.
            </seg>
          </u>
          <u xml:id="i-c8f40ee0254f1340-1588" prev="i-c8f40ee0254f1340-1587" who="Q571725">
            <seg xml:id="i-6jvpPrfTjvx6ai8sh3hyun">
              Vänsterpartiet vill avslå propositionen och tillsätta en parlamentarisk
              utredning. En sådan utredning kan inte komma fram till något annat
              än det som vi har kommit fram till, nämligen att avtalet som har
              lett fram till propositionen är det bästa sättet att skydda hyresrätten
              och allmännyttan i Sverige. Allt annat är äventyrligt, och vi
              bör inte spela hasard med 1,4 miljoner människors bostäder.
            </seg>
          </u>
          <u xml:id="i-c8f40ee0254f1340-1589" prev="i-c8f40ee0254f1340-1587" who="Q571725">
            <seg xml:id="i-QAZZMs8tP5v8ufePrwrXGi">
              När det gäller påtaglighetsrekvisitet har parterna varit med
              ända in i tryckeriet med denna proposition. Vi har förklarat för
              dem att det inte var möjligt att ändra på detta nu. Jag har aldrig
              gett något annat besked, utan jag har sagt att om det skulle visa
              sig att de farhågor som har uttryckts besannas är jag beredd att
              återkomma med lagförslag som ändrar på detta.
            </seg>
          </u>
          <note type="speaker" xml:id="i-CYkwma56t4234MgsrhcCsc">
            Anf. 243 CARINA MOBERG (s) replik:
          </note>
          <u xml:id="i-c8f40ee0254f1340-1590" next="i-c8f40ee0254f1340-1595" who="Q2990882">
            <seg xml:id="i-ULqygmVvW6VYGz3gUn7wV1">
              Herr talman! Jag köper inte riktigt den förklaringen. Jag tycker
              nog att de duktiga tjänstemännen på Finansdepartementet hade kunnat
              få jobba med denna fråga i lite bättre tid än vad som nu blev
              fallet, för det är verkligen i elfte timmen vi fattar detta beslut.
            </seg>
          </u>
          <u xml:id="i-c8f40ee0254f1340-1591" prev="i-c8f40ee0254f1340-1590" who="Q2990882">
            <seg xml:id="i-MAeWAVE6a3Nyq6cjW1R3Mx">
              Det är bra att vi fattar detta beslut, men det kommer för sent.
              Man har inte jobbat i den takt som skulle ha behövts.
            </seg>
          </u>
          <u xml:id="i-c8f40ee0254f1340-1592" prev="i-c8f40ee0254f1340-1590" who="Q2990882">
            <seg xml:id="i-FwtwMHq1fdBr8JQVvgt6Qq">
              Jag har inget problem att samarbeta med Vänsterpartiet. Vänsterpartiet
              har en partiledare som har sagt att det inte kommer att innebära
              några problem. När beslutet väl är fattat här i kammaren kommer
              vi inte ha några problem att samarbeta. Det är det tydliga beskedet
              till väljarna i detta land.
            </seg>
          </u>
          <u xml:id="i-c8f40ee0254f1340-1593" prev="i-c8f40ee0254f1340-1590" who="Q2990882">
            <seg xml:id="i-LdW4k7UZ4VDxpV5QvTc3hx">
              Jag vill ägna de sista sekunderna åt att ge uttryck för en upprördhet
              bland ledamöterna i civilutskottet. Vi tycker att detta är en
              viktig fråga och att vi borde ha fått debattera klart den här
              i kväll. Vi har förberett oss, vi har väntat och vi har fått hit
              bostadsministern.
            </seg>
          </u>
          <u xml:id="i-c8f40ee0254f1340-1594" prev="i-c8f40ee0254f1340-1590" who="Q2990882">
            <seg xml:id="i-M84w4wh3Rhy8Qb4DRW8mJC">
              Det här är en viktig fråga, liksom givetvis kärnkraften som har
              behandlats större delen av dagen.
            </seg>
          </u>
          <u xml:id="i-c8f40ee0254f1340-1595" prev="i-c8f40ee0254f1340-1590" who="Q2990882">
            <seg xml:id="i-Cf9QncjJV6m5X9PbGDTJcm">
              Jag tror att jag talar för en majoritet av ledamöterna i civilutskottet.
              Vi tycker inte att detta är en bra ordning.
            </seg>
          </u>
          <note type="speaker" xml:id="i-MCxZS8yK8GNeV8wQDGgGDU">
            Anf. 244 Statsrådet MATS ODELL (kd) replik:
          </note>
          <u xml:id="i-c8f40ee0254f1340-1596" next="i-H8towNGsNtEt6jncnqkuww" who="Q571725">
            <seg xml:id="i-SR8Z2JBpLWNNqwpLcUKhwG">
              Herr talman! Jag håller med Carina Moberg på en punkt. Det är
              i elfte timmen vi diskuterar detta i flera avseenden.
            </seg>
          </u>
          <u xml:id="i-c8f40ee0254f1340-1597" prev="i-c8f40ee0254f1340-1596" who="Q571725">
            <seg xml:id="i-MsCVMhquJA2RPWq5NHXSZK">
              Det hade inte varit till gagn om vi hade skickat ut detta på
              remiss en omgång till och försenat det så att vårriksdagen inte
              hade kunnat fatta besluta om detta. Vem som helst inser att en
              sådan process hade gjort att vi inte hade tagit detta beslut nu
              utan någon gång i framtiden.
            </seg>
          </u>
          <u xml:id="i-c8f40ee0254f1340-1598" prev="i-c8f40ee0254f1340-1596" who="Q571725">
            <seg xml:id="i-YVBa3szDCCPBR2oAn8xNhS">
              Carina Moberg tycker att vi har dragit fötterna efter oss. Vad
              har då Socialdemokraterna gjort? Vi har hållit på i tre och ett
              halvt år med detta. Det hade varit möjligt att börja för tolv
              år sedan, Carina Moberg.
            </seg>
          </u>
          <u xml:id="i-c8f40ee0254f1340-1599" prev="i-c8f40ee0254f1340-1596" who="Q571725">
            <seg xml:id="i-REf3gJ5CBxKbtT46VKSMNS">
              Herr talman! Slutligen vill jag tacka civilutskottets alla ledamöter
              för en spännande mandatperiod. Vi har flitigt diskuterat bostadsfrågor
              på ett spännande och trivsamt sätt. Det har varit trevliga debatter.
            </seg>
          </u>
          <u xml:id="i-c8f40ee0254f1340-1600" prev="i-c8f40ee0254f1340-1596" who="Q571725">
            <seg xml:id="i-777XrTpdHN927sfvWBn1Eg">
              Jag vill önska herr talmannen, alla tjänstemän och hela utskottet
              med tjänstemän en riktigt trevlig sommar.
            </seg>
          </u>
          <note xml:id="i-LDdxXVfYcmD2JgAKnnj1V4">
            10 § Beslut om uppskjuten ärendebehandling
          </note>
          <note xml:id="i-JTbMJbigdKhsERvt6ECRDV">
            Kammaren beslutade på förslag av talmannen att pågående ärende
            samt återstående ärenden på dagens föredragningslista skulle uppskjutas
            till sammanträdet måndagen den 21 juni.
          </note>
          <note xml:id="i-QFsZCpNZZDsYotfGLnU4oF">
            11 § Bordläggning
          </note>
          <note xml:id="i-WQUHooYQFsaGg4AsKgzfAA">
            Anmäldes och bordlades
          </note>
          <note xml:id="i-EPXZgBJ3FjGoStbcS7veCA">
            12 § Anmälan om frågor för skriftliga svar
          </note>
          <note xml:id="i-AEbbDyCkMWGd5C2WiTJunH">
            Anmäldes att följande frågor för skriftliga svar framställts
          </note>
          <note xml:id="i-2iPVqtPVBp5VUNz96tV7iV">
            den 17 juni
          </note>
          <note xml:id="i-LQ8YWpFe2PjG8pfddDRmW5">
            Raimo Pärssinen
          </note>
          <note xml:id="i-CgSRWWVmZNtBB2XbDrY5r">
            Göte Wahlström
          </note>
          <note xml:id="i-JWtJNxeasnrwMW9wP5bTNx">
            Peter Jeppsson
          </note>
          <note xml:id="i-6sokJKK3X7JF3Dn9kdVEHB">
            Ameer Sachet
          </note>
          <note xml:id="i-7xLHZNEaFFcC4dvu4hkCSp">
            Ameer Sachet
          </note>
          <note xml:id="i-W7pXKci3MrW3HwHeoWmaBZ">
            Ameer Sachet
          </note>
          <note xml:id="i-EWNVDRQ5EfbXnTRHdeFSfT">
            Birgitta Eriksson
          </note>
          <u xml:id="i-H8towNGsNtEt6jncnqkuww" prev="i-c8f40ee0254f1340-1596" who="Q571725">
            <seg xml:id="i-37aUVjpRkqf8qCpVkXfEy9">
              Frågorna redovisas i bilaga som fogats till riksdagens snabbprotokoll
              tisdagen den 22 juni.
            </seg>
          </u>
          <note xml:id="i-UwLnB2jJdc8bUnRjHZAMDa">
            13 § Kammaren åtskildes kl. 23.08.
          </note>
          <note xml:id="i-KdaMbBfnUokuXF3CN7o4Mz">
            Förhandlingarna leddes
          </note>
          <note xml:id="i-R55iSzGaqV2NkidWaatLg3">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
