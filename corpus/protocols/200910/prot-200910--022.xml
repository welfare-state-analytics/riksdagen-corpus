<?xml version='1.0' encoding='utf-8'?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Protokoll</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Protokoll</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>prot-200910--22</head>
        <docDate when="2009-11-03">2009-11-03</docDate>
      </div>
    </front>
    <body>
      <div type="commentSection" xml:id="i-KCu9p24gv1eTHbPYeq9PFY">
        <pb facs="http://data.riksdagen.se/fil/0ED22BEE-92A1-4D6F-AD7D-3934939D920B#page=1"/>
        <note xml:id="i-G9XRp8RKiLaX1xAu693Xzf">
          Riksdagens protokoll
        </note>
        <note xml:id="i-3wC2sLvHbpKRNn68v9ppfS">
          2009/10:22
        </note>
        <note xml:id="i-GLc7wfBoiW5Bqfi8RRgnQP">
          Tisdagen den 3 november
        </note>
        <note xml:id="i-Ryh9fkmnrZQ54z819MWLrn">
          Kl. 13:00 - 14:55
        </note>
      </div>
      <div type="debateSection" xml:id="i-Q5EcnMYzJomrDGdjT2LooB">
        <note xml:id="i-HohJnUHomz4LduRssXRsUf">
          1 § Information från regeringen om Europeiska rådets möte den
          29 och 30 oktober
        </note>
        <note type="speaker" xml:id="i-JqCVnvEHNcceVzBsQ9Z26y">
          Anf. 1 Statsrådet CECILIA MALMSTRÖM (fp):
        </note>
        <u xml:id="i-da5e1100bb7b135f-1" next="i-da5e1100bb7b135f-2" who="i-8GdisrKiGzJAj9xDdUP929">
          <seg xml:id="i-DN7vWg63bMiFy6QY22C6R9">
            Herr talman och ärade ledamöter! Som ni vet träffades Europeiska
            rådet i torsdags och fredags i förra veckan under ordförandeskap
            av statsminister Fredrik Reinfeldt. Det var det första ordinarie
            toppmötet under svenskt ordförandeskap. Det var framför allt tre
            stora utmaningar som stod på dagordningen: klimatfrågan, en lägesrapport
            i de ekonomiska och finansiella frågorna och den fråga som visade
            sig bli mer komplicerad än när vi planerade detta i somras, nämligen
            den konstitutionella institutionella frågan om Lissabonfördraget.
            Det var alltså tre ganska svåra frågor.
          </seg>
        </u>
        <u xml:id="i-da5e1100bb7b135f-2" prev="i-da5e1100bb7b135f-1" who="i-8GdisrKiGzJAj9xDdUP929" next="i-da5e1100bb7b135f-3">
          <seg xml:id="i-DWYLKbs6JsKQ1gCrmruV87">
            Förhandlingarna kom att domineras dels av ansträngningarna för
            att hitta en lösning så att Tjeckien som sista medlemsland kan
            ratificera fördraget, dels av ambitionen att komma överens om
            en gemensam EU-position inför klimatmötet. I båda dessa frågor
            nådde vi framgångar under intensiva förhandlingar på torsdagen
            och fredagen.
          </seg>
        </u>
        <u xml:id="i-da5e1100bb7b135f-3" prev="i-da5e1100bb7b135f-2" who="i-8GdisrKiGzJAj9xDdUP929" next="i-da5e1100bb7b135f-4">
          <seg xml:id="i-2aeTSC4JR29njiBDMNsiDD">
            Herr talman! Lissabonfördraget kommer att göra EU mer demokratiskt
            och öppet. Det kommer att göra det enklare att fatta beslut i
            frågor som vi vet är viktiga för Europas medborgare. Det gör också
            unionen mer anpassad till att växa och få fler medlemsländer.
            Det gör också EU till en starkare kraft på det globala området.
          </seg>
        </u>
        <u xml:id="i-da5e1100bb7b135f-4" prev="i-da5e1100bb7b135f-3" who="i-8GdisrKiGzJAj9xDdUP929" next="i-da5e1100bb7b135f-5">
          <seg xml:id="i-NgYxfAxcUS9ZcUVftsehUq">
            Som ni vet har 26 länder godkänt Lissabonfördraget, men alla
            27 krävs förstås. Inför mötet i torsdags återstod Tjeckien. 17
            senatorer har lämnat in en klagan till den tjeckiska författningsdomstolen,
            och därför kan president Klaus inte skriva under. President Klaus
            reste också i ett mycket sent skede av processen frågan om EU:s
            stadga för grundläggande rättigheter och har ställt vissa krav
            för att underteckna den. Utmaningen var att hitta en lösning som
            kunde tillfredsställa Tjeckien, den tjeckiska regeringen och den
            tjeckiske presidenten men som också de övriga medlemsländerna
            kunde ställa sig bakom.
          </seg>
        </u>
        <u xml:id="i-da5e1100bb7b135f-5" prev="i-da5e1100bb7b135f-4" who="i-8GdisrKiGzJAj9xDdUP929" next="i-da5e1100bb7b135f-6">
          <seg xml:id="i-2XEVuwAVW8deY8XhMRpH7E">
            Vi lyckades att bekräfta målsättningen att hela Europeiska rådet
            står bakom ambitionen att Lissabonfördraget ska träda i kraft
            före årsskiftet. Regeringscheferna beslutade att låta ett protokoll
            om Tjeckiens tillämpning av EU:s stadga för grundläggande rättigheter
            åtfölja Lissabonfördraget i samband med att nästa anslutningsfördrag
            ska ratificeras i medlemsländerna. Genom detta protokoll som man
            bilade slutsatserna, det så kallade protokoll 30, får Tjeckien
            samma status som Polen och Storbritannien vad gäller tillämpningen
            av stadgan.
          </seg>
        </u>
        <pb facs="http://data.riksdagen.se/fil/0ED22BEE-92A1-4D6F-AD7D-3934939D920B#page=2"/>
        <u xml:id="i-da5e1100bb7b135f-6" prev="i-da5e1100bb7b135f-5" who="i-8GdisrKiGzJAj9xDdUP929" next="i-da5e1100bb7b135f-7">
          <seg xml:id="i-G5Zm34MMCXYrnAjc1vEBjb">
            Som ni kanske hörde på nyheterna i morse har den tjeckiska författningsdomstolen
            gett sitt godkännande; det finns inga konstitutionella skäl. Man
            har därigenom ogiltigförklarat den inlaga från senatorerna som
            har lämnats in. Vi väntar oss därför att president Klaus ska skriva
            under inom kort.
          </seg>
        </u>
        <u xml:id="i-da5e1100bb7b135f-7" prev="i-da5e1100bb7b135f-6" who="i-8GdisrKiGzJAj9xDdUP929" next="i-da5e1100bb7b135f-8">
          <seg xml:id="i-NixRcfxRD9fTLE1A12pAtx">
            Så fort den sista osäkerheten är undanröjd kommer ordförandeskapet
            att inleda såväl de nödvändiga konsultationerna med de övriga
            huvudstäderna för att få de befattningar som inrättas i Lissabonfördraget
            på plats som arbetet med att få till stånd en ny kommission.
          </seg>
        </u>
        <u xml:id="i-da5e1100bb7b135f-8" prev="i-da5e1100bb7b135f-7" who="i-8GdisrKiGzJAj9xDdUP929" next="i-da5e1100bb7b135f-9">
          <seg xml:id="i-SZCZHLeUVdjCMRVXwV89cg">
            Europeiska rådet noterade i övrigt de förberedelser som ordförandeskapet
            har gjort för att få Lissabonfördraget på plats. Det handlar om
            samtal med Europaparlamentet om budget och medbeslutande och om
            ramverket kring den europeiska utrikestjänsten. Den tillträdande
            höge representanten ska utifrån detta underlag presentera ett
            mer fylligt förslag inför stats- och regeringscheferna senast
            i april nästa år. Därigenom skapas förutsättningar för en mer
            sammanhållen och starkare europeisk utrikespolitik.
          </seg>
        </u>
        <u xml:id="i-da5e1100bb7b135f-9" prev="i-da5e1100bb7b135f-8" who="i-8GdisrKiGzJAj9xDdUP929" next="i-da5e1100bb7b135f-10">
          <seg xml:id="i-VN3xhBwAdX2zb8J5kFQNBp">
            Herr talman! Den andra frågan som stod på dagordningen handlade
            naturligtvis om hur viktigt det är för EU att visa ledarskap och
            fortsätta ha ledartröjan när det gäller att vara pådrivande inför
            det internationella klimattoppmötet i Köpenhamn. Sveriges roll
            är att leda och hålla samman EU. Inför Europeiska rådets möte
            var uppgiften att besluta om ett EU-mandat till förhandlingarna.
            Det krävdes tuffa förhandlingar för att nå enighet om finansieringen
            av de åtgärder som är nödvändiga och om principerna för hur fördelningsbördan
            ska fördelas internt inom EU.
          </seg>
        </u>
        <u xml:id="i-da5e1100bb7b135f-10" prev="i-da5e1100bb7b135f-9" who="i-8GdisrKiGzJAj9xDdUP929" next="i-da5e1100bb7b135f-11">
          <seg xml:id="i-GH9KsTqNC3ZN6yxTDYWmdb">
            Med dessa slutsatser tycker vi att vi har ett gott förhandlingsmandat
            inför Köpenhamn. Europeiska rådet uppmanar alla parter att ansluta
            sig till tvågradersmålet och ställa sig bakom ett EU-mål för utsläppsminskningar
            på 8095 procent till 2050. Andra utvecklade länder uppmanas göra
            samma sak och göra åtaganden om ambitiösa utsläppsminskningar.
            U-länderna ska också åta sig att vidta nödvändiga anpassningsåtgärder.
          </seg>
        </u>
        <u xml:id="i-da5e1100bb7b135f-11" prev="i-da5e1100bb7b135f-10" who="i-8GdisrKiGzJAj9xDdUP929" next="i-da5e1100bb7b135f-12">
          <seg xml:id="i-QytCxU4KT6vfz8EmR94F3Y">
            Stats- och regeringscheferna klargjorde att EU är villigt att
            betala med sin rättmätiga andel av det bistånd som krävs för att
            u-länderna ska kunna genomföra sina omställningsstrategier. Det
            uppskattas att behoven uppgår till 100 miljarder euro årligen
            från 2020. Europeiska rådet konstaterade också att den totala
            nivån för det internationella offentliga stödet beräknas uppgå
            till någonstans mellan 22 och 50 miljarder kronor per år från
            2020 förutsatt att betalningsbördan fördelas rättvist enligt ett
            globalt fördelningssystem som baseras på utsläppsnivåer och bnp.
            Vikten för utsläpp bör öka med tiden, och samtliga länder utom
            de allra minst utvecklade bör bidra.
          </seg>
        </u>
        <u xml:id="i-da5e1100bb7b135f-12" prev="i-da5e1100bb7b135f-11" who="i-8GdisrKiGzJAj9xDdUP929" next="i-da5e1100bb7b135f-13">
          <seg xml:id="i-i4NbWus5MjprAPxArReP1">
            Europeiska rådet betonade också vikten av internationellt offentligt
            stöd för att redan under de tre närmaste åren få till stånd anpassningsåtgärderna
            i u-länderna, så kallad fast start . Man bekräftade sin avsikt
            att på frivillig basis bidra med sin skäliga andel av dessa kostnader
            förutsatt att andra jämförbara aktörer gör jämförbara insatser.
          </seg>
        </u>
        <pb facs="http://data.riksdagen.se/fil/0ED22BEE-92A1-4D6F-AD7D-3934939D920B#page=3"/>
        <u xml:id="i-da5e1100bb7b135f-13" prev="i-da5e1100bb7b135f-12" who="i-8GdisrKiGzJAj9xDdUP929" next="i-da5e1100bb7b135f-14">
          <seg xml:id="i-P5edrpjsteXnXMRU6yV5vs">
            Den svåra frågan om hur tidigare tilldelade men ännu inte utnyttjade
            utsläppsrätter ska hanteras löstes genom att stats- och regeringscheferna
            konstaterade att detta ska ske på ett sätt som inte får påverka
            Köpenhamnsavtalets miljöintegritet och som behandlar EU-länder
            likvärdigt med andra länder.
          </seg>
        </u>
        <u xml:id="i-da5e1100bb7b135f-14" prev="i-da5e1100bb7b135f-13" who="i-8GdisrKiGzJAj9xDdUP929" next="i-da5e1100bb7b135f-15">
          <seg xml:id="i-JqYgf2LpCZbWYPVDhWzNkr">
            Efter långa förhandlingar kunde Europeiska rådet till slut träffa
            en intern överenskommelse om hur fördelningsbördan ska fördelas
            mellan medlemsstaterna. Överenskommelsen bygger på att hänsyn
            ska tas till länder med sämre betalningsförmåga när EU:s andel
            av det internationella stödet till klimatinsatser fördelas. Den
            exakta fördelningen tittar en arbetsgrupp på nu.
          </seg>
        </u>
        <u xml:id="i-da5e1100bb7b135f-15" prev="i-da5e1100bb7b135f-14" who="i-8GdisrKiGzJAj9xDdUP929" next="i-da5e1100bb7b135f-16">
          <seg xml:id="i-DsTpKtT2j6shUW89fR96AV">
            Herr talman! Det finns tecken på att den ekonomiska och finansiella
            krisen har börjat plana ut. Vi tycker oss se en viss återhämtning.
            Det återstår dock mycket arbete innan läget stabiliseras. Europeiska
            rådet betonade att den begynnande återhämtningen måste övervakas
            och att stödpolitiken inte kan upphöra innan återhämtningen har
            säkerställts. Mot bakgrund av en ökad arbetslöshet enades stats-
            och regeringscheferna om att inleda en diskussion om hur en ny
            europeisk strategi för jobb och tillväxt ska utformas. Detta sker
            som ett led i förberedelserna för den kommande översynen av EU:s
            Lissabonstrategi.
          </seg>
        </u>
        <u xml:id="i-da5e1100bb7b135f-16" prev="i-da5e1100bb7b135f-15" who="i-8GdisrKiGzJAj9xDdUP929" next="i-da5e1100bb7b135f-17">
          <seg xml:id="i-REoXv71Pvzm1sC9p1zHws7">
            Europeiska rådet uppmärksammade också en överenskommelse som
            finansministrarna träffade tidigare i höst om arbetet med att
            stärka den finansiella tillsynen. Det är en högt prioriterad fråga
            för det svenska ordförandeskapet, och den uppgörelse om makrofinansiell
            tillsyn som nåtts är en stor framgång. Arbetet går nu vidare i
            hög takt med målsättning att nå enighet också om den mikrofinansiella
            tillsynen. Vi hoppas fatta beslut om detta på toppmötet i december.
          </seg>
        </u>
        <u xml:id="i-da5e1100bb7b135f-17" prev="i-da5e1100bb7b135f-16" who="i-8GdisrKiGzJAj9xDdUP929" next="i-da5e1100bb7b135f-18">
          <seg xml:id="i-5gD19zuUwmkF1TUPSAS8rK">
            En stor framgång för det svenska ordförandeskapet var att Europeiska
            rådet enhälligt antog Östersjöstrategin som ju Sverige har tagit
            initiativ till. Östersjöstrategin är ett helt nytt verktyg för
            att på ett helt nytt sätt arbeta på ett mer intelligent och integrerat
            sätt inom Östersjöregionen. Naturligtvis gäller det främst att
            rädda den mycket känsliga miljön i Östersjön men också att stärka
            integrationen och utveckla konkurrenskraften, tillväxten och samarbetet.
            Det här kan också tjäna som exempel för andra typer av makroregionalt
            samarbete. Vi kommer snart att få se förslag på en Donaustrategi.
            Det var roligt att vi redan vid det första toppmötet kunde ro
            en av våra viktiga prioriteringar i hamn.
          </seg>
        </u>
        <u xml:id="i-da5e1100bb7b135f-18" prev="i-da5e1100bb7b135f-17" who="i-8GdisrKiGzJAj9xDdUP929" next="i-da5e1100bb7b135f-19">
          <seg xml:id="i-NMoUWRLiXkDx6MpH4PWsdG">
            Slutligen, herr talman, noterade Europeiska rådet de åtgärder
            som har gjorts för att hantera flyktingströmmarna i Medelhavsområdet.
            Det var ett slags delrapport sedan toppmötet juni. EU:s vision
            för den framtida migrationspolitiken ska återspeglas i det så
            kallade Stockholmsprogrammet som vi hoppas kan antas av Europeiska
            rådet i december.
          </seg>
        </u>
        <u xml:id="i-da5e1100bb7b135f-19" prev="i-da5e1100bb7b135f-18" who="i-8GdisrKiGzJAj9xDdUP929">
          <seg xml:id="i-7i9zYjj8FJBdgBexbbNi57">
            På det utrikespolitiska området välkomnade Europeiska rådet en
            handlingsplan för ett stärkt EU-agerande i Afghanistan och Pakistan.
            Man antog också ett uttalande om Irans hantering av kärnkraftsfrågan
            och fördömde den kritiska människorättssituationen i landet.
          </seg>
        </u>
        <pb facs="http://data.riksdagen.se/fil/0ED22BEE-92A1-4D6F-AD7D-3934939D920B#page=4"/>
        <note type="speaker" xml:id="i-CJpjjjFTQVVz4tXAMJQLyZ">
          Anf. 2 SUSANNE EBERSTEIN (s):
        </note>
        <u xml:id="i-EX6DX12ov7XtZuKfHuurm8" next="i-da5e1100bb7b135f-20" who="i-4QSskNRajbqRG3PtACimqv">
          <seg xml:id="i-QWBfcMxUhTNJgAKmmCqg9j">
            Herr talman! Tack, statsrådet, för informationen!
          </seg>
        </u>
        <u xml:id="i-da5e1100bb7b135f-20" who="i-4QSskNRajbqRG3PtACimqv" prev="i-EX6DX12ov7XtZuKfHuurm8" next="i-da5e1100bb7b135f-21">
          <seg xml:id="i-R2U2emQD7ynPo7fRtGbtfD">
            Vad betyder överenskommelsen om finansieringen av klimatåtgärderna?
            Vad jag har förstått av rapporteringen i medierna och av statsrådets
            återrapportering i dag är inget klart om vad varje stat ska betala
            eller hur man ska beräkna vad varje stat ska bidra med.
          </seg>
        </u>
        <u xml:id="i-da5e1100bb7b135f-21" prev="i-da5e1100bb7b135f-20" who="i-4QSskNRajbqRG3PtACimqv" next="i-da5e1100bb7b135f-22">
          <seg xml:id="i-7hxXW829AaUokF9Y77HagT">
            För mig låter inte det här som ett avtal utan mer som en välvillig
            viljeförklaring. Därför undrar jag vad nästa steg blir för EU
            och EU:s ordförande. Hur ska detta avtal göras konkret och bindande
            så att det leder till resultat? Hur stor risk bedömer statsrådet
            det är att Köpenhamnsmötet misslyckas just för att man inte har
            kunnat komma överens om bördefördelningen? Hur ser plan B ut?
          </seg>
        </u>
        <u xml:id="i-da5e1100bb7b135f-22" prev="i-da5e1100bb7b135f-21" who="i-4QSskNRajbqRG3PtACimqv" next="i-da5e1100bb7b135f-23">
          <seg xml:id="i-3jBQ3u7ToegnBf6rnqFSSf">
            Jag undrar också om det blev någon diskussion om bankernas ansvar
            eller brist på ansvar för den ekonomiska situationen i Europa.
            Togs frågan om bankernas bonusersättningar upp eller är det en
            fråga som bara lever i Sverige?
          </seg>
        </u>
        <u xml:id="i-da5e1100bb7b135f-23" prev="i-da5e1100bb7b135f-22" who="i-4QSskNRajbqRG3PtACimqv" next="i-da5e1100bb7b135f-24">
          <seg xml:id="i-UemAhXM6bb6uYJHXx9dMwd">
            Som jag sade på samrådet inför EU:s toppmöte finner jag det anmärkningsvärt
            att bankerna inte har hörsammat kraven att avstå från bonusersättningar.
            Den ekonomiska krisen är inte över, men kraven på bankerna kanske
            är över. Hur gör man med det?
          </seg>
        </u>
        <u xml:id="i-da5e1100bb7b135f-24" prev="i-da5e1100bb7b135f-23" who="i-4QSskNRajbqRG3PtACimqv">
          <seg xml:id="i-Xf9w4HvW7wg8twVjNCdDpC">
            Slutligen antog Europeiska rådet nu EU-strategin för Östersjöregionen.
            Det är jättebra, men vad betyder det egentligen? Krävs det inte
            mer konkreta åtgärder och resurser? Tror statsrådet att de miljöåtgärder
            som krävs inte kommer att kosta några extra pengar? Kostar det
            inga extra pengar borde strategin redan vara på plats. Hur tänker
            statsrådet om det?
          </seg>
        </u>
        <note type="speaker" xml:id="i-CJJCX3EkWM7CSW7ZyFhWJC">
          Anf. 3 Statsrådet CECILIA MALMSTRÖM (fp):
        </note>
        <u xml:id="i-da5e1100bb7b135f-25" next="i-da5e1100bb7b135f-26" who="i-8GdisrKiGzJAj9xDdUP929">
          <seg xml:id="i-JR7vzq38bYRT1hbM4rtWo8">
            Herr talman! Det var många frågor.
          </seg>
        </u>
        <u xml:id="i-da5e1100bb7b135f-26" prev="i-da5e1100bb7b135f-25" who="i-8GdisrKiGzJAj9xDdUP929" next="i-da5e1100bb7b135f-27">
          <seg xml:id="i-VkpZo4vgyLS1wymAgzyw2d">
            Jag börjar med frågan om finansieringen. Nej, vi nådde ingen
            överenskommelse om hur mycket varje land ska betala. Den interna
            bördefördelningen kommer en arbetsgrupp att titta på. Som vi har
            talat om i EU-nämnden tidigare finns det en del länder som tycker
            att man ska vänta med att helt visa korten.
          </seg>
        </u>
        <u xml:id="i-da5e1100bb7b135f-27" prev="i-da5e1100bb7b135f-26" who="i-8GdisrKiGzJAj9xDdUP929" next="i-da5e1100bb7b135f-28">
          <seg xml:id="i-D8afwuU9MMQukP1cnvthpZ">
            Alla länder ställde sig bakom kommissionsberäkningen på 100 miljarder
            euro per år. Man sade att det är rimligt att de mest utvecklade
            länderna betalar mellan 22 och 50 miljarder. Flera statsministrar
            sade på presskonferensen efteråt att det är rimligt att Europa
            står för en tredjedel. Det ska beräknas efter bnp och utsläpp,
            och utsläppen bör successivt öka som vikt i uträkningen.
          </seg>
        </u>
        <u xml:id="i-da5e1100bb7b135f-28" prev="i-da5e1100bb7b135f-27" who="i-8GdisrKiGzJAj9xDdUP929" next="i-da5e1100bb7b135f-29">
          <seg xml:id="i-3qECW4K1Jtt9JsTo132A6T">
            Man har också återigen bekräftat principerna att vi vill ha ett
            avtal och att vi är beredda att gå upp till 30 procent om det
            görs motsvarande åtgärder från andra länder.
          </seg>
        </u>
        <u xml:id="i-da5e1100bb7b135f-29" prev="i-da5e1100bb7b135f-28" who="i-8GdisrKiGzJAj9xDdUP929" next="i-da5e1100bb7b135f-30">
          <seg xml:id="i-DXpaLpFbSb8NW8EnKUUrAW">
            Nu pågår ett intensivt förhandlingsarbete. Barcelonakonferensen
            började i dag. Statsministern är i USA och träffar Obama, därför
            kan han inte vara här i dag. Vi har toppmöte med Ryssland och
            med Kina på kort tid. Det är många arbetsgrupper. Det är 34 dagar
            kvar. Jag har goda förhoppningar om att vi kommer fram till något
            i Köpenhamn. Att det helt skulle misslyckas finns inte på vår
            karta.
          </seg>
        </u>
        <pb facs="http://data.riksdagen.se/fil/0ED22BEE-92A1-4D6F-AD7D-3934939D920B#page=5"/>
        <u xml:id="i-da5e1100bb7b135f-30" prev="i-da5e1100bb7b135f-29" who="i-8GdisrKiGzJAj9xDdUP929" next="i-da5e1100bb7b135f-31">
          <seg xml:id="i-D7KmKwwg8xgb9c9QjVZGcK">
            Banker och bonus diskuteras hela tiden, inte minst har finansministrarna
            talat om detta. Men på toppmötet diskuterades inte den frågan.
            Där låg tyngdpunkten i diskussionen på klimatfrågan och Lissabon.
          </seg>
        </u>
        <u xml:id="i-da5e1100bb7b135f-31" prev="i-da5e1100bb7b135f-30" who="i-8GdisrKiGzJAj9xDdUP929" next="i-da5e1100bb7b135f-32">
          <seg xml:id="i-GoQF98PEarZZzQ4KTHJeE1">
            När det gäller frågan om Östersjön vill jag säga att det redan
            finns väldigt mycket pengar inom strukturfonderna avsatta för
            detta. Det är inte orimligt att tänka sig att det finns också
            i en kommande finansiell långtidsbudget. Det finns ganska mycket
            pengar redan. Europeiska investeringsbyrån till exempel har sagt
            att man är villig att tillhandahålla lån för detta.
          </seg>
        </u>
        <u xml:id="i-da5e1100bb7b135f-32" prev="i-da5e1100bb7b135f-31" who="i-8GdisrKiGzJAj9xDdUP929">
          <seg xml:id="i-DL3UFJa8gV74yUXAr2C3pj">
            Jag tror att det på kort sikt finns pengar. Nu handlar det mest
            om att komma i gång, starta en del konkreta projekt och visa att
            de ger resultat. Utifrån det går vi sedan vidare.
          </seg>
        </u>
        <note type="speaker" xml:id="i-E7RyKmLFX3xZF5bXPDbdvT">
          Anf. 4 SUSANNE EBERSTEIN (s):
        </note>
        <u xml:id="i-da5e1100bb7b135f-33" next="i-da5e1100bb7b135f-34" who="i-4QSskNRajbqRG3PtACimqv">
          <seg xml:id="i-ACxXUXX5Gwmez5zWmcDxqc">
            Herr talman! Tack för svaret!
          </seg>
        </u>
        <u xml:id="i-da5e1100bb7b135f-34" prev="i-da5e1100bb7b135f-33" who="i-4QSskNRajbqRG3PtACimqv" next="i-da5e1100bb7b135f-35">
          <seg xml:id="i-SvhSD9g6q8nM1eS5ty7qPu">
            Jag hoppas att statsrådet har rätt. Östersjön är ju en brännande
            fråga. Det vore bra om det inte bara blev det vanliga välvilliga
            pratet.
          </seg>
        </u>
        <u xml:id="i-da5e1100bb7b135f-35" prev="i-da5e1100bb7b135f-34" who="i-4QSskNRajbqRG3PtACimqv" next="i-da5e1100bb7b135f-36">
          <seg xml:id="i-Y9P8g8SYad4aBsY8k5GYYf">
            Jag funderar fortfarande över bonusarna. Statsrådet hann inte
            svara på den frågan. Man kan läsa att bankerna delar ut miljarder
            i bonus bara i Sverige.
          </seg>
        </u>
        <u xml:id="i-da5e1100bb7b135f-36" prev="i-da5e1100bb7b135f-35" who="i-4QSskNRajbqRG3PtACimqv">
          <seg xml:id="i-XQJq5XD2niauVUTeFkj5C6">
            Statsministern talade om att bonusbubblan sprack. Vad betyder
            det egentligen?
          </seg>
        </u>
        <note type="speaker" xml:id="i-7FyyTweFzmNuQVuUHvPTax">
          Anf. 5 Statsrådet CECILIA MALMSTRÖM (fp):
        </note>
        <u xml:id="i-da5e1100bb7b135f-37" next="i-da5e1100bb7b135f-38" who="i-8GdisrKiGzJAj9xDdUP929">
          <seg xml:id="i-MyBPERVG8vobcNdkLC84bH">
            Herr talman! Jag är helt enig med Susanne Eberstein när det gäller
            Östersjön. Det är oerhört viktigt att det blir något mer än bara
            en vacker vision. Jag tror att det kommer att bli det. Det är
            förbundet med målsättningar och konkreta projekt där man tar ansvar.
            Man kommer att se till att det utvärderas regelbundet. Kommissionen
            har den övervakande funktionen.
          </seg>
        </u>
        <u xml:id="i-da5e1100bb7b135f-38" prev="i-da5e1100bb7b135f-37" who="i-8GdisrKiGzJAj9xDdUP929" next="i-da5e1100bb7b135f-39">
          <seg xml:id="i-W3e6uZEzh5UURFiGB9NwV5">
            Jag har goda förhoppningar om att det blir något mer än bara
            vackra ord. Det behöver Östersjön verkligen.
          </seg>
        </u>
        <u xml:id="i-da5e1100bb7b135f-39" prev="i-da5e1100bb7b135f-38" who="i-8GdisrKiGzJAj9xDdUP929">
          <seg xml:id="i-HBCnQbAnFLLSmWCuuDrpCU">
            Jag uppfattade att frågan om bonusar gällde om banker och bonusar
            diskuterades på toppmötet. Svaret på den frågan är nej. Det diskuterades
            i många andra sammanhang inte bara i EU-kretsen utan också i medlemsländerna.
            På toppmötet var det ingen diskussion om detta.
          </seg>
        </u>
        <note type="speaker" xml:id="i-RUora5McEsp1m7cbBRmDUg">
          Anf. 6 ANNA KINBERG BATRA (m):
        </note>
        <u xml:id="i-da5e1100bb7b135f-40" next="i-da5e1100bb7b135f-41" who="i-CajxChHCyySL6R6AQNT1bF">
          <seg xml:id="i-BjHdSCty1mNzWogdFZNXMs">
            Herr talman! Tack, statsrådet, för redovisningen! Jämfört med
            det som statsministern samrådde med EU-nämnden om inför toppmötet
            ser det ut att ha gått ungefär vår väg. Förutsättningarna är mycket
            besvärliga, och det ställs mycket stora krav på ledarskap. Det
            har tydligen regeringen levererat.
          </seg>
        </u>
        <u xml:id="i-da5e1100bb7b135f-41" prev="i-da5e1100bb7b135f-40" who="i-CajxChHCyySL6R6AQNT1bF" next="i-da5e1100bb7b135f-42">
          <seg xml:id="i-2AJJrZxvsDJxhXEZxUXht2">
            Det kan vara på sin plats att påpeka här i kammaren att trots
            att det finns nyansskillnader mellan partierna och i debatten
            anmälde inget av riksdagens partier avvikande mening mot det upplägg
            som regeringen hade.
          </seg>
        </u>
        <u xml:id="i-da5e1100bb7b135f-42" prev="i-da5e1100bb7b135f-41" who="i-CajxChHCyySL6R6AQNT1bF" next="i-da5e1100bb7b135f-43">
          <seg xml:id="i-91E8uTWytVvMdkrJ5DoomW">
            Det svenska kanske lite gnetiga ledarskapet verkar ha gett resultat,
            i motsats till stora dramer och storvulna löften som man kanske
            inte kan ro hem. Vi har tydliga mål. Det ser ut som om regeringen
            börjar nå dem.
          </seg>
        </u>
        <pb facs="http://data.riksdagen.se/fil/0ED22BEE-92A1-4D6F-AD7D-3934939D920B#page=6"/>
        <u xml:id="i-da5e1100bb7b135f-43" prev="i-da5e1100bb7b135f-42" who="i-CajxChHCyySL6R6AQNT1bF" next="i-da5e1100bb7b135f-44">
          <seg xml:id="i-3HcjhuSPWH7YY4c7ui6jtm">
            Vi ska särskilt uppmärksamma att vi nu kan bocka av Östersjöstrategifrågan
            som var en av de fem högst prioriterade frågorna under det svenska
            ordförandeskapet.
          </seg>
        </u>
        <u xml:id="i-da5e1100bb7b135f-44" prev="i-da5e1100bb7b135f-43" who="i-CajxChHCyySL6R6AQNT1bF" next="i-da5e1100bb7b135f-45">
          <seg xml:id="i-2QsNWFyi8CjAPT74oAGmS9">
            Det återstår naturligtvis en del stök. Jag tänker förstås på
            Lissabonfördragsfrågan. Det ser nu ut att ljusna i Prag. Även
            här gick toppmötet väl och ställde inte upp några större nya problem.
            Den tjeckiska författningsdomstolen har nu gjort att det bara
            är en signatur som fattas.
          </seg>
        </u>
        <u xml:id="i-da5e1100bb7b135f-45" prev="i-da5e1100bb7b135f-44" who="i-CajxChHCyySL6R6AQNT1bF" next="i-da5e1100bb7b135f-46">
          <seg xml:id="i-LCd3As7itR6rRuTY38bN2R">
            Om vi utgår ifrån att vi nu kan börja fylla detta med innehåll
            ställs det stora krav på ordförandeskapet för att få praktiska
            delar på plats. Det gäller bland annat hur utrikestjänsten ska
            fungera.
          </seg>
        </u>
        <u xml:id="i-da5e1100bb7b135f-46" prev="i-da5e1100bb7b135f-45" who="i-CajxChHCyySL6R6AQNT1bF">
          <seg xml:id="i-H8RwiSPvibpihirpTqPJ31">
            Jag vill be statsrådet förtydliga hur ordförandeskapets ambitioner
            blir när det gäller denna tjänst som är ny. Det ska inte vara
            kommission och inte råd, men det berör ändå områden som handel,
            bistånd, budget och utrikespolitik. Det är väldigt viktigt att
            vi får tillfälle att utforma den på ett bra sätt så att EU kan
            göra största möjliga nytta för fred och frihet och inte bygga
            för mycket nya byråkratier.
          </seg>
        </u>
        <note type="speaker" xml:id="i-LWYR2ezfwDnYwy46kqEjvy">
          Anf. 7 Statsrådet CECILIA MALMSTRÖM (fp):
        </note>
        <u xml:id="i-da5e1100bb7b135f-47" next="i-da5e1100bb7b135f-48" who="i-8GdisrKiGzJAj9xDdUP929">
          <seg xml:id="i-RXXppopp9n239b6rS2dyT3">
            Herr talman! Tack för frågan!
          </seg>
        </u>
        <u xml:id="i-da5e1100bb7b135f-48" prev="i-da5e1100bb7b135f-47" who="i-8GdisrKiGzJAj9xDdUP929" next="i-da5e1100bb7b135f-49">
          <seg xml:id="i-58zBbB9V22TYUAJfhFVoNg">
            Jag vill bekräfta att det var ganska tuffa förhandlingar i klimatfrågan.
            Det gick flera omgångar innan vi kunde komma överens. Vi tycker
            att vi jämfört med vad statsministern redovisade i EU-nämnden
            lyckades och till och med nådde lite längre. Vi känner till svårigheterna.
          </seg>
        </u>
        <u xml:id="i-da5e1100bb7b135f-49" prev="i-da5e1100bb7b135f-48" who="i-8GdisrKiGzJAj9xDdUP929" next="i-da5e1100bb7b135f-50">
          <seg xml:id="i-8Ntf8K6U362z4YyPWYpDc9">
            Samtidigt vill jag bekräfta att det finns en stark beslutsamhet
            hos alla medlemsländer även om vissa länder är mycket oroliga
            för sin egen ekonomiska situation att EU ska gå i bräschen, att
            vi ska hålla ihop och att det är vi som ska ta ledningen för detta.
            Det finns ett stort tryck från medborgarna.
          </seg>
        </u>
        <u xml:id="i-da5e1100bb7b135f-50" prev="i-da5e1100bb7b135f-49" who="i-8GdisrKiGzJAj9xDdUP929" next="i-da5e1100bb7b135f-51">
          <seg xml:id="i-8ALN57pXAWngkhLDQ4SebA">
            Den europeiska utrikestjänsten är en av de viktigaste förändringarna
            med Lissabonfördraget, tycker jag personligen. Under den här tiden
            har vi förberett den yttre ramen för hur den ska kunna se ut.
            Det handlar om den rättsliga statusen. Man säger att det här blir
            ett sui generis, en helt ny rättslig mekanism som ligger nära
            både kommissionen och rådet men har en egen status. Det handlar
            om vilket område som den ska ansvara för. Som Anna Kinberg Batra
            säger kommer det fortfarande att finnas kommissionärer för utvidgning,
            handel och bistånd. Övriga utrikespolitiska och säkerhetspolitiska
            frågor kommer att ligga under detta.
          </seg>
        </u>
        <u xml:id="i-da5e1100bb7b135f-51" prev="i-da5e1100bb7b135f-50" who="i-8GdisrKiGzJAj9xDdUP929" next="i-da5e1100bb7b135f-52">
          <seg xml:id="i-2U8bUVzMcY374crELqB9VQ">
            Den höge representanten kommer, när hon eller han, det kan ju
            bli en han är utsedd att ta underlaget och jobba vidare med det
            och fylla det. Det är alltså den höge representantens uppgift
            att fylla ramverket med innehåll i samtal med Europaparlamentet
            och presentera det för Europeiska rådet senast i april.
          </seg>
        </u>
        <u xml:id="i-da5e1100bb7b135f-52" prev="i-da5e1100bb7b135f-51" who="i-8GdisrKiGzJAj9xDdUP929">
          <seg xml:id="i-496j8Yh3BtgcA2fN976Dzi">
            Det svenska ordförandeskapets arbete med detta är därmed avslutat
            i den bemärkelsen. Det lämnas nu över till den höge representanten
            när hon eller han är utsedd.
          </seg>
        </u>
        <note type="speaker" xml:id="i-Gnaik6sCPQtN8vMPZz3Y34">
          Anf. 8 ANNA KINBERG BATRA (m):
        </note>
        <u xml:id="i-da5e1100bb7b135f-53" next="i-da5e1100bb7b135f-54" who="i-CajxChHCyySL6R6AQNT1bF">
          <seg xml:id="i-9pbRXR4yPRTuRNWqfeDhN3">
            Herr talman! Som statsrådet säger är det ju inte den höge representantens
            egen utrikesförvaltning. Därför vill jag ställa en följdfråga
            om ordförandeskapens roll.
          </seg>
        </u>
        <pb facs="http://data.riksdagen.se/fil/0ED22BEE-92A1-4D6F-AD7D-3934939D920B#page=7"/>
        <u xml:id="i-da5e1100bb7b135f-54" prev="i-da5e1100bb7b135f-53" who="i-CajxChHCyySL6R6AQNT1bF">
          <seg xml:id="i-8RyyxeXWzt6xKWTggjAxhT">
            EU-nämnden var i Spanien i förra veckan och inser att det här
            är en sådan fråga som kommer att glida över till spanskt ordförandeskap.
            Rådet bör ju ha en ganska stark roll i utformningen av detta även
            om bollen till stor del ligger hos den höge representanten. Det
            är ändå ländernas pengar. Det är ändå utrikespolitik som vi i
            Sveriges riksdag ville skulle vara av mellanstatlig tillsynskaraktär.
            Därför ber jag statsrådet att, om det är möjligt, säga lite mer
            om hur det svenska och spanska ordförandeskapet driver detta för
            att få bra politisk och demokratisk kontroll och hur de externa
            EU-kontorens roll ser ut att bli gentemot svenska eller spanska
            ambassader.
          </seg>
        </u>
        <note type="speaker" xml:id="i-C1xUbGLmgfsdRDK6pBVZAk">
          Anf. 9 Statsrådet CECILIA MALMSTRÖM (fp):
        </note>
        <u xml:id="i-da5e1100bb7b135f-55" next="i-da5e1100bb7b135f-56" who="i-8GdisrKiGzJAj9xDdUP929">
          <seg xml:id="i-6iRuNED6ye9rLS19aWSkzG">
            Herr talman! Just ordet ambassader används inte i sammanhanget.
            Det är av olika skäl väldigt känsligt. Det handlar om att kommissionens
            representationer successivt ska övergå till att ligga under den
            europeiska utrikestjänsten och att man också ska upprätta så kallade
            tematiska och regionala desk offices. Jag hittar inget bättre
            ord på svenska. Man kommer att ha speciella avdelningar för till
            exempel nedrustning, FN-relationer och så vidare och också geografiska
            sådana. Det har vi nått en överenskommelse om inom rådet under
            de senaste veckorna.
          </seg>
        </u>
        <u xml:id="i-da5e1100bb7b135f-56" prev="i-da5e1100bb7b135f-55" who="i-8GdisrKiGzJAj9xDdUP929" next="i-da5e1100bb7b135f-57">
          <seg xml:id="i-LrKL5stSUnE6gThSkkPNN5">
            Vi har också diskuterat hur personal ska komma både från svensk
            utrikesförvaltning och från råds- och kommissionssekretariaten
            så att alla ska kunna bidra på lika villkor. Sedan är det förstås
            en del teknikaliteter kring detta som också måste redas ut vidare.
            Det kommer den höge representanten att göra. Den höge representanten
            kommer att vara ansvarig för anställning, rekrytering och personal.
            Som jag sade är det oerhört viktigt att man jobbar nära kommissionen
            med dessa poster som på ett eller annat sätt kommer att samspela
            med den höge representanten.
          </seg>
        </u>
        <u xml:id="i-da5e1100bb7b135f-57" prev="i-da5e1100bb7b135f-56" who="i-8GdisrKiGzJAj9xDdUP929">
          <seg xml:id="i-UDWqUi22Br6czgk7BnEqa4">
            Vi för mycket intensiva och regelbundna samtal med Spanien om
            hur denna överlämning ska gå till så att det fungerar så smidigt
            som möjligt.
          </seg>
        </u>
        <note type="speaker" xml:id="i-PHiPpK34fZJQrUWLZYyBf8">
          Anf. 10 STAFFAN DANIELSSON (c):
        </note>
        <u xml:id="i-da5e1100bb7b135f-58" next="i-da5e1100bb7b135f-59" who="i-N9Pi9YpD4nvtCEsVp2CGcX">
          <seg xml:id="i-Y4NrDAU59EdGHPfrpSd27f">
            Herr talman! Jag vill börja med att gratulera Europeiska unionen
            och det svenska ordförandeskapet till ett framgångsrikt och närmast
            historiskt toppmöte med de beslut som statsrådet har redovisat.
            EU-fördraget är nästan på plats, vilket är av stort värde för
            en utveckling i Europa framgent.
          </seg>
        </u>
        <u xml:id="i-da5e1100bb7b135f-59" prev="i-da5e1100bb7b135f-58" who="i-N9Pi9YpD4nvtCEsVp2CGcX" next="i-da5e1100bb7b135f-60">
          <seg xml:id="i-3bTdYsgpY5sAQ7RGpxRYmx">
            När det gäller klimatöverenskommelsen kommer EU att vara en drivande
            kraft i de internationella förhandlingarna. Jag återkommer till
            det i min fråga. Det gäller även Östersjöstrategin och andra viktiga
            pusselbitar. Jag vill därför framföra en gratulation. Det var
            ett viktigt toppmöte för Europa.
          </seg>
        </u>
        <u xml:id="i-da5e1100bb7b135f-60" prev="i-da5e1100bb7b135f-59" who="i-N9Pi9YpD4nvtCEsVp2CGcX" next="i-da5e1100bb7b135f-61">
          <seg xml:id="i-MhuwsiLcBSCQUG3GuXkEAt">
            Jag ska ställa en fråga om klimatet. Det är nu klart att EU är
            drivande. Tillsammans står man bakom de ambitiösa och nödvändiga
            åtagandena för att nå målet att uppvärmningen inte får öka med
            mer än maximalt två grader. Det handlar om 100 miljarder per år
            på sikt, och på kort sikt 57 miljarder. Man har inom EU inte specificerat
            fördelningen. Jag har respekt för att det kan vara i ett tidigt
            skede. Men man kommer att göra detta. Däremot är det viktigt att
            EU verkligen har åtagit sig detta. Man kommer att åka till toppmötet
            med den inställningen.
          </seg>
        </u>
        <pb facs="http://data.riksdagen.se/fil/0ED22BEE-92A1-4D6F-AD7D-3934939D920B#page=8"/>
        <u xml:id="i-da5e1100bb7b135f-61" prev="i-da5e1100bb7b135f-60" who="i-N9Pi9YpD4nvtCEsVp2CGcX" next="i-da5e1100bb7b135f-62">
          <seg xml:id="i-WSiT3aAz4sTqxs9gP7Scs">
            Min fråga handlar om detta. Vad blir det av toppmötet? Nu är
            det klart att EU driver detta. Statsministern är i USA nu. Vi
            vet att Japan har börjat öppna sig. I går var president Putin
            i Köpenhamn, och han började också öppna sig i fråga om ett nytt
            avtal efter Kyoto. Han sade att Ryssland kunde vara med givet
            att man klarade skogarna.
          </seg>
        </u>
        <u xml:id="i-da5e1100bb7b135f-62" prev="i-da5e1100bb7b135f-61" who="i-N9Pi9YpD4nvtCEsVp2CGcX" next="i-da5e1100bb7b135f-63">
          <seg xml:id="i-9Mfh3SdQdrF8VpFEzndyt9">
            Min första fråga är: Hur bedömer statsrådet läget inför Köpenhamn
            med detta i bagaget?
          </seg>
        </u>
        <u xml:id="i-da5e1100bb7b135f-63" prev="i-da5e1100bb7b135f-62" who="i-N9Pi9YpD4nvtCEsVp2CGcX">
          <seg xml:id="i-6HVHiTrDzv96Q2anEEb4CQ">
            Min andra fråga gäller Afghanistan som också var uppe. Det är
            nog så viktigt. EU ska öka sina ansträngningar, inte minst civilt.
            Det är oerhört viktigt i detta pressade läge. Vi har tyvärr en
            inrikespolitisk debatt om detta i Sverige. Det är bra att EU står
            fast och anger riktningen. Det är bra att Sverige driver på. Hur
            ser statsrådet på dessa överläggningar, och hur fördes diskussionen
            där?
          </seg>
        </u>
        <note type="speaker" xml:id="i-DzKMT7KaAYMbnL1pEM2QRB">
          Anf. 11 Statsrådet CECILIA MALMSTRÖM (fp):
        </note>
        <u xml:id="i-da5e1100bb7b135f-64" next="i-da5e1100bb7b135f-65" who="i-8GdisrKiGzJAj9xDdUP929">
          <seg xml:id="i-CTjPvSZ63yauhcfKCRB9CA">
            Herr talman! Jag tackar Staffan Danielsson för de vänliga orden
            om toppmötet.
          </seg>
        </u>
        <u xml:id="i-da5e1100bb7b135f-65" prev="i-da5e1100bb7b135f-64" who="i-8GdisrKiGzJAj9xDdUP929" next="i-da5e1100bb7b135f-66">
          <seg xml:id="i-PGm97Ere4PTbAr6Wfvf6JN">
            Bedömningen inför Köpenhamn är fortsatt att det rör på sig, inte
            bara inom EU utan runt omkring i världen. Uttalanden från den
            nytillträdda japanska regeringen är förstås väldigt välkomna,
            och vi hoppas att samtalen mellan EU och USA ska vara positiva
            och att det kommer ut någonting positivt av dem.
          </seg>
        </u>
        <u xml:id="i-da5e1100bb7b135f-66" prev="i-da5e1100bb7b135f-65" who="i-8GdisrKiGzJAj9xDdUP929" next="i-da5e1100bb7b135f-67">
          <seg xml:id="i-Jq4Rym3rKeC9wijjUZXy8q">
            Det rör alltså på sig, men det som har kommit från övriga länder
            runt omkring i världen om huruvida vi ska hålla oss till tvågradersmålet
            är fortfarande inte tillräckligt, och det är det som är ledstjärnan
            i fråga om detta.
          </seg>
        </u>
        <u xml:id="i-da5e1100bb7b135f-67" prev="i-da5e1100bb7b135f-66" who="i-8GdisrKiGzJAj9xDdUP929" next="i-da5e1100bb7b135f-68">
          <seg xml:id="i-Y4nx8JuDfemNzgaC73MVxs">
            Men det är 34 dagar kvar. Som jag nämnde tidigare ska vi också
            ha toppmöte med Ryssland, med Kina och med Indien under den närmaste
            tiden, och de är nyckelspelare i detta sammanhang. Alla dessa
            länder inser mycket väl vad det handlar om. Om man tittar på den
            vetenskapliga sammanställningen när det gäller olika scenarier
            skulle även de minst skräckinjagande, om de skulle vara de sanna,
            få förödande konsekvenser också för alla dessa länder.
          </seg>
        </u>
        <u xml:id="i-da5e1100bb7b135f-68" prev="i-da5e1100bb7b135f-67" who="i-8GdisrKiGzJAj9xDdUP929" next="i-da5e1100bb7b135f-69">
          <seg xml:id="i-BhTLrTsmQRkhce73TzJjfS">
            Man känner alltså att detta är viktigt och angeläget. Jag tror
            att det kommer att bli lite dominoeffekt. Om det börjar röra på
            sig i USA rör det på sig lite grann i Kina, och nu ser vi att
            det rör på sig lite grann i Ryssland. Hur långt man kommer är
            det fortfarande för tidigt att säga. Man sitter i dag och i morgon
            i Barcelona. Det blir också andra arbetsgruppsmöten under tiden
            framöver.
          </seg>
        </u>
        <u xml:id="i-da5e1100bb7b135f-69" prev="i-da5e1100bb7b135f-68" who="i-8GdisrKiGzJAj9xDdUP929" next="i-da5e1100bb7b135f-70">
          <seg xml:id="i-YYZ3BLAgY6ZRPqMVGXRQ7w">
            Men vi har ändå goda förhoppningar om att kunna få till stånd
            ett avtal i Köpenhamn. Men exakt hur långtgående det blir är det
            ännu lite för tidigt att säga. Men vi jobbar på intensivt här.
          </seg>
        </u>
        <u xml:id="i-da5e1100bb7b135f-70" prev="i-da5e1100bb7b135f-69" who="i-8GdisrKiGzJAj9xDdUP929">
          <seg xml:id="i-UkVVNLnjZwjaWDyvHSrkCq">
            Afghanistan diskuterades lite grann. Det diskuterades också i
            Luxemburg. Tidigare trodde man att det skulle bli en andra valomgång.
            Det var först nu som det blev bekräftat att det inte blir det.
            Men oavsett det är det oerhört viktigt att EU det diskuterades
            också med den amerikanska administrationen i dag börjar formera
            en egen europeisk strategi som också har väldigt tunga civila
            element, där vi hjälper till för att bygga upp och stötta statsbyggnadsproceduren
            i denna mycket bräckliga stat och att vi får ett större regionalt
            perspektiv. Det som händer i Afghanistan är förstås väldigt avhängigt
            det som händer i Pakistan och tvärtom. Man har nu tagit många
            steg för att formera en sådan strategi. Det är förstås en debatt
            som kommer att fortsätta.
          </seg>
        </u>
        <pb facs="http://data.riksdagen.se/fil/0ED22BEE-92A1-4D6F-AD7D-3934939D920B#page=9"/>
        <note type="speaker" xml:id="i-HBbyT716175eYKwVRAPu7y">
          Anf. 12 STAFFAN DANIELSSON (c):
        </note>
        <u xml:id="i-da5e1100bb7b135f-71" next="i-da5e1100bb7b135f-72" who="i-N9Pi9YpD4nvtCEsVp2CGcX">
          <seg xml:id="i-69gSUwgXbQ7GYS2rsH441y">
            Herr talman! Jag ska bara ställa en kort uppföljningsfråga om
            klimatet. Jag tackar för statsrådets synpunkter inför Köpenhamn.
            Vi får återkomma till det.
          </seg>
        </u>
        <u xml:id="i-da5e1100bb7b135f-72" prev="i-da5e1100bb7b135f-71" who="i-N9Pi9YpD4nvtCEsVp2CGcX">
          <seg xml:id="i-Nw8GAgYfHDq3RYFjfzUR4J">
            Uppgiften var att sy ihop EU. Polen och åtta länder hade stora
            tveksamheter. Jag tycker att lösningen ändå känns rätt drivande,
            att EU har åtagit sig detta och att man tar hänsyn till de ekonomiskt
            mest utsatta länderna i EU i denna arbetsgrupp. Det vore bra om
            statsrådet kunde ge lite mer kött på benen i fråga om hur resonemangen
            inom EU-kretsen gick i dessa frågor. Hur pass genuin är uppslutningen
            som man står för i östländerna?
          </seg>
        </u>
        <note type="speaker" xml:id="i-EnvmRvewxGDTaxirPMiie3">
          Anf. 13 Statsrådet CECILIA MALMSTRÖM (fp):
        </note>
        <u xml:id="i-da5e1100bb7b135f-73" next="i-da5e1100bb7b135f-74" who="i-8GdisrKiGzJAj9xDdUP929">
          <seg xml:id="i-EhhdxVKxuKp8Na4qqQHBg2">
            Herr talman! Alla länder står naturligtvis bakom slutsatserna.
            Det finns, precis som Staffan Danielsson säger, i många av de
            nya medlemsländerna en oro därför att den ekonomiska krisen har
            slagit så hårt mot en del länder med enorma underskott. De känner
            att de inte mäktar med att också ta ett så stort ansvar för u-länderna,
            även om de principiellt medger att så naturligtvis ska vara fallet.
          </seg>
        </u>
        <u xml:id="i-da5e1100bb7b135f-74" prev="i-da5e1100bb7b135f-73" who="i-8GdisrKiGzJAj9xDdUP929" next="i-da5e1100bb7b135f-75">
          <seg xml:id="i-BR9Bar3Fx7Rc4TBcCCRvcW">
            Nu försöker man titta på en mekanism där det naturligtvis är
            samma globala fördelningsnyckel som bygger på bnp och med ökande
            andel av utsläppsnivåerna. Men man kan också tänka sig vissa tillfälliga
            justeringar för de EU-medlemsländer som är hårdast drabbade av
            den ekonomiska krisen. Då tror jag att de känner att de har fått
            försäkringar om detta. Detta handlar om 2020 och 2050. Det är
            alltså långsiktigt, och då har vi förhoppningsvis kommit ur krisen.
          </seg>
        </u>
        <u xml:id="i-da5e1100bb7b135f-75" prev="i-da5e1100bb7b135f-74" who="i-8GdisrKiGzJAj9xDdUP929">
          <seg xml:id="i-GDxsk36tjDpMEnKmQPBwDb">
            Men just i det korta perspektivet kände de att de behövde få
            dessa garantier. Därför tror jag att arbetsgruppen kan komma en
            bit på väg, och de står som sagt bakom dessa slutsatser. Det var
            inte givet, men till slut lyckades vi få en enighet om detta.
          </seg>
        </u>
        <note type="speaker" xml:id="i-5jHdqn9nWkzjC49vexgMg5">
          Anf. 14 KARIN GRANBOM ELLISON (fp):
        </note>
        <u xml:id="i-da5e1100bb7b135f-76" next="i-da5e1100bb7b135f-77" who="i-SS4MgL3HhkwCjKYAxgBPkd">
          <seg xml:id="i-DUEvbg9knSPPTG9JiD8mBF">
            Herr talman! Jag tackar för återrapporten. Jag vill instämma
            i de gratulationer som har framförts, särskilt för två framgångar
            vid toppmötet, nämligen att Östersjöstrategin antogs och att ni
            har lyckats så väl i förhandlingar med den tjeckiske presidenten.
            Nu återstår förhoppningsvis enbart formellt att han skriver under
            Lissabonfördraget så att det kan träda i kraft.
          </seg>
        </u>
        <u xml:id="i-da5e1100bb7b135f-77" prev="i-da5e1100bb7b135f-76" who="i-SS4MgL3HhkwCjKYAxgBPkd" next="i-da5e1100bb7b135f-78">
          <seg xml:id="i-EwjDch33wwpZdbwSEUtbFu">
            Att Lissabonfördraget nu snart kan träda i kraft, betyder det
            att ett extra toppmöte ska sammankallas? När kommer det i så fall
            att ske? Kommer detta också att betyda att Sverige kommer att
            presentera ett förslag till kommissionär vid detta extra toppmöte?
          </seg>
        </u>
        <u xml:id="i-da5e1100bb7b135f-78" prev="i-da5e1100bb7b135f-77" who="i-SS4MgL3HhkwCjKYAxgBPkd" next="i-da5e1100bb7b135f-79">
          <seg xml:id="i-D31xA3tb8Y7B2UPjuxQeHp">
            Vi har också fått höra här att det finns en arbetsgrupp som diskuterar
            fördelningen inför finansieringen av klimatåtgärder, eftersom
            detta inte blev klart. Skulle detta kunna vara en fråga som kommer
            upp vid ett extra toppmöte eftersom man då hinner med detta före
            Köpenhamnskonferensen, eller kommer fördelningen att vara en fråga
            som diskuteras efter Köpenhamnskonferensen?
          </seg>
        </u>
        <pb facs="http://data.riksdagen.se/fil/0ED22BEE-92A1-4D6F-AD7D-3934939D920B#page=10"/>
        <u xml:id="i-da5e1100bb7b135f-79" prev="i-da5e1100bb7b135f-78" who="i-SS4MgL3HhkwCjKYAxgBPkd">
          <seg xml:id="i-Xm3CsQcp1Z7ng9RRamnpxJ">
            Jag skulle också vilja ställa en fråga om skogen. Skogsskövlingen
            är en mycket viktig del av klimatförändringarna. Jag läste nyligen
            i DN att ett tjugotal miljöorganisationer har skrivit ett brev
            till miljöministern där de har uttryckt oro för att skogen inte
            får tillräcklig uppmärksamhet i Köpenhamnsavtalet. De är oroade
            bland annat över att pengar inom REDD-programmet kommer att gå
            till bolag som uppger att de bedriver hållbar skogsskötsel när
            de i själva verket hugger ned skog och gör urskog till oljepalmsplantager.
            Därför är min fråga: Diskuterades skyddet av skogen under toppmötet?
          </seg>
        </u>
        <note type="speaker" xml:id="i-Q6SW4Cy2uwx8SZps593weC">
          Anf. 15 Statsrådet CECILIA MALMSTRÖM (fp):
        </note>
        <u xml:id="i-da5e1100bb7b135f-80" next="i-da5e1100bb7b135f-81" who="i-8GdisrKiGzJAj9xDdUP929">
          <seg xml:id="i-2zQ2wjdZo3AkkCLx5TXxWw">
            Herr talman! Vi har som sagt goda förhoppningar om att den tjeckiske
            presidenten kommer att skriva under Lissabonfördraget inom kort.
            Men innan vi har fått ett datum från honom är det lite för tidigt
            att uttala sig om ett eventuellt extra toppmöte.
          </seg>
        </u>
        <u xml:id="i-da5e1100bb7b135f-81" prev="i-da5e1100bb7b135f-80" who="i-8GdisrKiGzJAj9xDdUP929" next="i-da5e1100bb7b135f-82">
          <seg xml:id="i-DLKnPFNCWXYXGcX1AFPZV7">
            Vi har naturligtvis allt intresse av att få detta på plats så
            snart som möjligt. Så fort vi vet när han kommer att skriva under
            kommer statsministern att kontakta sina kolleger i de övriga medlemsländerna
            för att höra deras positioner kring dessa två topposter som först
            ska tillsättas: den höge representanten och den permanenta ordföranden
            i rådet.
          </seg>
        </u>
        <u xml:id="i-da5e1100bb7b135f-82" prev="i-da5e1100bb7b135f-81" who="i-8GdisrKiGzJAj9xDdUP929" next="i-da5e1100bb7b135f-83">
          <seg xml:id="i-RRe3aDGcsgzPb4eG1DTB1R">
            Efter det trillar kommissionen in. Det är ordförande Barrosos
            uppgift att komponera ett förslag till kommission, då i samarbete
            med medlemsländerna. Sedan ska listan presenteras. Det går alltså
            lite grann i olika steg. Innan vi vet exakt när han kommer att
            skriva på är det lite för tidigt att yttra sig om eventuella extramöten,
            men vi har naturligtvis en sådan beredskap. I samband med det
            steget kommer naturligtvis också detta med den svenska kommissionären
            att bli klart och komma in i det spelet. Men där är vi ännu inte
            riktigt.
          </seg>
        </u>
        <u xml:id="i-da5e1100bb7b135f-83" prev="i-da5e1100bb7b135f-82" who="i-8GdisrKiGzJAj9xDdUP929" next="i-da5e1100bb7b135f-84">
          <seg xml:id="i-5kXRYLqczB215C5HsXoikf">
            Arbetsgruppen tillsattes så sent som i fredags, så mandatet och
            arbetstiden för den är inte riktigt fastställda. I och för sig
            behöver det inte, tror jag, vara klart före Köpenhamnsmötet därför
            att principerna för vår del och den stora klumpsumman för EU kommer
            att kunna spelas in i alla fall. Den interna fördelningen, hur
            vi justerar för de fattigare EU-länderna, är mer en intern EU-sak,
            så det tror jag inte påverkar förhandlingsläget.
          </seg>
        </u>
        <u xml:id="i-da5e1100bb7b135f-84" prev="i-da5e1100bb7b135f-83" who="i-8GdisrKiGzJAj9xDdUP929">
          <seg xml:id="i-AEpRNesoT1eP4Ls3NKAwBu">
            Skogen fanns med helt kort, men det var ingen djup diskussion.
            Jag vet att miljöministrarna pratade mycket om den på sitt möte
            för en tid sedan. Man skrev in om vikten av hållbart skogsbruk
            och så vidare, så man förstärkte den skrivningen något. Men det
            är självklart att skogen, inte minst regnskogen, har en väldigt
            viktig roll när det gäller att rädda klimatet, så man kan säkert
            tänka sig att en del pengar går dit. Då får man förstås hitta
            mekanismer för att det övervakas så att man är helt säker på att
            pengarna går dit de ska gå.
          </seg>
        </u>
        <note type="speaker" xml:id="i-CLstvdiRTWthrSm4459mVb">
          Anf. 16 KARIN GRANBOM ELLISON (fp):
        </note>
        <u xml:id="i-da5e1100bb7b135f-85" next="i-da5e1100bb7b135f-86" who="i-SS4MgL3HhkwCjKYAxgBPkd">
          <seg xml:id="i-BK5Pwifsfk3wYQiPEHSFaF">
            Herr talman! Jag vill bara tacka statsrådet för bra och klargörande
            svar. Jag vill särskilt tacka för svaret om skogen. Att inte skövla
            regnskog är faktiskt ett av de billigaste sätten att hantera klimatförändringen.
            Det är en självklarhet att de rika länderna måste vara med och
            betala för att det här ska hända.
          </seg>
        </u>
        <pb facs="http://data.riksdagen.se/fil/0ED22BEE-92A1-4D6F-AD7D-3934939D920B#page=11"/>
        <u xml:id="i-da5e1100bb7b135f-86" prev="i-da5e1100bb7b135f-85" who="i-SS4MgL3HhkwCjKYAxgBPkd" next="i-da5e1100bb7b135f-87">
          <seg xml:id="i-HyDSYn1eoFU8yhkwR5YsyB">
            Just att övervakningen fungerar bra är helt väsentligt. Det räcker
            inte med att det växer träd, utan riktig skog med full artrikedom
            måste samtidigt bevaras.
          </seg>
        </u>
        <u xml:id="i-da5e1100bb7b135f-87" prev="i-da5e1100bb7b135f-86" who="i-SS4MgL3HhkwCjKYAxgBPkd" next="i-da5e1100bb7b135f-88">
          <seg xml:id="i-EgAx9qqRmtnD95dv2fBYhT">
            Det är också, tycker jag, viktigt att understryka att det finns
            en urbefolkning som lever i en del av denna tropiska regnskog.
            Även om viss skog avsätts för att vara skyddad är det också viktigt
            att urbefolkningen kan bo kvar.
          </seg>
        </u>
        <u xml:id="i-da5e1100bb7b135f-88" prev="i-da5e1100bb7b135f-87" who="i-SS4MgL3HhkwCjKYAxgBPkd">
          <seg xml:id="i-YSZK2i6L9D6Tf5qwk4dRYt">
            Jag tackar, som sagt, så mycket för statsrådets svar och är nöjd
            med det som sades.
          </seg>
        </u>
        <note type="speaker" xml:id="i-JENgYek4y5yviTSECPqXtL">
          Anf. 17 Statsrådet CECILIA MALMSTRÖM (fp):
        </note>
        <u xml:id="i-da5e1100bb7b135f-89" who="i-8GdisrKiGzJAj9xDdUP929">
          <seg xml:id="i-McAa6TicF5ps1NGv6zuAdH">
            Herr talman! Jag såg det mer som ett inlägg i debatten. Jag håller
            helt med Karin Granbom Ellison, så jag tackar för hennes synpunkter.
          </seg>
        </u>
        <note type="speaker" xml:id="i-7FaJd45M8F8K81ysJ5kHz3">
          Anf. 18 HOLGER GUSTAFSSON (kd):
        </note>
        <u xml:id="i-da5e1100bb7b135f-90" next="i-da5e1100bb7b135f-91" who="i-5jLvgtZLz4tn3NhaKToY29">
          <seg xml:id="i-UuKCGouQZUR18xkVP89Lwr">
            Herr talman! Jag vill, fru EU-minister, fokusera på finanskrisens
            följder. Det handlar om tillsynen på makro- och mikronivå. Jag
            vill särskilt fokusera på de skadliga bonusarna, som vi ju diskuterade
            i EU-nämnden inför toppmötet.
          </seg>
        </u>
        <u xml:id="i-da5e1100bb7b135f-91" prev="i-da5e1100bb7b135f-90" who="i-5jLvgtZLz4tn3NhaKToY29" next="i-da5e1100bb7b135f-92">
          <seg xml:id="i-9W9CWztRxpuy787qrWSTHt">
            Bara en kort bakgrund: Vi hoppas och räknar med att finanskrisen
            snart är över. Skattebetalarna har räddat bankerna, men det är
            just nu en låg inlåningsränta.
          </seg>
        </u>
        <u xml:id="i-da5e1100bb7b135f-92" prev="i-da5e1100bb7b135f-91" who="i-5jLvgtZLz4tn3NhaKToY29">
          <seg xml:id="i-C8eTuvhMxdNsrwCWcvLD99">
            Men internationellt och säkerligen också i Sverige snickrar man
            nu på nya bonussystem. Det bekymrar oss lite grann. Skadliga bonusar
            är inte acceptabelt; det är medborgarnas uppfattning. Medborgarna
            kräver ett sunt regelverk på plats nu . Hur togs den frågan upp
            på toppmötet?
          </seg>
        </u>
        <note type="speaker" xml:id="i-Y1FEnXG6XZqHz6R3RcsAU6">
          Anf. 19 Statsrådet CECILIA MALMSTRÖM (fp):
        </note>
        <u xml:id="i-da5e1100bb7b135f-93" next="i-da5e1100bb7b135f-94" who="i-8GdisrKiGzJAj9xDdUP929">
          <seg xml:id="i-Jm1eZ75Nap1AvbC2Qve2bh">
            Herr talman! Alldeles nyss fick jag en liknande fråga av vice
            ordföranden i EU-nämnden Susanne Eberstein. På just det här toppmötet
            diskuterades inte bonusfrågan. Men det finns en stor enighet om
            att vi ska arbeta vidare på att bygga upp de makrofinansiella
            övervakningssystemen. Där har vi hunnit en bra bit på vägen. En
            del lagstiftning håller man nu på att utarbeta tillsammans med
            Europaparlamentet och så vidare. Vi hoppas att vi före årsskiftet
            får så mycket som möjligt av det på plats. Vidare ska vi i december
            återkomma till den mikrofinansiella tillsynen på olika områden.
            På toppmötet i december kommer vi att diskutera det vidare.
          </seg>
        </u>
        <u xml:id="i-da5e1100bb7b135f-94" prev="i-da5e1100bb7b135f-93" who="i-8GdisrKiGzJAj9xDdUP929" next="i-da5e1100bb7b135f-95">
          <seg xml:id="i-9weeNWtxJoGoiez4N1KZ4W">
            Frågan om bonusar har det talats om i många olika sammanhang,
            både i G20 och sedan på finansministrarnas möte. Där finns det
            en stor samsyn: Just skadliga, ohälsosamma, bonusar ska undvikas.
            Man ska också försöka bidra till ett helt annat tänkande i de
            här frågorna, skattebetalarna ska inte stå för notan när så här
            helt förskräckliga system byggs upp som sedan bara rasar och där
            det blir någon annan som får betala.
          </seg>
        </u>
        <u xml:id="i-da5e1100bb7b135f-95" prev="i-da5e1100bb7b135f-94" who="i-8GdisrKiGzJAj9xDdUP929">
          <seg xml:id="i-Qdxdn66Lg6wRCgiYFCRKaf">
            På just själva toppmötet var det troligen därför att man var
            ganska överens ingen diskussion om de här frågorna.
          </seg>
        </u>
        <pb facs="http://data.riksdagen.se/fil/0ED22BEE-92A1-4D6F-AD7D-3934939D920B#page=12"/>
        <note type="speaker" xml:id="i-SCf9FJsb4Zni9h2DfStqsY">
          Anf. 20 HOLGER GUSTAFSSON (kd):
        </note>
        <u xml:id="i-da5e1100bb7b135f-96" who="i-5jLvgtZLz4tn3NhaKToY29">
          <seg xml:id="i-MqCQtt26oWqot6e5eRnX45">
            Herr talman! Jag vill bara avsluta med följande fråga: Är det
            inte så att vi har en del motstånd när det gäller öppenheten i
            sammanhanget, att vi har stött på patrull och får driva frågan
            lite extra mycket?
          </seg>
        </u>
        <note type="speaker" xml:id="i-KpXgizwxzSaWtYqdCMb2iB">
          Anf. 21 Statsrådet CECILIA MALMSTRÖM (fp):
        </note>
        <u xml:id="i-da5e1100bb7b135f-97" next="i-da5e1100bb7b135f-98" who="i-8GdisrKiGzJAj9xDdUP929">
          <seg xml:id="i-M8fdGDF3M6gnXxrU9Y8Cwz">
            Herr talman! Generellt finns det länder som är mer öppenhetsvänliga
            inom EU både i denna fråga och i andra frågor. Sverige tillhör
            de länderna och driver på.
          </seg>
        </u>
        <u xml:id="i-da5e1100bb7b135f-98" prev="i-da5e1100bb7b135f-97" who="i-8GdisrKiGzJAj9xDdUP929">
          <seg xml:id="i-gXHGBGh6VLckqg3kwXU9F">
            Exakt när det hela ska sättas på papper och i detalj utformas
            finns det förstås skillnader om. Men att ökad transparens och
            öppenhet behövs i systemet är något som alla länder står bakom.
            Det har uttryckts mycket tydligt, inte minst på Ekofinsammanträdena.
          </seg>
        </u>
        <note type="speaker" xml:id="i-PickrkhcvTDRhGCAnJkSJM">
          Anf. 22 TORBJÖRN BJÖRLUND (v):
        </note>
        <u xml:id="i-da5e1100bb7b135f-99" next="i-da5e1100bb7b135f-100" who="i-Beux79YM43dDCxrVuBqfWw">
          <seg xml:id="i-Bmv9SDbsTTr3WU9aTE4fiU">
            Herr talman! Förut fick ministern inte tillfälle att utveckla
            frågan om Afghanistan. Jag skulle gärna vilja ha svar på en del
            frågor utöver vad som förut kommit ut.
          </seg>
        </u>
        <u xml:id="i-da5e1100bb7b135f-100" prev="i-da5e1100bb7b135f-99" who="i-Beux79YM43dDCxrVuBqfWw" next="i-da5e1100bb7b135f-101">
          <seg xml:id="i-N5nveGSMDTBN5PLaqVD8SA">
            Framför allt gäller det om det finns en europeisk strategi för
            hur man ska gå till väga när det eskalerar. Situationen är ju
            att man i dag på något sätt har svårt att skapa demokrati. Det
            blir ingen andra valomgång och så vidare.
          </seg>
        </u>
        <u xml:id="i-da5e1100bb7b135f-101" prev="i-da5e1100bb7b135f-100" who="i-Beux79YM43dDCxrVuBqfWw">
          <seg xml:id="i-KSwshTDDo1ZP85gRVP7G4K">
            När det gäller detta med en europeisk strategi för att på något
            sätt gå in i Afghanistan är det fråga om en konflikt med en lång
            historia. Hur ser det ut? Vad handlar det om när det gäller humanitära
            insatser, militära insatser och samarbete med USA som ju ska ösa
            in militär? Det måste väl finnas något slags koppling till och
            diskussion om den biten.
          </seg>
        </u>
        <note type="speaker" xml:id="i-L7L2bFv34TApYmhLDjwURp">
          Anf. 23 Statsrådet CECILIA MALMSTRÖM (fp):
        </note>
        <u xml:id="i-da5e1100bb7b135f-102" next="i-da5e1100bb7b135f-103" who="i-8GdisrKiGzJAj9xDdUP929">
          <seg xml:id="i-6nEseinHHUa6jmi1M8kY7A">
            Herr talman! På EU-nämndssammanträdet hade vi möjlighet att med
            Torbjörn Björlund något diskutera detta. Det här diskuterades
            också länge på mötet i Luxemburg på måndagen och tisdagen innan,
            så det var en mycket kort diskussion. Slutsatserna därifrån antogs
            på själva toppmötet. Då levde vi i förvissningen om att det skulle
            bli en andra valomgång; det var de premisserna som då gällde.
          </seg>
        </u>
        <u xml:id="i-da5e1100bb7b135f-103" prev="i-da5e1100bb7b135f-102" who="i-8GdisrKiGzJAj9xDdUP929" next="i-da5e1100bb7b135f-104">
          <seg xml:id="i-2RiqnMX8982iy8DyziZ76W">
            Det finns ett allmänt stöd för att EU behöver utforma en mer
            egen europeisk strategi för hur vi ska kunna stötta Afghanistan
            dels genom att finnas kvar på plats vi samarbetar där med USA
            och andra dels för att, i linje också med den svenska strategin,
            öka den civila närvaron just för nationsbyggandet, för att försöka
            stärka institutionerna och demokratin och tillsammans med andra
            som är mer demokratiska stärka infrastruktur, skola och så vidare.
            Sverige har ju liksom en del andra länder en lång tradition av
            att arbeta i Afghanistan, medan andra länder är nyare i det avseendet.
          </seg>
        </u>
        <u xml:id="i-da5e1100bb7b135f-104" prev="i-da5e1100bb7b135f-103" who="i-8GdisrKiGzJAj9xDdUP929">
          <seg xml:id="i-DvFG7ThmvT8PxeX4i3PemG">
            Här kan vi komplettera den amerikanska strategin. Jag tror att
            man också från USA:s sida inser att det behövs inte bara militära
            insatser utan också civila insatser. Det här är en av de frågor
            som finns med bland de tre frågor som dominerar toppmötet tillsammans
            med USA: den ekonomiska krisen, miljön samt Mellanöstern, Afghanistan
            och Pakistan. Det finns säkert anledning att återkomma till vad
            som sades på det mötet.
          </seg>
        </u>
        <pb facs="http://data.riksdagen.se/fil/0ED22BEE-92A1-4D6F-AD7D-3934939D920B#page=13"/>
        <note type="speaker" xml:id="i-74ccYfNgArCh8Xm1FKzNpC">
          Anf. 24 TORBJÖRN BJÖRLUND (v):
        </note>
        <u xml:id="i-da5e1100bb7b135f-105" next="i-da5e1100bb7b135f-106" who="i-Beux79YM43dDCxrVuBqfWw">
          <seg xml:id="i-URAbHXCDEHXaAkwbfSU5P1">
            Herr talman! En följdfråga: Var det något resonemang om Pakistan?
            Pakistan är ju också på något sätt inne i konflikten och utsatt
            för mycket våld.
          </seg>
        </u>
        <u xml:id="i-da5e1100bb7b135f-106" prev="i-da5e1100bb7b135f-105" who="i-Beux79YM43dDCxrVuBqfWw">
          <seg xml:id="i-XLzK44gUZ9nKdCNJ3RAfDa">
            Finns det alltså med i bilden, och togs det över huvud taget
            upp den här gången?
          </seg>
        </u>
        <note type="speaker" xml:id="i-Ab3BBWqrwbR26hvR8ykZuV">
          Anf. 25 Statsrådet CECILIA MALMSTRÖM (fp):
        </note>
        <u xml:id="i-da5e1100bb7b135f-107" who="i-8GdisrKiGzJAj9xDdUP929">
          <seg xml:id="i-VoSGBTGTuRfRrA81kKzdet">
            Herr talman! Det var inte uppe på själva toppmötet. Men på måndagen
            och tisdagen i allmänna rådet diskuterade man Pakistan och det
            som där sker, vilket i sig är viktigt. Om att se Afghanistan och
            Pakistan tillsammans som delar i en regional strategi där de påverkar
            varandra var det en ganska lång och utförlig diskussion.
          </seg>
        </u>
        <note type="speaker" xml:id="i-3rDFBHfzKaYy6abgxduUkE">
          Anf. 26 PER BOLUND (mp):
        </note>
        <u xml:id="i-da5e1100bb7b135f-108" next="i-da5e1100bb7b135f-109" who="i-C2s3YhmmVmNkgvznmmnD4x">
          <seg xml:id="i-TmkMqVjwZ6z1V6HbUsrwxx">
            Herr talman! Från Miljöpartiets sida har vi riktat skarp kritik
            mot de förslag som ordförandeskapet, regeringen, gått in med till
            ministerrådet inför Köpenhamnstoppmötet om klimatet. Jag tror
            inte att någon av dem som såg tv-utsändningen från EU-nämnden
            eller som efteråt läst protokollen kan tveka om att vi har riktat
            skarp kritik mot att förslagen inte varit tillräckligt långtgående.
          </seg>
        </u>
        <u xml:id="i-da5e1100bb7b135f-109" prev="i-da5e1100bb7b135f-108" who="i-C2s3YhmmVmNkgvznmmnD4x" next="i-da5e1100bb7b135f-110">
          <seg xml:id="i-PnEueq8SP46rXrmiR9uNF3">
            Bland annat har vi varit kritiska mot att EU har lovat för små
            utsläppsminskningar det är för lite resurser till klimatfinansieringen
            i fattiga länder och mot att det inte tydligt nog har klarlagts
            att man när det gäller klimatfinansieringen inte får ta från det
            ordinarie biståndet, som bland annat den svenska regeringen tidigare
            gjort. Kritiken kvarstår tyvärr även nu efter ministerrådets möte.
          </seg>
        </u>
        <u xml:id="i-da5e1100bb7b135f-110" prev="i-da5e1100bb7b135f-109" who="i-C2s3YhmmVmNkgvznmmnD4x" next="i-da5e1100bb7b135f-111">
          <seg xml:id="i-QJBtiZEAfGYXwLFuPD7qDc">
            Jag vill dock nu lyfta fram en annan viktig fråga rörande EU:s
            ståndpunkt när det gäller markanvändning och skogsbruk med koppling
            till klimatet. Under punkt 20 i slutsatserna efter rådsmötet tar
            EU upp just de här frågorna. Det står så här: En resultatbaserad
            mekanism som redovisar verifierade utsläppsminskningar bör inrättas.
          </seg>
        </u>
        <u xml:id="i-da5e1100bb7b135f-111" prev="i-da5e1100bb7b135f-110" who="i-C2s3YhmmVmNkgvznmmnD4x" next="i-da5e1100bb7b135f-112">
          <seg xml:id="i-NPZWii3ewetphXkLteKHcx">
            Det är lite EU-jargong. Det vore intressant att höra lite mer
            om vad meningen faktiskt betyder. Jag och många andra tolkar här
            in att man kan använda klimatpengar till att avverka urskog och
            regnskog för att sedan återplantera på ett sådant sätt att man
            får in det inom ramen för klimathandeln med koldioxid, till exempel
            genom att plantera oljeväxter som sedan används till att göra
            biodrivmedel.
          </seg>
        </u>
        <u xml:id="i-da5e1100bb7b135f-112" prev="i-da5e1100bb7b135f-111" who="i-C2s3YhmmVmNkgvznmmnD4x">
          <seg xml:id="i-RVuE8RZFT3t3Ykk9qRDYRa">
            Kan ministern lugna mig genom att säga att det inte är det som
            avses med den här återgivna meningen?
          </seg>
        </u>
        <note type="speaker" xml:id="i-5NYroweoNTbBmzRNJQhsbs">
          Anf. 27 Statsrådet CECILIA MALMSTRÖM (fp):
        </note>
        <u xml:id="i-da5e1100bb7b135f-113" next="i-da5e1100bb7b135f-114" who="i-8GdisrKiGzJAj9xDdUP929">
          <seg xml:id="i-MfytmP1pgXEwAtCoaJ5nrH">
            Herr talman! Den paragrafen skärptes något jämfört med de ursprungliga
            förteckningarna. Där skriver man om hur viktigt det är att ha
            en hållbar skogsförvaltning.
          </seg>
        </u>
        <pb facs="http://data.riksdagen.se/fil/0ED22BEE-92A1-4D6F-AD7D-3934939D920B#page=14"/>
        <u xml:id="i-da5e1100bb7b135f-114" prev="i-da5e1100bb7b135f-113" who="i-8GdisrKiGzJAj9xDdUP929">
          <seg xml:id="i-tVTmpY5iiXnDXktcStXdJ">
            Tanken här, som Karin Granbom Ellison tidigare var inne på, är
            att visa på hur viktig skogen är när det gäller klimatarbetet
            och på att man får inrätta någon typ av mekanism för att se vilka
            effekterna blir så att vi tydligare kan mäta i debatten förekommer
            nämligen en massa siffror, statistik och debattartiklar. Man ska
            ha en mekanism som verkligen visar på effekterna när det gäller
            utsläppsminskningar och hur man sparar markområden, skonar markområden
            från skogsröjning och så vidare. Det är så det ska tolkas.
          </seg>
        </u>
        <note type="speaker" xml:id="i-RuzN5UnDyZvZNdHWs6YAUd">
          Anf. 28 PER BOLUND (mp):
        </note>
        <u xml:id="i-da5e1100bb7b135f-115" next="i-da5e1100bb7b135f-116" who="i-C2s3YhmmVmNkgvznmmnD4x">
          <seg xml:id="i-BfYfmwGD5mxpgPeDtH4tFN">
            Herr talman! Jag får tacka för svaret, även om det kanske inte
            blev så väldigt mycket klarare för min del.
          </seg>
        </u>
        <u xml:id="i-da5e1100bb7b135f-116" prev="i-da5e1100bb7b135f-115" who="i-C2s3YhmmVmNkgvznmmnD4x" next="i-da5e1100bb7b135f-117">
          <seg xml:id="i-MfuoieiZp9rw2hvqRPPwrE">
            Problemet är att en samlad miljörörelse pekar ut skogsfrågan
            som en oerhört central fråga inför Köpenhamnsavtalet. Även väldigt
            många av de fattigaste länderna som är med i Köpenhamnsavtalet
            kommer med skarp kritik när det gäller synen på och hanteringen
            av skogen så här långt.
          </seg>
        </u>
        <u xml:id="i-da5e1100bb7b135f-117" prev="i-da5e1100bb7b135f-116" who="i-C2s3YhmmVmNkgvznmmnD4x">
          <seg xml:id="i-VUunnSzsv27rbGKDBJdR5B">
            Miljörörelsen är mycket kritisk till EU:s agerande inför Köpenhamnstoppmötet.
            Bland annat krävde EU på det förberedande klimattoppmötet i Bangkok
            att texter som förbjöd just skövling av urskog och regnskog ströks
            ur dokumenten inför Köpenhamnsavtalet, och det gick tyvärr igenom.
            Det har fått miljörörelsen att peka ut EU specifikt som en av
            dem som hotar ett fungerande Köpenhamnsavtal. Jag vill höra lite
            grann hur ministern ser på den kritiken och hur hon tror att EU
            kan agera för att inte vara en bromskloss när det gäller skogsfrågan
            i Köpenhamnsavtalet.
          </seg>
        </u>
        <note type="speaker" xml:id="i-2PA1Vsk3sZcSeHjhokYufT">
          Anf. 29 Statsrådet CECILIA MALMSTRÖM (fp):
        </note>
        <u xml:id="i-da5e1100bb7b135f-118" next="i-da5e1100bb7b135f-119" who="i-8GdisrKiGzJAj9xDdUP929">
          <seg xml:id="i-5wkRNb55MRpQcinQ6oQe69">
            Herr talman! Jag känner inte till just de artiklar som miljörörelsen
            den är som bekant stor har skrivit och som Per Bolund refererar
            till. Jag vill dock åter poängtera att det inte var en omfattande
            diskussion eftersom det inte var den största konfliktpunkten,
            utan det var en kort men tydlig diskussion där man skärpte skrivningen
            just för att betona hur viktigt det är med en hållbar markanvändning
            och ett hållbart skogsbruk samt vilken viktig roll de tropiska
            regnskogarna har i klimatarbetet. Det finns en stor och bred enighet
            om detta inom EU.
          </seg>
        </u>
        <u xml:id="i-da5e1100bb7b135f-119" prev="i-da5e1100bb7b135f-118" who="i-8GdisrKiGzJAj9xDdUP929">
          <seg xml:id="i-VV7wN6jfh8CytW8jjoqUh1">
            Exakt hur förhandlingsdiskussionen kommer att vara i Köpenhamn
            är alldeles för tidigt att säga, men det finns en stor enighet
            kring detta. Man skärpte som sagt den skrivningen lite grann för
            att betona detta. Jag tror till och med att det var på spanskt
            initiativ. Det är ju de som tar över efter oss, och de är mycket
            angelägna om den här frågan.
          </seg>
        </u>
        <note type="speaker" xml:id="i-Jxnk2NXQNowX7FszTLwuqv">
          Anf. 30 MONICA GREEN (s):
        </note>
        <u xml:id="i-da5e1100bb7b135f-120" who="i-17NC28Tx5CZ5mzwYAUHKqv">
          <seg xml:id="i-2P3W4qeVrQKhzyTy45efyq">
            Herr talman! Jag vill återkoppla till den fråga som Susanne Eberstein
            ställde tidigare om finansieringen av klimatåtgärderna. Hur ska
            det egentligen gå till? Vad var det man kom fram till när man
            beslutade sig för denna summa, och hur ska den sedan fördelas?
            Ministern nämnde något om att det kan gå via bnp, hur mycket man
            släpper ut och så vidare. Men hur ska det konkret gå till? Kommer
            det att bli bindande avtal? Vad kommer i så fall att hända om
            inte alla länder går med på detta avtal? Jag vill veta mer konkret
            hur detta ska betalas.
          </seg>
        </u>
        <note type="speaker" xml:id="i-P6AiCPVYvHr4XmxztrQ1UV">
          Anf. 31 Statsrådet CECILIA MALMSTRÖM (fp):
        </note>
        <u xml:id="i-da5e1100bb7b135f-121" next="i-da5e1100bb7b135f-122" who="i-8GdisrKiGzJAj9xDdUP929">
          <seg xml:id="i-D3wyNvCLe96Fdiwvot6abh">
            Herr talman! Det är lite grann att be mig förutse exakt vad som
            kommer ut från Köpenhamn, och det vet jag inte. Monica Green är
            ju väl bekant med de stora svårigheter som finns.
          </seg>
        </u>
        <pb facs="http://data.riksdagen.se/fil/0ED22BEE-92A1-4D6F-AD7D-3934939D920B#page=15"/>
        <u xml:id="i-da5e1100bb7b135f-122" prev="i-da5e1100bb7b135f-121" who="i-8GdisrKiGzJAj9xDdUP929" next="i-da5e1100bb7b135f-123">
          <seg xml:id="i-81v3Edhhp2JLXGTDJcDQaz">
            Det finns en mekanism som kallas en blandning mellan det norska
            och det mexikanska förslaget. Den bygger på det som varje land
            ska betala, där man viktar mängden utsläpp som varje land gör
            med bnp. Sedan kan man vikta detta på olika sätt. En del tycker
            att man ska betala bara för att man är rik, men man kan ju också
            vara rik men ha gjort väldigt mycket miljöarbete innan. Då måste
            ju också utsläppsmängderna viktas in i detta.
          </seg>
        </u>
        <u xml:id="i-da5e1100bb7b135f-123" prev="i-da5e1100bb7b135f-122" who="i-8GdisrKiGzJAj9xDdUP929" next="i-da5e1100bb7b135f-124">
          <seg xml:id="i-SZhNu1WXWJPuatbNgURo2d">
            Exakt hur den här globala fördelningsnyckeln ska se ut är precis
            det vi ska komma överens om i Köpenhamn. Vi har från EU:s sida
            sagt att vi tycker att det ska se likadant ut på EU-nivå när det
            gäller viktning internt, för EU:s samlade bidrag mellan de 27
            medlemsländerna. Men man måste då, som jag svarade Staffan Danielsson
            tidigare, ta kortsiktiga hänsyn till de EU-länder som är hårdast
            drabbade av den ekonomiska krisen.
          </seg>
        </u>
        <u xml:id="i-da5e1100bb7b135f-124" prev="i-da5e1100bb7b135f-123" who="i-8GdisrKiGzJAj9xDdUP929">
          <seg xml:id="i-5ECEaYbJDqvdvUxfeJnVZH">
            Sedan är det både offentliga medel, privata medel och utsläppshandel
            som ska finansiera detta, och vårt mål är att det ska bli ett
            globalt bindande avtal i Köpenhamn. Kommer vi att lyckas med detta?
            Jag vet inte. Det är inte bara EU som är förhandlingspart, utan
            det är många andra också. Monica Green som har följt denna fråga
            är väl bekant med diskussionen i andra länder och vet hur svårt
            detta är, men det är absolut vår målsättning.
          </seg>
        </u>
        <note type="speaker" xml:id="i-F2j5mzYFBumoihV5KoAjrU">
          Anf. 32 MONICA GREEN (s):
        </note>
        <u xml:id="i-da5e1100bb7b135f-125" who="i-17NC28Tx5CZ5mzwYAUHKqv">
          <seg xml:id="i-A7aGaccxNqS1F6yWFCc2Je">
            Herr talman! Ja, jag vet hur svårt det är. Det är därför jag
            vill att Sverige verkligen ska ta ordförandetröjan och ledartröjan
            på sig och ta initiativ för att se till att det ros i land i Köpenhamn.
            Nu undrar jag: Vilka initiativ tänker Sverige som ordförandeland
            ta innan Köpenhamn för att ro det i land?
          </seg>
        </u>
        <note type="speaker" xml:id="i-3jVbS9h4MZkVjtY68T8igB">
          Anf. 33 Statsrådet CECILIA MALMSTRÖM (fp):
        </note>
        <u xml:id="i-da5e1100bb7b135f-126" next="i-da5e1100bb7b135f-127" who="i-8GdisrKiGzJAj9xDdUP929">
          <seg xml:id="i-UNCdb4S6Y25AM4mkDZXP3">
            Herr talman! Sverige tar initiativ hela tiden varje dag, varje
            timme. Vi gör det genom att hålla samman EU-gruppen och genom
            att finansministern tar tuffa och hårda bataljer i Ekofinkretsen.
            Vi gör det genom att miljöministern arbetar så hårt i sin krets
            och genom att många av oss tar bataljer i Europaparlamentet och
            på bilaterala träffar. Vi försöker. Statsministern är nu i USA
            och tar en batalj och initiativ, just för att vi ska försöka komma
            dit. Det är vår mest prioriterade uppgift under hela ordförandeskapet,
            och vi känner starkt stöd från riksdagen i denna fråga.
          </seg>
        </u>
        <u xml:id="i-da5e1100bb7b135f-127" prev="i-da5e1100bb7b135f-126" who="i-8GdisrKiGzJAj9xDdUP929">
          <seg xml:id="i-BJrQXtD5jUWJc4U4zBBWeT">
            EU ska behålla ledartröjan. Det har vi lyckats med. Det var inte
            givet att vi skulle lyckas på toppmötet, men det gjorde vi. Nu
            försöker vi få de andra länderna att gå med också, samtidigt som
            vi naturligtvis hela tiden finjusterar arbetet fram till Köpenhamn
            genom en mängd olika arbetsgrupper och genom olika rådsmöten för
            att EU ska komma ännu bättre rustade till Köpenhamn. Det är alltså
            ett dagligt arbete som pågår varje vaken stund.
          </seg>
        </u>
        <note type="speaker" xml:id="i-4SNHGFzy3UoKScKiS1ieTC">
          Anf. 34 SOFIA ARKELSTEN (m):
        </note>
        <u xml:id="i-da5e1100bb7b135f-128" next="i-da5e1100bb7b135f-129" who="i-5iLkMds96DbsdoQ1H5obCT">
          <seg xml:id="i-DmG7w4v576WczWDwuuVCQh">
            Herr talman! Tack, Europaministern! Jag skulle vilja tacka för
            en bra återrapport. Jag förstår att det måste vara roligt att
            återrapportera, för det är en ganska stor framgång för Sverige.
            Jag vill också passa på att påminna om att alla partier var väldigt
            eniga när vi samrådde med Fredrik inför detta möte, även om det
            kan låta lite argare nu i kammaren.
          </seg>
        </u>
        <pb facs="http://data.riksdagen.se/fil/0ED22BEE-92A1-4D6F-AD7D-3934939D920B#page=16"/>
        <u xml:id="i-da5e1100bb7b135f-129" prev="i-da5e1100bb7b135f-128" who="i-5iLkMds96DbsdoQ1H5obCT" next="i-da5e1100bb7b135f-130">
          <seg xml:id="i-FhdHjXbMxPnAfqab9PmUpq">
            Det är en stor framgång att EU har en samlad position. Vi har
            långtgående slutsatser, det vill säga slutsatser i de texter som
            är resultatet av mötena. Vi har höga mål och väldigt tydliga skrivningar.
            En effekt av det är till exempel någonting man kan se på dagens
            DN Debatt, där Fredrik skriver om hur han nu kommer att träffa
            USA, Indien och Kina. Det tycker vi är mycket positivt, eftersom
            det verkligen visar vilket ledarskap EU just nu har.
          </seg>
        </u>
        <u xml:id="i-da5e1100bb7b135f-130" prev="i-da5e1100bb7b135f-129" who="i-5iLkMds96DbsdoQ1H5obCT" next="i-da5e1100bb7b135f-131">
          <seg xml:id="i-FJiXKcbLAsE98EbMtfaiao">
            En sak vi har pratat om på flera möten i EU-nämnden är just den
            finansiella ansvarsfördelningen, eller bördefördelningen som den
            ibland kallas. Det är svårt med balansen mellan betalningsförmåga
            och utsläpp. Tidigare fanns det oro i leden, och det fanns parenteser
            i texterna, vilket vi pratade mycket och länge om. Nu har det
            landat, och vi är väldigt glada för det.
          </seg>
        </u>
        <u xml:id="i-da5e1100bb7b135f-131" prev="i-da5e1100bb7b135f-130" who="i-5iLkMds96DbsdoQ1H5obCT">
          <seg xml:id="i-LcPtksmpEbkoRkDya5S1cM">
            Efter varje möte i Europeiska rådet är vi i EU-nämnden nyfikna
            på att höra lite om vad som hände, och nu fick vi höra ganska
            allmänt. Jag har egentligen två länder som jag är lite extra nyfiken
            på. Det ena är Polen och hur våra vänner där agerade, och det
            andra är Tyskland och hur våra vänner där agerade. De var nämligen
            ganska defensiva på mötet med finansministrarna. Det berodde kanske
            lite på att de inte hade någon finansminister eftersom de just
            hade haft val. Är det möjligt att säga någonting mer om det? Jag
            ber inte om skvaller utan bara om information.
          </seg>
        </u>
        <note type="speaker" xml:id="i-CRj27TimAhRpEH35Wenf1T">
          Anf. 35 Statsrådet CECILIA MALMSTRÖM (fp):
        </note>
        <u xml:id="i-da5e1100bb7b135f-132" next="i-da5e1100bb7b135f-133" who="i-8GdisrKiGzJAj9xDdUP929">
          <seg xml:id="i-NKDWap5v9qhry1QL2bSM6b">
            Herr talman! Jag antar att det var statsministern som åsyftades
            när Sofia Arkelsten pratade om Fredrik.
          </seg>
        </u>
        <u xml:id="i-da5e1100bb7b135f-133" prev="i-da5e1100bb7b135f-132" who="i-8GdisrKiGzJAj9xDdUP929" next="i-da5e1100bb7b135f-134">
          <seg xml:id="i-UbZRvvNwW6W96VoeKGtPPS">
            Vi brukar vara lite restriktiva med att lämna ut enskilda länder,
            men när det gäller Tyskland kan jag säga att det har varit val
            där och att det har varit svårt för regeringen att vara fullt
            ut handlingskraftig eftersom den har varit utgående. Nu har de
            en regering på plats, och det märktes naturligtvis på mötet.
          </seg>
        </u>
        <u xml:id="i-da5e1100bb7b135f-134" prev="i-da5e1100bb7b135f-133" who="i-8GdisrKiGzJAj9xDdUP929" next="i-da5e1100bb7b135f-135">
          <seg xml:id="i-Fx96zhpV1eLTimgVFui4QF">
            Tyskland tillhör de länder det har Angela Merkel också sagt i
            flera intervjuer som tycker att EU inte ska vara alltför tydligt
            med att ge sitt bud för tidigt. Man är villig att betala och står
            helt bakom andan, principerna och fördelningsmekanismerna, men
            man vill vara säker på att även de andra så kallade Annex 1-länderna
            USA, Australien och Japan, det vill säga de rikare länderna kan
            ta sin del. Man tycker också, precis som även vi har påpekat,
            att det inte är rimligt att stora, växande ekonomier som Kina
            och Indien plötsligt ska börja räknas som utvecklingsländer när
            det handlar om att betala. De har tvärtom stor möjlighet att betala
            och stå för en del av sina omställningar, även om vi kanske kan
            hjälpa till.
          </seg>
        </u>
        <u xml:id="i-da5e1100bb7b135f-135" prev="i-da5e1100bb7b135f-134" who="i-8GdisrKiGzJAj9xDdUP929">
          <seg xml:id="i-DeP9Kg2YXpbLGNqj1628rL">
            När det gäller Polen är det ett av de Öst- och Centraleuropeiska
            länder som har varit oroliga för att man på kort tid ska behöva
            lägga ut mycket pengar i en väldigt svår ekonomisk tid. Vi har
            försökt lugna dem, och vi har tillsatt arbetsgruppen och sagt
            att det ska bli en anpassningsmekanism. Vi känner nog att vi har
            kommit varandra väsentligt mycket närmare efter detta möte.
          </seg>
        </u>
        <pb facs="http://data.riksdagen.se/fil/0ED22BEE-92A1-4D6F-AD7D-3934939D920B#page=17"/>
        <note type="speaker" xml:id="i-VjKRh2xQy2sjQ9KENcboBo">
          Anf. 36 SOFIA ARKELSTEN (m):
        </note>
        <u xml:id="i-da5e1100bb7b135f-136" next="i-da5e1100bb7b135f-137" who="i-5iLkMds96DbsdoQ1H5obCT">
          <seg xml:id="i-94Le2Vrp6RFCCzE3SdcLL9">
            Herr talman! Tack, Europaministern för ett väldigt bra och klargörande
            svar!
          </seg>
        </u>
        <u xml:id="i-da5e1100bb7b135f-137" prev="i-da5e1100bb7b135f-136" who="i-5iLkMds96DbsdoQ1H5obCT">
          <seg xml:id="i-6r6sDNRbuBoWWDipisEYkW">
            Jag tänkte passa på att använda min andra fråga till att gratulera
            till Östersjöstrategin, som är något som Sverige har drivit och
            verkligen levererat. Det som är speciellt med den är att det är
            en kombination av lite olika politikområden, där miljö står i
            fokus. Det är verkligen hållbar utveckling i praktiken. Jag tänkte
            därför passa på att fråga: Hur blir det med själva genomförandet?
            När drar det i gång? Detta är nämligen bra, och vi vill att det
            ska hända så fort som möjligt.
          </seg>
        </u>
        <note type="speaker" xml:id="i-8Y1dVm9bNjixwAni2YmfRd">
          Anf. 37 Statsrådet CECILIA MALMSTRÖM (fp):
        </note>
        <u xml:id="i-da5e1100bb7b135f-138" next="i-da5e1100bb7b135f-139" who="i-8GdisrKiGzJAj9xDdUP929">
          <seg xml:id="i-JUYzieeg9GZ1AXysgb7k1v">
            Herr talman! Det är tänkt att det ska dra i gång i princip omedelbart.
            Det var därför vi var så angelägna om att ta det mitt under det
            svenska ordförandeskapet, så att vi skulle kunna få i gång processen.
            En del av pilotprojekten kommer att börja ganska omedelbart, och
            kommissionen håller på att sätta upp ett ramverk tillsammans med
            länderna, ett ramverk för hur vi ska ha styrandet av detta.
          </seg>
        </u>
        <u xml:id="i-da5e1100bb7b135f-139" prev="i-da5e1100bb7b135f-138" who="i-8GdisrKiGzJAj9xDdUP929" next="i-da5e1100bb7b135f-140">
          <seg xml:id="i-6GaNBfmPNaRQJ5NPYyH9MV">
            Vi ska inte ha några nya byråkratiska mekanismer, men det kommer
            att finnas koordinatörer för varje land dit de olika pilotprojektens
            ansvariga rapporterar. Sedan kommer de att träffas på en årlig
            basis. Det kommer också att vara en årlig diskussion i allmänna
            rådet där jag själv sitter. Det kommer att finnas en högnivågrupp
            där alla 27 länder är välkomna för att se till att det blir öppet
            och att insynen är komplett. Genom de årliga träffarna kan vi
            dels göra ett slags utvärdering av var vi är, dels sätta press
            på varandra. Polen kommer som ordförande i slutet av 2011 kommer
            att göra en utvärdering och då ha detta som en av de viktigaste
            frågorna.
          </seg>
        </u>
        <u xml:id="i-da5e1100bb7b135f-140" prev="i-da5e1100bb7b135f-139" who="i-8GdisrKiGzJAj9xDdUP929">
          <seg xml:id="i-HKgF3V9zQ7A41EUrRMrXbs">
            Jag hoppas att vi ganska snart kan se hur det börjar röra sig
            i de här frågorna.
          </seg>
        </u>
        <note type="speaker" xml:id="i-E6PDsYFFdCDBczXpJVZuLG">
          Anf. 38 JOHAN LINANDER (c):
        </note>
        <u xml:id="i-da5e1100bb7b135f-141" next="i-da5e1100bb7b135f-142" who="i-U5MhCo51MGLLY94GAGJZhY">
          <seg xml:id="i-WxpwMzXbP6c99p96otkkGp">
            Herr talman! Tack, statsrådet, för återrapporten! Som många andra
            redan har varit inne på är det mycket glädjande att Östersjöstrategin
            har antagits. Det är ett bra svenskt initiativ, och det är mycket
            positivt att den nu är på plats. Nu gäller det att komma till
            handling.
          </seg>
        </u>
        <u xml:id="i-da5e1100bb7b135f-142" prev="i-da5e1100bb7b135f-141" who="i-U5MhCo51MGLLY94GAGJZhY" next="i-da5e1100bb7b135f-143">
          <seg xml:id="i-Rw6V5A5th1J31TZwFnQpVG">
            Jag tror att detta tillsammans med Helcoms Baltic Sea Action
            Plan gör att det nu finns förutsättningar för att förbättra miljön
            i Östersjön. Det krävs väldigt många åtgärder. Vi vet att Östersjön
            redan i dag faktiskt är ganska risigt. Nu är Östersjön näst intill
            ett innanhav i EU, men det är bara åtta av nio länder runt Östersjön
            som tillhör EU. Det nionde är ett ganska stort och betydelsefullt
            land, nämligen Ryssland.
          </seg>
        </u>
        <u xml:id="i-da5e1100bb7b135f-143" prev="i-da5e1100bb7b135f-142" who="i-U5MhCo51MGLLY94GAGJZhY" next="i-da5e1100bb7b135f-144">
          <seg xml:id="i-GE7jFUz4Gunv5sEeVvqyeE">
            Tidigare i höst var vi några riksdagsledamöter som var på den
            parlamentariska Östersjökonferensen i Danmark. Där diskuterade
            vi bland annat den då kommande Östersjöstrategin med de ryska
            deltagarna. Jag tror att man kan säga två saker utifrån den diskussion
            vi hade. Den ena är att Ryssland mycket gärna vill vara en aktiv
            part i Östersjöarbetet och i Östersjöstrategin. Den andra är att
            Ryssland inte tänker vidta en massa åtgärder bara för att EU säger
            åt dem att göra det.
          </seg>
        </u>
        <u xml:id="i-da5e1100bb7b135f-144" prev="i-da5e1100bb7b135f-143" who="i-U5MhCo51MGLLY94GAGJZhY">
          <seg xml:id="i-KS3dpvcY55hFaGGZ2WAn4t">
            Min fråga till statsrådet är: Vad har EU och det svenska ordförandeskapet
            gjort för att inkludera Ryssland i arbetet med Östersjöstrategin
            så att det verkligen blir nio länder av nio runt Östersjön som
            kan vara med och förbättra miljön i Östersjön?
          </seg>
        </u>
        <pb facs="http://data.riksdagen.se/fil/0ED22BEE-92A1-4D6F-AD7D-3934939D920B#page=18"/>
        <note type="speaker" xml:id="i-V2Ew4yhkNL42mkz2SNojA7">
          Anf. 39 Statsrådet CECILIA MALMSTRÖM (fp):
        </note>
        <u xml:id="i-da5e1100bb7b135f-145" next="i-da5e1100bb7b135f-146" who="i-8GdisrKiGzJAj9xDdUP929">
          <seg xml:id="i-XbAVJUJyiDUuQzGaddnBD1">
            Herr talman! Tack för frågan! Det är oerhört glädjande att vi
            har kunnat anta Östersjöstrategin. Nu börjar arbetet.
          </seg>
        </u>
        <u xml:id="i-da5e1100bb7b135f-146" prev="i-da5e1100bb7b135f-145" who="i-8GdisrKiGzJAj9xDdUP929" next="i-da5e1100bb7b135f-147">
          <seg xml:id="i-3FjehGezjrE151JHUtVzDo">
            Vi har hela tiden under arbetet varit mycket angelägna om att
            hålla Ryssland men även Norge informerade om Östersjön för att
            det ska vara så öppet och transparent som möjligt och inte förstås
            som någonting som hotar eller som konkurrerar. De signaler som
            vi har fått från Moskva är att de tycker att de har haft en bra
            dialog med oss.
          </seg>
        </u>
        <u xml:id="i-da5e1100bb7b135f-147" prev="i-da5e1100bb7b135f-146" who="i-8GdisrKiGzJAj9xDdUP929" next="i-da5e1100bb7b135f-148">
          <seg xml:id="i-3Ka83UKdnAwjEdaEEtSyHe">
            Nu är Östersjöstrategin en EU-strategi, men det kommer att finnas
            olika pilotprojekt där Ryssland på olika sätt är med. Jag tror
            precis som Johan Linander att det bara är om man är med och är
            delaktig som man kan förmås att vidta de olika åtgärderna. Det
            gäller på miljöområdet där Sankt Petersburg är involverat. Sedan
            kommer det inom ramen för den nordliga dimensionen att vara en
            del på hälsoområdet där Ryssland är ordförande om ett halvår.
            Då kommer de automatiskt in.
          </seg>
        </u>
        <u xml:id="i-da5e1100bb7b135f-148" prev="i-da5e1100bb7b135f-147" who="i-8GdisrKiGzJAj9xDdUP929">
          <seg xml:id="i-RYAoA5eYaDedQPCfrW9h7K">
            Det finns redan i dag projekt där Ryssland är med, och vi ser
            naturligtvis väldigt gärna att man även i framtiden hittar mycket
            konkreta frågor där man knyter upp ryska aktörer, för den delen
            även norska eftersom Norge berörs. Därigenom kan man öka förutsättningarna
            för att få bra resultat, inte minst på miljöområdet.
          </seg>
        </u>
        <note type="speaker" xml:id="i-Ls6edaZ2u7hTB6JAbw2PN5">
          Anf. 40 JOHAN LINANDER (c):
        </note>
        <u xml:id="i-da5e1100bb7b135f-149" next="i-da5e1100bb7b135f-150" who="i-U5MhCo51MGLLY94GAGJZhY">
          <seg xml:id="i-i5yfnVfJsDd7rEiTo4rqU">
            Herr talman! Tack för svaret! Det är glädjande att Ryssland involveras
            i det här arbetet. Även om vi gör väldigt mycket i Sverige och
            i andra länder runt Östersjön hjälper det inte mycket om det inte
            ens finns ett fungerande avloppsreningssystem i Kaliningrad där
            avloppsvattnet åker rakt ut i Östersjön. Även om vi vidtar mängder
            med åtgärder i Sverige och i de andra länderna är det klart att
            Östersjön inte kommer att vara starkare än dess svagaste länk.
          </seg>
        </u>
        <u xml:id="i-da5e1100bb7b135f-150" prev="i-da5e1100bb7b135f-149" who="i-U5MhCo51MGLLY94GAGJZhY">
          <seg xml:id="i-32TcjGGp2c5HEMB2mDS8uF">
            Min andra fråga handlar om ett annat nordiskt land, nämligen
            Island och utvidgningen. Diskuterades det över huvud taget under
            det här rådsmötet om utvidgningen och om Islands möjligheter att
            få förhandla vidare så att vi så snart som möjligt åtminstone
            kan vara fyra nordiska länder i EU? Sedan ser vi fram emot att
            vi ska vara fem, men det tar nog lite längre tid.
          </seg>
        </u>
        <note type="speaker" xml:id="i-KDMRb8g3rTFrmzjLwsFjgH">
          Anf. 41 Statsrådet CECILIA MALMSTRÖM (fp):
        </note>
        <u xml:id="i-da5e1100bb7b135f-151" who="i-8GdisrKiGzJAj9xDdUP929">
          <seg xml:id="i-Ltm6ESVk2dXXtHTkzoCoTh">
            Herr talman! Det är en ambition vi kan dela, men svaret är nej.
            Det pratades över huvud taget inte om utvidgningen, utan det kommer
            upp i december. Det är då man brukar ha en utvidgningsdiskussion.
            Då vet vi närmare om kommissionen kommer att redan ha hunnit titta
            så långt på den isländska avin att man kan föreslå att landet
            kan få kandidatstatus och får ett datum. Det är i dag lite för
            tidigt; det beror på hur snabbt man jobbar i kommissionen om det
            sker på den här sidan eller nästa sida årsskiftet. Men en större
            utvidgningsdebatt blir det i samband med decembertoppmötet.
          </seg>
        </u>
        <pb facs="http://data.riksdagen.se/fil/0ED22BEE-92A1-4D6F-AD7D-3934939D920B#page=19"/>
        <note type="speaker" xml:id="i-UGGbLNVa4VTsiPy6mDtHS8">
          Anf. 42 CHRISTER WINBÄCK (fp):
        </note>
        <u xml:id="i-da5e1100bb7b135f-152" next="i-da5e1100bb7b135f-153" who="i-6NzqsXjPzSi4BTz8BKo1Rg">
          <seg xml:id="i-KGLdrXGsLifxwVjtspHXVw">
            Herr talman! Tack, statsrådet, för en glädjande återrapport!
            Det är roligt att Lissabonfördraget nu har gått igenom och kommer
            att skrivas under under det svenska ordförandeskapet. Vi har också
            hört att Östersjöstrategin nu bockas av på agendan. Det är roligt
            att se att det går fram för svenska ordförandeskapet peu à peu.
          </seg>
        </u>
        <u xml:id="i-da5e1100bb7b135f-153" prev="i-da5e1100bb7b135f-152" who="i-6NzqsXjPzSi4BTz8BKo1Rg" next="i-da5e1100bb7b135f-154">
          <seg xml:id="i-QZsU1BPN5kAtgHF3Bz9mJ5">
            Min fråga handlar om migration och asyl. Jag har ställt frågan
            inför tidigare toppmöten om det som nu händer och där det är viktigt
            att se till att vi får ett bra samarbete och dialog i EU. Det
            utspelar sig hemska dramer i Medelhavet med flyktingar som kommer
            från Nordafrika till EU. Man arbetar tillsammans för att hitta
            strategier för att klara detta på ett bra sätt. Det rapporteras
            i återrapportsdokumentet att man nu når framgångar med det.
          </seg>
        </u>
        <u xml:id="i-da5e1100bb7b135f-154" prev="i-da5e1100bb7b135f-153" who="i-6NzqsXjPzSi4BTz8BKo1Rg">
          <seg xml:id="i-WjoBrgcP9Us9Sp5iHaFQy">
            Hur konkret kommer man att hitta former som gör att vi får ett
            bra mottagande, ett tryggt och värdigt mottagande, av de flyktingar
            som kommer och ser till att vi behandlar dem på ett bra sätt?
            Jag vet att man i Stockholmsprogrammet i december kommer att ta
            upp detta som en punkt. Hur går förhandlingarna, och hur klarar
            vi av detta?
          </seg>
        </u>
        <note type="speaker" xml:id="i-Sq4UF5xtoeYejnYHTTPa8w">
          Anf. 43 Statsrådet CECILIA MALMSTRÖM (fp):
        </note>
        <u xml:id="i-da5e1100bb7b135f-155" next="i-da5e1100bb7b135f-156" who="i-8GdisrKiGzJAj9xDdUP929">
          <seg xml:id="i-KKdPvDn1yGTB46nbpn9HP2">
            Herr talman! Detta är också en mycket viktig fråga. Det diskuterades
            under detta toppmöte eftersom en av punkterna var att kommissionen
            skulle ge ett slags lägesbeskrivning. Det finns en stor oro, inte
            minst i några av de sydeuropeiska länderna som driver på i frågan.
            Det finns några slutsatsparagrafer kring detta.
          </seg>
        </u>
        <u xml:id="i-da5e1100bb7b135f-156" prev="i-da5e1100bb7b135f-155" who="i-8GdisrKiGzJAj9xDdUP929" next="i-da5e1100bb7b135f-157">
          <seg xml:id="i-HE7N5wMW6hgotXSAxnyLCQ">
            Det som framför allt diskuterades kretsade kring att man ska
            upprätta ett mottagningskontor någonstans inom EU. Det fattas
            beslut om detta lite senare i berörd rådskonstellation. Kommissionen
            redogjorde lite grann för det samarbetet. Man försöker samarbeta
            med till exempel Turkiet när det gäller flyktingar och migranter
            och hur det samarbetet kan stärkas. Vi försöker få till stånd
            ett samarbete med Libyen. Det är av naturliga skäl inte helt enkelt.
            Men det är ett centralt land i det sammanhanget. Tobias Billström
            har vid flera tillfällen försökt fördjupa kontakterna där och
            hitta ett arbetssätt.
          </seg>
        </u>
        <u xml:id="i-da5e1100bb7b135f-157" prev="i-da5e1100bb7b135f-156" who="i-8GdisrKiGzJAj9xDdUP929" next="i-da5e1100bb7b135f-158">
          <seg xml:id="i-WSmzaoDmVbLhTcypxTQQ4J">
            Vi pratade också om hur vi i fortsättningen ska kunna ha en solidaritet
            i de här frågorna och hjälpa och stötta varandra. Det är ganska
            självklart, men det bygger på att varje medlemsland har ett mottagningssystem
            som fungerar. Man får hjälpa en del länder att bygga upp ett sådant.
          </seg>
        </u>
        <u xml:id="i-da5e1100bb7b135f-158" prev="i-da5e1100bb7b135f-157" who="i-8GdisrKiGzJAj9xDdUP929" next="i-da5e1100bb7b135f-159">
          <seg xml:id="i-MiJr4A1Y8n7J12GCHKBgkM">
            Vid decembertoppmötet, tror jag, kommer det att handla väldigt
            mycket om migration. Då ska Stockholmsprogrammet antas, och inom
            ramen för det finns hel del migrationsfrågor. Samtidigt är migrationsfrågorna
            väldigt långsiktiga. De handlar om utveckling, handel, samarbete
            och så vidare på mycket lång sikt. De kommer säkert att leva kvar
            som en dominerande punkt på EU:s agenda de närmaste åren.
          </seg>
        </u>
        <u xml:id="i-da5e1100bb7b135f-159" prev="i-da5e1100bb7b135f-158" who="i-8GdisrKiGzJAj9xDdUP929">
          <seg xml:id="i-8j4q6jRiMJBdTGs8QcWGTk">
            Det var en diskussion som mest handlade om läget, och man uppmanar
            kommissionen att titta vidare på hur Frontex kan användas och
            stärkas och att återkomma till detta i början av nästa år. Det
            fattades inte så mycket beslut på det området.
          </seg>
        </u>
        <pb facs="http://data.riksdagen.se/fil/0ED22BEE-92A1-4D6F-AD7D-3934939D920B#page=20"/>
        <note type="speaker" xml:id="i-AYVAe1XSgPwBZDgmKWk6gn">
          Anf. 44 CHRISTER WINBÄCK (fp):
        </note>
        <u xml:id="i-da5e1100bb7b135f-160" next="i-da5e1100bb7b135f-161" who="i-6NzqsXjPzSi4BTz8BKo1Rg">
          <seg xml:id="i-D1VnMduCv9wDQcUDboJyGQ">
            Herr talman! Det känns bra att man tar frågan på allvar och arbetar
            vidare med den. Det handlar om att skapa trygghet för alla de
            flyktingar som är på väg från länder med oroshärdar, ekonomisk
            kris och annat. Men det handlar också om att se till att skapa
            samarbete inte bara i EU utan också med de länder som ligger utanför
            EU och som många av flyktingarna kommer ifrån så att vi kan känna
            att vi har en bra dialog med de länderna.
          </seg>
        </u>
        <u xml:id="i-da5e1100bb7b135f-161" prev="i-da5e1100bb7b135f-160" who="i-6NzqsXjPzSi4BTz8BKo1Rg">
          <seg xml:id="i-H4xyLWuSoe1szPXfReARF6">
            Jag tycker att det är bra att statsrådet konstaterar att samarbetet
            går framåt och att det kommer att ta en bra bit av decembermötet
            vad gäller Stockholmsprogrammet att diskutera de här frågorna.
            Jag vill bara stämma in i att det är bra att det tas på allvar.
          </seg>
        </u>
        <note type="speaker" xml:id="i-Njf9ntd38aNRnoU6w8hWVX">
          Anf. 45 IRENE OSKARSSON (kd):
        </note>
        <u xml:id="i-da5e1100bb7b135f-162" next="i-da5e1100bb7b135f-163" who="i-9BhJo8qQot8sFJg6YMJxQP">
          <seg xml:id="i-6i4p1TGh45UwzUBU3aUVfR">
            Herr talman! Även jag instämmer i att det är glädjande att se
            att vi är på gång i det arbete som måste vara det mest spännande
            man kan ägna sig åt för tillfället.
          </seg>
        </u>
        <u xml:id="i-da5e1100bb7b135f-163" prev="i-da5e1100bb7b135f-162" who="i-9BhJo8qQot8sFJg6YMJxQP" next="i-da5e1100bb7b135f-164">
          <seg xml:id="i-XbRdSZjzFi1YqFvJe5zwRs">
            Ett par andra frågeställare har berört delar av det jag hade
            tänkt fråga om, så jag ska inte upprepa frågor som rör skog och
            flyktingmottagande utan snarare be att få en vidarebeskrivning
            av det som handlar om hur vi skapar en tillit bland de länder
            som känner sig som de minst privilegierade i vår värld vad gäller
            möjlighet att bidra i det här arbetet. Det är de länder som här
            står nämnda som de minst utvecklade länderna.
          </seg>
        </u>
        <u xml:id="i-da5e1100bb7b135f-164" prev="i-da5e1100bb7b135f-163" who="i-9BhJo8qQot8sFJg6YMJxQP" next="i-da5e1100bb7b135f-165">
          <seg xml:id="i-AhdN3miP4tXWRuMnGGv2Wb">
            Hur skapar vi tilltro till att det vi nu är på väg att genomdriva
            också ska kunna hända, att vi får med oss alla de här länderna
            på vagnen?
          </seg>
        </u>
        <u xml:id="i-da5e1100bb7b135f-165" prev="i-da5e1100bb7b135f-164" who="i-9BhJo8qQot8sFJg6YMJxQP">
          <seg xml:id="i-RWWi53VekcJyVz8F2WjtV6">
            Det har sagts att man vill se ett forum på hög nivå med FN som
            förebild för att just hitta former för den ekonomiska strukturen.
            Är alla EU-länder överens om detta? Står EU enat bakom vår statsminister
            i de här frågorna? Det är oerhört viktigt att dessa länder känner
            sig trygga med vad vi nu föreslår.
          </seg>
        </u>
        <note type="speaker" xml:id="i-2TkxtR5GwJuFTDuYFYkr9G">
          Anf. 46 Statsrådet CECILIA MALMSTRÖM (fp):
        </note>
        <u xml:id="i-da5e1100bb7b135f-166" next="i-da5e1100bb7b135f-167" who="i-8GdisrKiGzJAj9xDdUP929">
          <seg xml:id="i-LMd5TJVARUHVNhsFujGBNG">
            Herr talman! Tack för frågan! Det är egentligen en mycket svår
            fråga att svara på, för alla utvecklingsländer har inte helt och
            fullt samma syn. Ibland låter det som att alla är helt eniga,
            men sedan visar det sig att det finns ganska stora skillnader
            mellan de allra mest fattiga och utsatta länderna och de som ibland
            kallas utvecklingsländer men som, vilket jag sade tidigare, har
            en ganska kraftig tillväxt och stor potential och teknisk kompetens
            att ta en hel del av det här ansvaret själva.
          </seg>
        </u>
        <u xml:id="i-da5e1100bb7b135f-167" prev="i-da5e1100bb7b135f-166" who="i-8GdisrKiGzJAj9xDdUP929" next="i-da5e1100bb7b135f-168">
          <seg xml:id="i-PycwHSg9WkoxKs9rWidSYo">
            Det finns liksom inte en strategi för alla andra, utan man får
            försöka bryta ned detta. Vi hade till exempel ett möte med Brasilien
            för inte så länge sedan och med Sydafrika, och nu blir det möten
            med Indien och Kina. Det är lite olika strategier där.
          </seg>
        </u>
        <pb facs="http://data.riksdagen.se/fil/0ED22BEE-92A1-4D6F-AD7D-3934939D920B#page=21"/>
        <u xml:id="i-da5e1100bb7b135f-168" prev="i-da5e1100bb7b135f-167" who="i-8GdisrKiGzJAj9xDdUP929">
          <seg xml:id="i-LrTj4vbJAg7ToveegVaVov">
            Det är klart att det handlar väldigt mycket om tillit. Och det
            handlar om att just de allra mest utsatta länderna, också ekonomiskt,
            i många fall kommer att vara de länder som drabbas hårdast av
            klimatförändringarna och en temperaturhöjning. Det handlar om
            att vinna deras tillit och säga: Ja, vi är beredda att hjälpa
            till. Men vi ska inte villkorslöst pytsa ut pengar utan styra
            dem till projekt som handlar om att bevara skogen, som vi har
            talat om tidigare, att hitta olika typer av tekniker och teknologier
            som gör att de också kan utvecklas men på ett miljövänligt sätt,
            att hitta energianvändning som är mindre resurskrävande och så
            vidare. Där kan vi bistå med pengar men också med tekniköverföring
            och kunskapsöverföring. Det är ett samtal som ständigt pågår.
            Jag håller helt med frågeställaren om att det här är oerhört viktigt,
            för det bygger mycket på tillit. Jag tror inte att det var det
            som Irene Oskarsson avsåg med frågan, men det är som sagt en splittrad
            bild av de andra länderna. Man får närma sig dem lite grann var
            för sig, och det försöker vi också att göra.
          </seg>
        </u>
        <note type="speaker" xml:id="i-3VoDQ7sSqTh4nRrfTXTAp6">
          Anf. 47 IRENE OSKARSSON (kd):
        </note>
        <u xml:id="i-da5e1100bb7b135f-169" next="i-da5e1100bb7b135f-170" who="i-9BhJo8qQot8sFJg6YMJxQP">
          <seg xml:id="i-E5m3joJKwRjAVGvkeoybPX">
            Herr talman! Tack för svaret! Det är en oerhört stor skillnad
            på de här länderna inbördes. Därför kan man inte, precis som statsrådet
            nu sade, se dem som en grupp för sig utan hantera dem på olika
            sätt.
          </seg>
        </u>
        <u xml:id="i-da5e1100bb7b135f-170" prev="i-da5e1100bb7b135f-169" who="i-9BhJo8qQot8sFJg6YMJxQP">
          <seg xml:id="i-HAm5nSqT5GJc2MyNyAaXu8">
            Det finns en annan viktig punkt, som också har diskuterats, nämligen
            skogen. Men när det gäller markanvändningen i stort finns det
            en diskussion i rådet om att det inte bara handlar om skogen utan
            om hur vi hanterar all vår mark för att kunna producera bland
            annat den mat som vi kommer att behöva framgent. Finns också de
            diskussionerna med i det här sammanhanget i ett globalt perspektiv,
            alltså åkermarken i första hand?
          </seg>
        </u>
        <note type="speaker" xml:id="i-46NJ94UtAtFu3a6Q5oSGoJ">
          Anf. 48 Statsrådet CECILIA MALMSTRÖM (fp):
        </note>
        <u xml:id="i-da5e1100bb7b135f-171" who="i-8GdisrKiGzJAj9xDdUP929">
          <seg xml:id="i-FZynMdhZH9prnJ5JmzkRw1">
            Herr talman! Ja, det gör de naturligtvis. Men detta diskuterades
            inte på toppmötet i förra veckan, utan det är diskussioner som
            förs inte minst i miljöministerkretsen och i arbetsgrupperna.
            Diskussionen är i allra högsta grad närvarande. Men detta diskuterades
            inte just i torsdags och fredags utöver de mer generella skrivningarna
            som jag tidigare har refererat till.
          </seg>
        </u>
        <note type="speaker" xml:id="i-RDKTGciczsZnjVm2ske5M">
          Anf. 49 MAX ANDERSSON (mp):
        </note>
        <u xml:id="i-da5e1100bb7b135f-172" next="i-da5e1100bb7b135f-173" who="i-Q6UywURdDfH4kXfTm7hwEb">
          <seg xml:id="i-N3wCrCtSgMZm77de4sSvCV">
            Herr talman! Tack, ministern, för en bra föredragning, ännu en
            återrapport från ännu ett toppmöte!
          </seg>
        </u>
        <u xml:id="i-da5e1100bb7b135f-173" prev="i-da5e1100bb7b135f-172" who="i-Q6UywURdDfH4kXfTm7hwEb" next="i-da5e1100bb7b135f-174">
          <seg xml:id="i-EesigAERp1Lp5EvY4zhJPa">
            Jag vill börja med att gratulera till Östersjöstrategin. Det
            är bra att man har fått igenom den. Man har visserligen inte fått
            några nya pengar. Men när ett ordförandeland gör en så viktig
            fråga till sin hjärtefråga och säger att snälla, kan vi inte få
            en bättre samordning här, vi begär inga nya pengar, vore det väl
            underligt och totalt fiasko om man inte hade fått igenom Östersjöstrategin.
            Det gläder mig att regeringen lyckades få igenom den. Det är bra.
          </seg>
        </u>
        <u xml:id="i-da5e1100bb7b135f-174" prev="i-da5e1100bb7b135f-173" who="i-Q6UywURdDfH4kXfTm7hwEb" next="i-da5e1100bb7b135f-175">
          <seg xml:id="i-8Ke7u2DBs7Gfcyra3N2HVF">
            Jag tänkte tala om en annan fråga, och det är klimatfinansieringen.
            En av kärnfrågorna inför de globala klimatavtalen är hur vi ska
            få med oss syd på att minska utsläppen. Det här handlar inte om
            stöd och om bistånd. Det handlar om skadestånd till dem som drabbats
            hårdast av klimatförändringarna från de rika länderna som har
            ställt till klimatkrisen genom att släppa ut så mycket koldioxid
            de senaste århundradena.
          </seg>
        </u>
        <u xml:id="i-da5e1100bb7b135f-175" prev="i-da5e1100bb7b135f-174" who="i-Q6UywURdDfH4kXfTm7hwEb">
          <seg xml:id="i-pWv6jS7NmtCqGo2m14XPL">
            Jag har läst rapporteringen i svenska medier och i andra länders
            medier, och jag är minst sagt förbryllad. Här talar regeringen
            om att man har löst finansieringsfrågan, att man har nått enighet,
            att klimatpaketet är färdigt. Men i internationella medier talas
            det inte om enighet. Där säger journalister: Man har skjutit de
            svåra finansieringsfrågorna på framtiden. Man talar om att en
            rättmätig andel är vi beredda att betala under förutsättning att
          </seg>
        </u>
        <pb facs="http://data.riksdagen.se/fil/0ED22BEE-92A1-4D6F-AD7D-3934939D920B#page=22"/>
        <note xml:id="i-4SbPNWmTwPtgpGvfHyduJj">
          Jag vill fråga ministern: Varför skiljer sig rapporteringen från
          toppmötet mellan svenska medier och internationella medier så
          oerhört mycket?
        </note>
        <note type="speaker" xml:id="i-DaTAZVxVtSAF7c9Hvz28nj">
          Anf. 50 Statsrådet CECILIA MALMSTRÖM (fp):
        </note>
        <u xml:id="i-da5e1100bb7b135f-177" next="i-da5e1100bb7b135f-178" who="i-8GdisrKiGzJAj9xDdUP929">
          <seg xml:id="i-SGbG7WpGFaq96WUmNbT4Ki">
            Herr talman! Jag tänkte först att jag skulle tacka för berömmet
            men förstod sedan att det inte var något beröm, så det gör jag
            inte.
          </seg>
        </u>
        <u xml:id="i-da5e1100bb7b135f-178" prev="i-da5e1100bb7b135f-177" who="i-8GdisrKiGzJAj9xDdUP929" next="i-da5e1100bb7b135f-179">
          <seg xml:id="i-7CcvwS6Rce2P58QMXD9VfM">
            Frågan om hur Östersjöstrategin ska finansieras är den vi håller
            på att kämpa med. Att tala om skadestånd tror jag inte är ett
            särskilt konstruktivt inlägg i debatten. Vi har sagt att vi ska
            stå för en stor del av kostnaderna när det gäller de allra mest
            utsatta länderna genom bistånd, teknologiöverföringar och olika
            typer av stöd, så att de också ska kunna genomgå en utveckling
            men som är mer energisnål och mer miljö- och klimatsmart, och
            det ska vi göra.
          </seg>
        </u>
        <u xml:id="i-da5e1100bb7b135f-179" prev="i-da5e1100bb7b135f-178" who="i-8GdisrKiGzJAj9xDdUP929">
          <seg xml:id="i-GfeUcLsPVcxP9kwtAqEgm2">
            Jag läser också ganska många europeiska tidningar och tycker
            ändå att bilden är ganska samstämmig. Nej, vi har inte satt en
            prislapp på hur mycket EU ska betala. Det trodde vi inte skulle
            vara möjligt. Vi har enats om att stå fast vid EU:s ledarskap
            när det gäller att återigen bekräfta principen som vi vet att
            Miljöpartiet ofta återkommer till i EU-nämnden, nämligen att vi
            ska gå upp till 30 procent om det blir ett globalt avtal. Vi tror
            på siffran 100 miljarder, som kommissionen har presenterat, och
            att det kommer att behövas 57 miljarder i en kort startfas. Vi
            bekräftar de här siffrorna som tidigare bara har cirkulerat. Det
            är ett steg i sig. Sedan har vi inte enats om exakt hur mycket
            Tyskland, Frankrike, Bulgarien och Sverige ska betala, och det
            trodde vi heller inte att vi skulle göra. Vi har heller inte ställt
            i utfästelse att vi skulle kunna lösa detta redan på det här toppmötet.
            Men vi står fast vid mandatet. Att vi har tydliga fördelningsnycklar
            och en tydlig politik återspeglas också i de medier som jag har
            läst.
          </seg>
        </u>
        <note type="speaker" xml:id="i-VosQUhVdp4vxrktNvt51wQ">
          Anf. 51 MAX ANDERSSON (mp):
        </note>
        <u xml:id="i-da5e1100bb7b135f-180" next="i-da5e1100bb7b135f-181" who="i-Q6UywURdDfH4kXfTm7hwEb">
          <seg xml:id="i-7otA5zgEENvT6cvFEjXdS9">
            Herr talman! Jag vill bara förtydliga att Miljöpartiet anser
            att vi bör se till att minska utsläppen med 40 procent fram till
            år 2020, så att vi verkligen kan vara säkra på att undgå att vi
            spräcker tvågradersmålet.
          </seg>
        </u>
        <u xml:id="i-da5e1100bb7b135f-181" prev="i-da5e1100bb7b135f-180" who="i-Q6UywURdDfH4kXfTm7hwEb" next="i-da5e1100bb7b135f-182">
          <seg xml:id="i-AUZ4pvxYVPZD2iyueeaqX5">
            Det finns saker i klimatöverenskommelsen som är värda att berömma,
            ja. Men jag tycker att regeringen, och framför allt alliansledamöterna,
            överdriver något fruktansvärt när man talar om ett historiskt
            toppmöte och en historisk framgång.
          </seg>
        </u>
        <u xml:id="i-da5e1100bb7b135f-182" prev="i-da5e1100bb7b135f-181" who="i-Q6UywURdDfH4kXfTm7hwEb" next="i-da5e1100bb7b135f-183">
          <seg xml:id="i-LaYCbHJYhzm4rGvbkLvDc3">
            När det gäller finansieringen behövs det 100 miljarder. EU har
            efter hårda strider på toppmötet, där bland annat Merkel inte
            ville att man skulle nämna några siffror alls, fått toppmötet
            att notera hur mycket kommissionen vill att vi ska betala. Kommissionen
            har pratat om 215 miljarder. Hur de 215 miljarderna ska finansieras
            råder det ännu ingen enighet om.
          </seg>
        </u>
        <u xml:id="i-da5e1100bb7b135f-183" prev="i-da5e1100bb7b135f-182" who="i-Q6UywURdDfH4kXfTm7hwEb">
          <seg xml:id="i-DSsHZL9uuN46iKz5oJuLM8">
            Jag måste säga att 215 miljarder är ett väldigt brett spektrum.
          </seg>
        </u>
        <pb facs="http://data.riksdagen.se/fil/0ED22BEE-92A1-4D6F-AD7D-3934939D920B#page=23"/>
        <note type="speaker" xml:id="i-X2RUzSvy8HmBa2n6wTVmhs">
          Anf. 52 Statsrådet CECILIA MALMSTRÖM (fp):
        </note>
        <u xml:id="i-da5e1100bb7b135f-184" next="i-da5e1100bb7b135f-185" who="i-8GdisrKiGzJAj9xDdUP929">
          <seg xml:id="i-Cmvb9ZFuqjZMNnUZMqWQ78">
            Herr talman! Jag vet att Miljöpartiet tycker att vi ska gå ännu
            längre. Sverige har också gått längre på nationell nivå. Att höja
            de europeiska ambitionerna innan vi ens vet om vi får med oss
            några andra aktörer i världen kan vi göra, men då blir det bara
            vackert prat. Det är inte ett särskilt effektivt sätt om vi vill
            komma till en internationell förhandling som är seriös och där
            vi vill uppnå någonting. Sverige kan ställa krav på minskade utsläpp
            med 90 procent, men om inget annat land står bakom det har det
            inte särskilt stor effekt.
          </seg>
        </u>
        <u xml:id="i-da5e1100bb7b135f-185" prev="i-da5e1100bb7b135f-184" who="i-8GdisrKiGzJAj9xDdUP929" next="i-da5e1100bb7b135f-186">
          <seg xml:id="i-YMaXGtLBvvaXPMdYiKHuQd">
            Vi står för en mikroskopisk del av de globala utsläppen. Därför
            har vi valt att jobba så här. Max Andersson har ju många gånger
            varit med och lyssnat på rapporter från otaliga möten i EU. Det
            är så man jobbar; man bekräftar, man noterar, man arbetar sig
            långsamt framåt. Siffror som tidigare bara har cirkulerat slås
            fast och som 27 länder står bakom.
          </seg>
        </u>
        <u xml:id="i-da5e1100bb7b135f-186" prev="i-da5e1100bb7b135f-185" who="i-8GdisrKiGzJAj9xDdUP929">
          <seg xml:id="i-MUN3GotnJfJTqDFBx18fCj">
            Visst, det är ett lite brett spann. Jag håller med om det. Det
            hade varit roligt om vi hade kunnat minska det ytterligare. Det
            var inte möjligt. Men vi har ändå slagit fast siffrorna som EU
            aldrig tidigare har sagt sig stå bakom. Det har varit beräkningar
            från kommissionen. Nu står de i slutsatserna, och vi är beredda
            att utifrån dem ta vår skäliga del. Vi är också beredda att titta
            på den interna bördefördelningen genom den arbetsgrupp som precis
            har tillsatts. Jag tycker ändå att det är ett mycket stort steg
            på väg.
          </seg>
        </u>
        <note type="speaker" xml:id="i-XuxPGR8iacCEFuP3jCpGur">
          Anf. 53 CARINA OHLSSON (s):
        </note>
        <u xml:id="i-da5e1100bb7b135f-187" next="i-da5e1100bb7b135f-188" who="i-Uxe3rhosBnSZpqJX5d7gpy">
          <seg xml:id="i-6fuyVX7fimeUfhLkxnRAnZ">
            Herr talman! Det här kanske i alla fall till en början låter
            som ett hyllningstal, och flera sådana har vi hört här.
          </seg>
        </u>
        <u xml:id="i-da5e1100bb7b135f-188" prev="i-da5e1100bb7b135f-187" who="i-Uxe3rhosBnSZpqJX5d7gpy" next="i-da5e1100bb7b135f-189">
          <seg xml:id="i-JNRaVJexjPRw2iW8Rf2cNc">
            Jag vill börja med att berömma statsrådet Malmström och betona
            det som står i slutsatserna, att Europeiska unionen mer än någonsin
            tidigare är fast besluten att spela en ledande roll och bidra
            till att ett globalt, ambitiöst och övergripande avtal kommer
            till stånd.
          </seg>
        </u>
        <u xml:id="i-da5e1100bb7b135f-189" prev="i-da5e1100bb7b135f-188" who="i-Uxe3rhosBnSZpqJX5d7gpy" next="i-da5e1100bb7b135f-190">
          <seg xml:id="i-SbRUupVtACcMTPWsZgPCxy">
            Det är med anledning av det som man känner sig bekymrad när man
            läser TT-meddelanden från USA. Statsministern verkar inte riktigt
            vara inne på samma sak, utan man kan läsa där att han inte heller
            väntar sig ett internationellt legalt bindande avtal om klimatet
            i Köpenhamn. Det skulle jag vilja ha utvecklat. Vi har ju sett
            den här tudelningen tidigare med finansministern som är mer pessimistisk
            och miljöministern som är optimistisk. Vi får hoppas att den optimistiska
            delen är den som vinner till slut och får rätt.
          </seg>
        </u>
        <u xml:id="i-da5e1100bb7b135f-190" prev="i-da5e1100bb7b135f-189" who="i-Uxe3rhosBnSZpqJX5d7gpy">
          <seg xml:id="i-4FTZaR7CDPHpJK7xRdWBgr">
            Jag skulle vilja ha lite kommentarer från statsrådet om det här,
            alltså om vad som är regeringens förhoppning och vad man ska ta
            till för att verkligen få bindande avtal. Det handlar också om
            USA:s roll, för det kan man också läsa i slutsatserna om, och
            då antar jag att man bland annat talar om USA när det står att
            andra utvecklade länder också bör visa sitt ledarskap. Man har
            också varit, tycker jag, lite undfallande mot USA och Obama och
            nästan sagt att de inte haft så lång tid på sig med den ledning
            som de nu har för att kunna nå bindande överenskommelser, och
            det tycker jag är lite för vagt. Jag tycker definitivt att USA
            också måste ställa upp och inta den ledande rollen. Jag skulle
            alltså vilja ha lite kommentarer från statsrådet när det gäller
            detta.
          </seg>
        </u>
        <pb facs="http://data.riksdagen.se/fil/0ED22BEE-92A1-4D6F-AD7D-3934939D920B#page=24"/>
        <note type="speaker" xml:id="i-LaqrRnR1As4QhU2wbyjQkS">
          Anf. 54 Statsrådet CECILIA MALMSTRÖM (fp):
        </note>
        <u xml:id="i-da5e1100bb7b135f-191" next="i-da5e1100bb7b135f-192" who="i-8GdisrKiGzJAj9xDdUP929">
          <seg xml:id="i-EKJMnVnU2Wb8iumbDFuJt9">
            Herr talman! Det är väl lite av miljöministrarnas roll att vara
            optimister och finansministrarnas roll att vara pessimister i
            alla frågor! Det är kanske så arbetsfördelningen går till, och
            så möts man på mitten.
          </seg>
        </u>
        <u xml:id="i-da5e1100bb7b135f-192" prev="i-da5e1100bb7b135f-191" who="i-8GdisrKiGzJAj9xDdUP929" next="i-da5e1100bb7b135f-193">
          <seg xml:id="i-2543P9xiSc7qPj7b1T7g5R">
            Det är klart att vårt mål är att nå ett komplett avtal som är
            globalt bindande i Köpenhamn. Det är vårt mål. Det är statsministerns
            mål också.
          </seg>
        </u>
        <u xml:id="i-da5e1100bb7b135f-193" prev="i-da5e1100bb7b135f-192" who="i-8GdisrKiGzJAj9xDdUP929" next="i-da5e1100bb7b135f-194">
          <seg xml:id="i-4o4WU1rG3nLWe9TW4W8pqQ">
            Är det möjligt? Nej, jag tror inte att det är möjligt att nå
            ett komplett, färdigförhandlat, globalt, bindande avtal i Köpenhamn.
            Jag tror inte att någon tror det längre. Men att nå en bra bit
            på vägen är naturligtvis ambitionen. Inte heller i Kyoto blev
            det totalt färdigt, utan det pågick ju efterförhandlingar under
            mycket lång tid efteråt, men man fick en ramöverenskommelse som
            var ledande för samtalen och förhandlingarna efteråt.
          </seg>
        </u>
        <u xml:id="i-da5e1100bb7b135f-194" prev="i-da5e1100bb7b135f-193" who="i-8GdisrKiGzJAj9xDdUP929" next="i-da5e1100bb7b135f-195">
          <seg xml:id="i-EaqYTAHfEejB4hhAz89FmR">
            Jag hoppas naturligtvis att vi ska nå så långt som det någonsin
            är möjligt. Det återstår 34 dagar, men kommer det att vara en
            totalt färdig, helt klar lösning att sjösätta? Nej, troligen inte.
            Det tror jag att både miljö- och finansministern är överens om.
          </seg>
        </u>
        <u xml:id="i-da5e1100bb7b135f-195" prev="i-da5e1100bb7b135f-194" who="i-8GdisrKiGzJAj9xDdUP929" next="i-da5e1100bb7b135f-196">
          <seg xml:id="i-DiJiUsUC4xn9DRsLpwKsdj">
            Vi har sagt vid flera tillfällen jag har hört statsministern
            säga det också offentligt, och han har blivit citerad i många
            internationella medier att vi inte tycker att det som har kommit
            hittills från USA är tillräckligt. Det är inte bra nog om vi ska
            uppnå målet som vi har på två grader.
          </seg>
        </u>
        <u xml:id="i-da5e1100bb7b135f-196" prev="i-da5e1100bb7b135f-195" who="i-8GdisrKiGzJAj9xDdUP929" next="i-da5e1100bb7b135f-197">
          <seg xml:id="i-SbHEXhwpZ2hEg8z6UwfByZ">
            Sedan vet vi ju att amerikanerna har svårigheter att få igenom
            förslag i senaten till exempel. Det är en verklighet vi inte kan
            blunda för, men det är klart att vi tycker att de ska ta sin del
            av ansvaret. USA är det land som står för en mycket stor del av
            utsläppen, och därför är det rimligt att de tar det ansvaret,
            och jag är helt säker på att just nu som vi talar diskuterar man
            detta i Washington, och det kommer att fortsätta. Det gäller även
            andra länder. Det gäller Australien, det gäller Ryssland, det
            gäller Japan där det som sagt kommer positiva signaler och det
            gäller Nya Zeeland och så vidare. De ska också ta sin del av ansvaret
            för detta.
          </seg>
        </u>
        <u xml:id="i-da5e1100bb7b135f-197" prev="i-da5e1100bb7b135f-196" who="i-8GdisrKiGzJAj9xDdUP929">
          <seg xml:id="i-6BkhbZc7qsJ6Rdp2CuQdSy">
            Det vi har sett hittills är inte tillräckligt, men vi har naturligtvis
            inte gett upp ännu. Det återstår 34 dagar.
          </seg>
        </u>
        <note type="speaker" xml:id="i-XBgLiyEwEEX9pnFvF3vx9R">
          Anf. 55 CARINA OHLSSON (s):
        </note>
        <u xml:id="i-da5e1100bb7b135f-198" who="i-Uxe3rhosBnSZpqJX5d7gpy">
          <seg xml:id="i-4DBemY6cgTsUTkWToeaMdz">
            Herr talman! Tyvärr tyckte jag nu att statsrådet backade lite.
            Jag kan förstå om man inte kommer att lösa hela klimatfrågan för
            all framtid nu, för så kommer det inte att vara. Man kommer att
            få hålla på med den så länge som både jag och Cecilia Malmström
            lever, det är jag helt övertygad om, och därom tror jag att vi
            är överens. Men ambitionen måste väl ändå vara att man ska få
            ett avtal till stånd i Köpenhamn, och där hoppas jag att regeringen
            inte slirar. Det finns olika uttalanden här, och det är det som
            jag skulle vilja ha ett klargörande om, och vad man kommer att
            kunna spela in då, och också kanske att man väger ihop de frågor
            som diskuterades nu på toppmötet med den finansiella krisen och
            klimatkrisen. Man kan faktiskt väga ihop dem och se att man faktiskt
            gör finansiella vinster också om man investerar i klimatförbättrande.
            Där har vi ju en del erfarenhet från svenskt håll, så jag hoppas
            att man kan använda sig av det för att verkligen komma längre.
            Jag hoppas att EU-ministern inte backar här.
          </seg>
        </u>
        <pb facs="http://data.riksdagen.se/fil/0ED22BEE-92A1-4D6F-AD7D-3934939D920B#page=25"/>
        <note type="speaker" xml:id="i-Rwd5Qs7x3sd85cK2TbWoVq">
          Anf. 56 Statsrådet CECILIA MALMSTRÖM (fp):
        </note>
        <u xml:id="i-da5e1100bb7b135f-199" next="i-da5e1100bb7b135f-200" who="i-8GdisrKiGzJAj9xDdUP929">
          <seg xml:id="i-Rm1ymAYLCLCGyAoJiKavZL">
            Herr talman! Nej, vi har absolut inte gett upp, och det som Carina
            Ohlsson sade här på slutet är oerhört viktigt, för här finns det
            beräkningar de är fluffiga, men det är miljontals jobb som kan
            skapas! Det är gröna jobb, och det är miljontals kronor som vi
            kan tjäna på att göra gröna investeringar och skapa gröna jobb
            och gå över till mer grön energianvändning. Det här är absolut
            en tillväxtbransch, och det måste vi vara noga med att framhålla.
          </seg>
        </u>
        <u xml:id="i-da5e1100bb7b135f-200" prev="i-da5e1100bb7b135f-199" who="i-8GdisrKiGzJAj9xDdUP929" next="i-da5e1100bb7b135f-201">
          <seg xml:id="i-WB1eP3QrH54eLFgAXGbbPk">
            Sverige har en hel del erfarenheter, och i andra länder har man
            andra. Det är oerhört viktigt att det spelar in att det också
            är lönsamt att satsa klimatsmart trots den finansiella krisen
            som slår hårt men är temporär. Det är inte bara ett åtagande,
            utan det kommer att vara lönsamt. Det är absolut viktigt att framhålla
            detta. Det gör vi, men jag skulle kanske ha varit ännu tydligare
            med detta tidigare.
          </seg>
        </u>
        <u xml:id="i-da5e1100bb7b135f-201" prev="i-da5e1100bb7b135f-200" who="i-8GdisrKiGzJAj9xDdUP929">
          <seg xml:id="i-DVX4CWBvcU2XbuPnAa8Tvk">
            Vi har naturligtvis inte gett upp inför Köpenhamn. Vi kommer
            att satsa på att få ett så bra avtal som det någonsin är möjligt.
            Ända fram tror jag tyvärr inte att vi kommer att nå, utan det
            kommer att återstå en hel del arbete. Men naturligtvis: Ett så
            ambitiöst avtal som det någonsin är möjligt är vår ambition.
          </seg>
        </u>
        <note type="speaker" xml:id="i-Fhanz3LmnqgzNquk5mJZe7">
          Anf. 57 BENGT-ANDERS JOHANSSON (m):
        </note>
        <u xml:id="i-da5e1100bb7b135f-202" next="i-da5e1100bb7b135f-203" who="i-P2x4fiHNXrW2XTzJZRJeJJ">
          <seg xml:id="i-Ai98iB355kdesa8XfQjAii">
            Herr talman! Jag tror att det var många som trodde inför det
            svenska ordförandeskapet att det skulle bli en ganska händelsefattig
            tid mot bakgrund av att EU-kommissionen är stadd i förnyelse,
            EU-parlamentet har precis kommit på plats och så vidare. Därför
            tror jag att det är med en innerlig stolthet som alla svenskar
            nu känner att Sveriges ordförandeskap spelar en så pass viktig
            roll i de stora frågorna. Jag tänker bland annat naturligtvis
            på klimatfrågan, Östersjöfrågan och Lissabonfördraget.
          </seg>
        </u>
        <u xml:id="i-da5e1100bb7b135f-203" prev="i-da5e1100bb7b135f-202" who="i-P2x4fiHNXrW2XTzJZRJeJJ" next="i-da5e1100bb7b135f-204">
          <seg xml:id="i-UfSgJnzbGctXecosatHpjW">
            Det jag tänkte fråga statsrådet om handlar om invandrings- och
            asylpolitiken som också var en del av toppmötet. Där sägs bland
            annat att man nu arbetar för en bred, framsynt och övergripande
            EU-politik för migration etcetera. Stockholmsprogrammet som ska
            antas i december är en aktiv del i detta. Asyl- och migrationsfrågorna
            är ständigt föremål för diskussion i vårt land, och mot den bakgrunden
            skulle jag vilja fråga statsrådet: Kommer Stockholmsprogrammet
            i någon mån att förändra den svenska migrationspolitiken som det
            ser ut just nu? Det är fråga ett.
          </seg>
        </u>
        <u xml:id="i-da5e1100bb7b135f-204" prev="i-da5e1100bb7b135f-203" who="i-P2x4fiHNXrW2XTzJZRJeJJ">
          <seg xml:id="i-BaM5TJZebLsJiAfepkHzDD">
            Fråga två är: Ett fullt genomfört europeiskt asylsystem med ett
            förstärkt Frontex och där man starkare involverar ursprungsländerna
            och transitländerna kommer det att ha någon effekt för Sverige?
          </seg>
        </u>
        <note type="speaker" xml:id="i-VdgSTVhvWG42vCEePjmSKC">
          Anf. 58 Statsrådet CECILIA MALMSTRÖM (fp):
        </note>
        <u xml:id="i-da5e1100bb7b135f-205" next="i-da5e1100bb7b135f-206" who="i-8GdisrKiGzJAj9xDdUP929">
          <seg xml:id="i-3tzf9ceDF2TYyBit3cu6pt">
            Herr talman! Ja, det är en svår fråga att svara på. Målet är
            på lång sikt är att vi ska upprätta en gemensam asyl- och migrationspolitik
            inom EU, och med Lissabonfördraget på plats blir det också beslutsmässigt
            möjligt att göra det då man går över till majoritetsbeslut. En
            bra bit på vägen kommer vi genom Stockholmsprogrammet, men inte
            ända fram. Som jag sade tidigare lever de här frågorna kvar. Där
            har vi fortfarande lite olika målsättningar.
          </seg>
        </u>
        <u xml:id="i-da5e1100bb7b135f-206" prev="i-da5e1100bb7b135f-205" who="i-8GdisrKiGzJAj9xDdUP929" next="i-da5e1100bb7b135f-207">
          <seg xml:id="i-5wcLPXahJRUtZjQ5UhVKHh">
            Jag tror att migrationsministern vid upprepade tillfällen både
            i kammaren och på andra ställen har sagt att det också är viktigt
            att det finns ett tydligt regelverk när det gäller legal migration.
            En anledning till de här fruktansvärda olyckorna som inträffar
            med människor som färdas på farliga farkoster över Medelhavet
            och där alla kanske inte kommer fram är ju att det inte finns
            några legala vägar att komma till EU. Vi måste hitta dessa.
          </seg>
        </u>
        <pb facs="http://data.riksdagen.se/fil/0ED22BEE-92A1-4D6F-AD7D-3934939D920B#page=26"/>
        <u xml:id="i-da5e1100bb7b135f-207" prev="i-da5e1100bb7b135f-206" who="i-8GdisrKiGzJAj9xDdUP929">
          <seg xml:id="i-LwmV6aRZg7nrrcKA7i4Vnk">
            Det måste bli möjligt att komma till EU legalt även om man inte
            i strikt Genèvekonventionsbemärkelse är asylsökande eller flykting.
            Det måste finnas möjlighet att komma hit ändå. Vi kommer att ha
            behov av arbetskraftsinvandring på sikt i Europa. En del länder
            har det redan nu, och andra länder kommer att ha det på sikt.
            Det är en fråga som i så fall kommer att få betydelse för Sverige
            och för de andra länderna. Men där är vi inte ännu. Det finns
            ju, som vi har redogjort för här tidigare, lite olika syn på detta
            där en del länder framför allt tycker att man kortsiktigt måste
            försöka få ordning och få bort människor som kommer. Vi säger
            att tvärtom måste vi hitta ett legalt sätt att hantera detta.
            Det kan säkert få konsekvenser. Den gemensamma migrationspolitiken
            innebär ju också att människor inte kan söka asyl i flera länder,
            utan ett ja är ett ja och ett nej är ett nej oavsett vilket land
            man är i.
          </seg>
        </u>
        <note type="speaker" xml:id="i-XAw5YqHphtZfTiq5ms7XnE">
          Anf. 59 BÖRJE VESTLUND (s):
        </note>
        <u xml:id="i-da5e1100bb7b135f-208" next="i-da5e1100bb7b135f-209" who="i-MVzhVeKwRGmjHjHoSrReg9">
          <seg xml:id="i-HBTpJQ2xVqobqdKatBuQct">
            Herr talman! Jag måste börja med att säga att jag också ska tacka
            för rapporten. Det är en bra rapport. Den är som rapporter från
            Europeiska rådet brukar vara. Det är ömsom vin ömsom vatten. En
            del var väntat, till exempel det med Östersjöstrategin. Den är
            vare sig historisk eller speciell, utan den är som rapporter brukar
            vara. Jag tycker att det finns anledning att säga det i det här
            sammanhanget på grund av allt fjäsk som kommer från den andra
            sidan.
          </seg>
        </u>
        <u xml:id="i-da5e1100bb7b135f-209" prev="i-da5e1100bb7b135f-208" who="i-MVzhVeKwRGmjHjHoSrReg9" next="i-da5e1100bb7b135f-210">
          <seg xml:id="i-CWQbBogBQycmmpSvf5LCJW">
            Rådet gjorde en lägesbedömning vad gäller den ekonomiska och
            finansiella situationen liksom sysselsättningen. Då underströks
            särskilt behovet av att förbereda en samordnad exitstrategi för
            de brett upplagda stimulanspolitiska åtgärderna, när återhämtningen
            är återställd.
          </seg>
        </u>
        <u xml:id="i-da5e1100bb7b135f-210" prev="i-da5e1100bb7b135f-209" who="i-MVzhVeKwRGmjHjHoSrReg9">
          <seg xml:id="i-L9JCS8YC2wGvPhN9fg8EvC">
            Jag undrar därför: Vad sade man i lägesbedömningen? Exitstrategier
            är bra, men hur bedömer man nuläget när det gäller arbetslöshet
            och ekonomisk kris?
          </seg>
        </u>
        <note type="speaker" xml:id="i-SN5CaXqeipbu23wxeXXSpj">
          Anf. 60 Statsrådet CECILIA MALMSTRÖM (fp):
        </note>
        <u xml:id="i-da5e1100bb7b135f-211" next="i-da5e1100bb7b135f-212" who="i-8GdisrKiGzJAj9xDdUP929">
          <seg xml:id="i-5HJKmCvCdSisDYXHAP6yxc">
            Herr talman! Även om vi ser en återhämtning finns arbetslösheten
            förstås kvar och kommer under lång tid att finnas kvar i flera
            länder. Det är en fråga som fortlever och som man tar på mycket
            stort allvar.
          </seg>
        </u>
        <u xml:id="i-da5e1100bb7b135f-212" prev="i-da5e1100bb7b135f-211" who="i-8GdisrKiGzJAj9xDdUP929" next="i-da5e1100bb7b135f-213">
          <seg xml:id="i-Dp2h61Y3LSoE9KwdqczWJx">
            Exitstrategierna är viktiga, och där hänvisar man i någon formulering
            till finansministrarnas möte i Göteborg då dessa frågor diskuterades.
            Man betonar vikten av att det fortfarande behövs extra åtgärder,
            men så småningom måste man också börja tänka på hur man tar sig
            ur detta. Om vi inte gör det drar vi på oss stora underskott,
            vilket drabbar dem som redan är mest utsatta i samhället. Det
            är framför allt för deras skull vi måste börja tänka på att få
            de offentliga finanserna i ordning.
          </seg>
        </u>
        <u xml:id="i-da5e1100bb7b135f-213" prev="i-da5e1100bb7b135f-212" who="i-8GdisrKiGzJAj9xDdUP929" next="i-da5e1100bb7b135f-214">
          <seg xml:id="i-9e4TJXmFq9Sr4YfdPtc7L">
            Det diskuterades alltså på finansministrarnas möte. Det diskuteras
            också, mycket kort, på rådet. Man har i många olika rådskonstellationer
            diskussioner om Lissabonstrategin, som det ska antas en ny variant
            av i mars nästa år. Där har arbetslösheten kommit att bli en mycket
            viktig faktor. Det handlar om hur vi långsiktigt ska rusta våra
            ekonomier både för att komma ur kortsiktiga kriser och långsiktigt
            se till att vi är mer konkurrenskraftiga, att människor är anställningsbara
            på ett annat sätt till exempel genom investeringar i utbildning
            och livslångt lärande.
          </seg>
        </u>
        <pb facs="http://data.riksdagen.se/fil/0ED22BEE-92A1-4D6F-AD7D-3934939D920B#page=27"/>
        <u xml:id="i-da5e1100bb7b135f-214" prev="i-da5e1100bb7b135f-213" who="i-8GdisrKiGzJAj9xDdUP929">
          <seg xml:id="i-SGzfmQaadVvFpY51iyqXPg">
            På så sätt kommer dessa frågor in, men det var ingen längre diskussion
            om just den här frågan på toppmötet.
          </seg>
        </u>
        <note type="speaker" xml:id="i-VBWstkEXc7RgMjSRxt3SwC">
          Anf. 61 BÖRJE VESTLUND (s):
        </note>
        <u xml:id="i-da5e1100bb7b135f-215" next="i-da5e1100bb7b135f-216" who="i-MVzhVeKwRGmjHjHoSrReg9">
          <seg xml:id="i-Rxhxz48civok4p1GYqQ1fP">
            Herr talman! Även om den inte diskuterades undrar jag hur man
            ska göra för att fler länder ska klara konvergenskraven. Vi var
            ett gäng från EU-nämnden som under förra veckan var i Spanien.
            Där var de väldigt oroade över sin ekonomiska situation, över
            att de hamnat så långt utanför. Nu är Spanien inte det allra bästa
            exemplet eftersom de så att säga har en ekonomisk kris i en ekonomisk
            kris.
          </seg>
        </u>
        <u xml:id="i-da5e1100bb7b135f-216" prev="i-da5e1100bb7b135f-215" who="i-MVzhVeKwRGmjHjHoSrReg9">
          <seg xml:id="i-583bHfd2PtMxMbAYx1vjKy">
            Det finns ett antal länder som har hamnat utanför. Vad är strategin
            från det svenska ordförandeskapets sida för att så fort som möjligt
            åter få dem att klara konvergenskraven? Det är ganska många som
            nu har hamnat utanför, och resan kommer nog att bli rätt lång
            innan de når ända fram.
          </seg>
        </u>
        <note type="speaker" xml:id="i-Njc5BR7FUU2BvXGB4n1mPV">
          Anf. 62 Statsrådet CECILIA MALMSTRÖM (fp):
        </note>
        <u xml:id="i-da5e1100bb7b135f-217" who="i-8GdisrKiGzJAj9xDdUP929">
          <seg xml:id="i-8DNc7dccAH2MEza22uidp7">
            Herr talman! Som Börje Vestlund säger är det många länder som
            har dessa problem. Det ingår i det arbete som inte minst finansministern
            gör att försöka knyta upp alla länderna i återtåget mot stabila
            finanser, att de inser att det behöver göras ett antal specialinsatser,
            särskilt i fråga om arbetslösheten. Man måste börja formulera
            dessa strategier, både vad gäller exitstrategierna och uppfyllandet
            av de krav som ställs inom stabilitetspakten. Det är ett konstant
            pågående arbete, inte minst inom finansministerkretsen.
          </seg>
        </u>
        <note xml:id="i-XaVytFKz75iQsyQPno9o4L">
          Överläggningen var härmed avslutad.
        </note>
      </div>
      <div type="commentSection" xml:id="i-WWjaNq3jviKPX8GGDXVJLH">
        <note xml:id="i-9FrxNAGvWQ3XL1Uc6rPnRs">
          2 § Anmälan om fördröjt svar på interpellation
        </note>
        <note xml:id="i-8zdz9xDcneGtinVuqM9nRo">
          Till riksdagen hade inkommit följande skrivelse:
        </note>
        <note xml:id="i-CLtvyZZZsgtnYvkkooFjA8">
          Interpellation 2009/10:28
        </note>
        <note xml:id="i-3zPMb3izdcHxNMM2bYbW4P">
          Interpellation 2009/10:28 Resurser till Naturvårdsverket för
          fullgörande av uppdrag
        </note>
        <u xml:id="i-6NBwJ9ntHuC2yZYwWUKmh9" who="i-8GdisrKiGzJAj9xDdUP929" next="i-da5e1100bb7b135f-218">
          <seg xml:id="i-9UMgN1MnBYNicg34aSsFGs">
            Interpellationen kommer att besvaras tisdagen den 8 december
            2009.
          </seg>
        </u>
        <u xml:id="i-da5e1100bb7b135f-218" prev="i-6NBwJ9ntHuC2yZYwWUKmh9" who="i-8GdisrKiGzJAj9xDdUP929">
          <seg xml:id="i-34nVqHoqVPjCADrSUYvhT6">
            Miljöministern har inte möjlighet att besvara interpellationen
            inom anvisad tid på grund av redan inbokade engagemang.
          </seg>
        </u>
        <note xml:id="i-EySxH6PLqzX2kRDEKp2afu">
          Magnus Blücher
        </note>
      </div>
      <div type="debateSection" xml:id="i-QbmXofVcy6v3uzwyTRbPSx" subtype="interpellationDebate">
        <note xml:id="i-KSxc2ieYLjnw6KaTyZptGA">
          3 § Svar på interpellation 2009/10:27 om åtgärder mot energidrycker
        </note>
        <pb facs="http://data.riksdagen.se/fil/0ED22BEE-92A1-4D6F-AD7D-3934939D920B#page=28"/>
        <note type="speaker" xml:id="i-FhV3X6SU1v5USv2Yfmyims">
          Anf. 63 Statsrådet MARIA LARSSON (kd):
        </note>
        <u xml:id="i-da5e1100bb7b135f-219" next="i-da5e1100bb7b135f-220" who="i-SKjAmNScZ7eZ3a8Xy1J8hs">
          <seg xml:id="i-6eVAM1JQeppuhvFvPonpK1">
            Herr talman! Gunvor G Ericson har frågat mig vilka åtgärder jag
            avser att vidta för att få bort missbruk av energidrycker samt
            om jag är beredd att ta initiativ till åldersgräns vid försäljning
            av energidryck.
          </seg>
        </u>
        <u xml:id="i-da5e1100bb7b135f-220" prev="i-da5e1100bb7b135f-219" who="i-SKjAmNScZ7eZ3a8Xy1J8hs" next="i-da5e1100bb7b135f-221">
          <seg xml:id="i-UGTpLp7XSgNag6Edm61p58">
            Jag vill börja med att säga att jag tycker att det är bra att
            frågan om energidrycker och de risker som är förenade med dessa
            medvetandegörs och diskuteras.
          </seg>
        </u>
        <u xml:id="i-da5e1100bb7b135f-221" prev="i-da5e1100bb7b135f-220" who="i-SKjAmNScZ7eZ3a8Xy1J8hs" next="i-da5e1100bb7b135f-222">
          <seg xml:id="i-K1YqZUkbdJku7UERUVyh2n">
            Ett flertal utredningar om energidryckernas effekter har genomförts
            av EU:s vetenskapliga experter liksom av experter i enskilda länder.
            Dessa har dock inte kunnat belägga att energidrycker skulle vara
            hälsofarliga och har därmed hittills inte signalerat behov av
            beslut i form av förbud eller åldersgränser.
          </seg>
        </u>
        <u xml:id="i-da5e1100bb7b135f-222" prev="i-da5e1100bb7b135f-221" who="i-SKjAmNScZ7eZ3a8Xy1J8hs" next="i-da5e1100bb7b135f-223">
          <seg xml:id="i-2VWCXNSthMtra29tEF41Mz">
            Livsmedelsverket har dock mot bakgrund av vad som framkommit
            av genomförda utredningar tagit fram råd för konsumtion av energidrycker.
            Livsmedelsverket framhåller i dessa råd att de inte är lämpliga
            som törstsläckare, inte är lämpliga som vätskeersättning i samband
            med fysisk ansträngning och inte är lämpliga att kombinera med
            alkohol. I detta sammanhang vill jag också framhålla att Livsmedelsverket
            har i uppdrag att informera konsumenter, företag och andra intressenter
            i livsmedelskedjan om gällande regelverk, kostråd och andra viktiga
            förhållanden på livsmedelsområdet samt främja konsumenternas,
            särskilt barns och ungdomars, förutsättningar att göra medvetna
            val avseende hälsosam och säker mat.
          </seg>
        </u>
        <u xml:id="i-da5e1100bb7b135f-223" prev="i-da5e1100bb7b135f-222" who="i-SKjAmNScZ7eZ3a8Xy1J8hs" next="i-da5e1100bb7b135f-224">
          <seg xml:id="i-Eia1qrbyvZ3wXVJoqjAoMz">
            Det finns många aktörer som på olika sätt kan påverka våra barns
            och ungdomars förhållningssätt till mat och dryck. Först och främst
            vill jag lyfta fram föräldrarnas roll. Föräldrarna är de viktigaste
            personerna i varje barns liv och för att förbättra möjligheterna
            för landets föräldrar att kunna ge sina barn en trygg och bra
            uppväxt har regeringen tagit fram en strategi för ett utvecklat
            föräldrastöd. Målet är att föräldrastöd, som exempelvis kan omfatta
            frågor om hur man som förälder kan förebygga missbruk av olika
            slag, ska kunna erbjudas alla föräldrar som känner att de har
            behov av ett sådant stöd till dess att barnet fyller 18 år.
          </seg>
        </u>
        <u xml:id="i-da5e1100bb7b135f-224" prev="i-da5e1100bb7b135f-223" who="i-SKjAmNScZ7eZ3a8Xy1J8hs" next="i-da5e1100bb7b135f-225">
          <seg xml:id="i-X2snxsQEBZLorU2k4oyT1i">
            Ett annat exempel på en viktig aktör är idrottsrörelsen som i
            enlighet med regeringens mål för idrottspolitiken ska arbeta för
            att främja en god folkhälsa. Statens bidrag till idrotten syftar
            bland annat till att stödja verksamhet som bidrar till att utveckla
            flickors och pojkars intresse och benägenhet för motion och idrott
            samt deras möjligheter att utöva inflytande över och ta ansvar
            för sitt idrottande. Ett ansvarsfullt idrottande innebär bland
            annat att uppmärksamhet riktas mot kostfrågor, exempelvis med
            avseende på konsumtion av energidrycker.
          </seg>
        </u>
        <u xml:id="i-da5e1100bb7b135f-225" prev="i-da5e1100bb7b135f-224" who="i-SKjAmNScZ7eZ3a8Xy1J8hs" next="i-da5e1100bb7b135f-226">
          <seg xml:id="i-GXjdm6WnCAVGPGvsKcqZyv">
            En annan central aktör är givetvis livsmedelsbranschen. Branschen
            har ett grundläggande ansvar såtillvida att de som producerar
            livsmedel också ska svara för att produkten är säker. I detta
            sammanhang vill jag också framhålla att jag fört dialog med företrädare
            för Livsmedelsföretagen och Svensk Dagligvaruhandel på temat hur
            näringslivet kan bidra till bättre matvanor. Genom dessa möten
            kom medverkande aktörer överens om att aktivt medverka i arbetet
            för att främja bra matvanor. Vi lyfte också gemensamt fram att
            det är särskilt viktigt att arbeta för bra matvanor hos våra barn
            och ungdomar eftersom många vanor grundläggs i tidig ålder. Jag
            avser också att i kommande dialog med branschen särskilt ta upp
            frågan om energidrycker för diskussion och erfarenhetsutbyte.
            Med avseende på livsmedelsbranschens förhållningssätt är det även
            viktigt att framhålla att flera enskilda butiker och butikskedjor
            tagit egna initiativ och infört restriktioner för försäljning.
          </seg>
        </u>
        <pb facs="http://data.riksdagen.se/fil/0ED22BEE-92A1-4D6F-AD7D-3934939D920B#page=29"/>
        <u xml:id="i-da5e1100bb7b135f-226" prev="i-da5e1100bb7b135f-225" who="i-SKjAmNScZ7eZ3a8Xy1J8hs">
          <seg xml:id="i-GjHpy16ujC99S4YQvWeT9C">
            Sammanfattningsvis vill jag framhålla att det i nuläget inte
            har bedömts finnas underlag för beslut i form av förbud eller
            åldersgränser. Det är dock av yttersta vikt att frågan fortsatt
            uppmärksammas hos alla de aktörer som på olika sätt kan motverka
            en ohälsosam konsumtion av energidrycker hos våra barn och ungdomar.
            Jag kommer att även fortsättningsvis noggrant följa frågan, bland
            annat med avseende på vad forskningen framgent säger om risker
            förenade med konsumtion av energidrycker.
          </seg>
        </u>
        <note type="speaker" xml:id="i-JQiyd9MjfeKYfTqW5MwcCy">
          Anf. 64 GUNVOR G ERICSON (mp):
        </note>
        <u xml:id="i-da5e1100bb7b135f-227" next="i-da5e1100bb7b135f-228" who="i-7YbH6oTUwG4Qn94QEVE6as">
          <seg xml:id="i-Se2iqoeFyU1aouXGKRsRF9">
            Herr talman! Tack för svaret, får jag börja med att säga, även
            om jag kanske hade förväntat mig mer av en folkhälsominister som
            säger sig värna barnen. Vi är ense om vikten av debatt, men jag
            tycker inte att det räcker.
          </seg>
        </u>
        <u xml:id="i-da5e1100bb7b135f-228" prev="i-da5e1100bb7b135f-227" who="i-7YbH6oTUwG4Qn94QEVE6as" next="i-da5e1100bb7b135f-229">
          <seg xml:id="i-MuW9WwkM2iLaGPwnqfBhTo">
            Energidrycker med taurin uppfattas av fler och fler som ett samhällsproblem.
            Som ministern nämnde har butiker själva, bland annat i Sandviken,
            tagit initiativ till 18 års åldersgräns. Det har skett efter vädjan
            från lärare då dessa tydligt märkt att elever blivit speedade,
            fått koncentrationssvårigheter och blivit oroligare. Flera leverantörer
            av energidrycker önskar dessutom nu lansera en koncentrerad energidryck
            som kallas shot. Det handlar om femcentilitersflaskor med samma
            mängd taurin och koffein som i burkarna.
          </seg>
        </u>
        <u xml:id="i-da5e1100bb7b135f-229" prev="i-da5e1100bb7b135f-228" who="i-7YbH6oTUwG4Qn94QEVE6as" next="i-da5e1100bb7b135f-230">
          <seg xml:id="i-XyxqioYvuFA2NtaLJEQRgF">
            Varför ska vi riskera barns hälsa innan det vetenskapligt går
            att belägga att energidrycker är hälsofarliga eller att de inte
            är det? Räcker det inte med de fall som har inträffat för att
            regeringen ska kunna använda försiktighetsprincipen?
          </seg>
        </u>
        <u xml:id="i-da5e1100bb7b135f-230" prev="i-da5e1100bb7b135f-229" who="i-7YbH6oTUwG4Qn94QEVE6as" next="i-da5e1100bb7b135f-231">
          <seg xml:id="i-A4dvZ2GRYVSx16durXf4kK">
            Under det senaste halvåret har minst tre elever i Olofstorp kollapsat
            efter att ha druckit energidrycker. En högstadiekille kom till
            skolsköterskan med så svåra bröstsmärtor att han fick åka ambulans
            till sjukhus. Kombinationen av dåliga matvanor och stor konsumtion
            av energidrycker finns med i bilden i samtliga dessa tre fall.
          </seg>
        </u>
        <u xml:id="i-da5e1100bb7b135f-231" prev="i-da5e1100bb7b135f-230" who="i-7YbH6oTUwG4Qn94QEVE6as" next="i-da5e1100bb7b135f-232">
          <seg xml:id="i-5hEmFqZP4WbswAtkKeSDuy">
            Vad är då energidrycker? Några exempel vill jag ändå nämna för
            att man ska få en bild av vad det är: Red Bull, Battery, Burn,
            Monster Energy, Franks Energy, Boost, Lipovitan-D. Det är burkar
            med starka färger och effekter i sin design för att appellera
            till styrka och häftighet.
          </seg>
        </u>
        <u xml:id="i-da5e1100bb7b135f-232" prev="i-da5e1100bb7b135f-231" who="i-7YbH6oTUwG4Qn94QEVE6as" next="i-da5e1100bb7b135f-233">
          <seg xml:id="i-64X3AYwqxwqygibJoPebvX">
            De innehåller koffein, guarana, som är en koffeinliknande substans,
            taurin, som är en aminosyra, samt lite olika sockerarter och vitaminer,
            ofta vitamin B, som påverkar ämnesomsättning och nerver.
          </seg>
        </u>
        <u xml:id="i-da5e1100bb7b135f-233" prev="i-da5e1100bb7b135f-232" who="i-7YbH6oTUwG4Qn94QEVE6as" next="i-da5e1100bb7b135f-234">
          <seg xml:id="i-M6vixuC4aPciLPJoT8o1Ti">
            Halten koffein i dessa drycker är vanligen runt 80 milligram
            per enhet, vilket motsvarar en stark kopp kaffe. Intag över 300
            mg koffein anses som farligt. Effekterna av kombinationen av koffein
            och taurin är inte helt klarlagda, men i höga koncentrationer,
            mer än fyra normala enheter energidryck, kan allvarliga medicinska
            biverkningar uppträda, såsom hjärtklappning, obehagskänslor och
            ångest. Allvarliga biverkningar som kramper, kollaps och hjärtarytmier
            har också rapporterats. Den misstänks även kunna ge negativa effekter
            på centrala nervsystemet. I Läkartidningen beskrivs fyra fall
            av plötslig död vid en kombination med en relativt måttlig mängd
            alkohol.
          </seg>
        </u>
        <pb facs="http://data.riksdagen.se/fil/0ED22BEE-92A1-4D6F-AD7D-3934939D920B#page=30"/>
        <u xml:id="i-da5e1100bb7b135f-234" prev="i-da5e1100bb7b135f-233" who="i-7YbH6oTUwG4Qn94QEVE6as">
          <seg xml:id="i-Cy2XvHb7VTJMbcU18fRZHQ">
            Ministern säger i svaret att det inte finns tillräckligt vetenskapligt
            underlag. Men hur gamla är dessa undersökningar? Vilka personer
            har studierna genomförts på? Plötslig hjärtdöd hos vuxna friska
            män är inte samma sak som påverkan på barn och ungdomar eller
            till exempel diabetiker eller personer med njursjukdom. Mina frågor
            till statsrådet är alltså: Vilka är undersökningarna, hur gamla
            är de och vilka personer har de utförts på?
          </seg>
        </u>
        <note type="speaker" xml:id="i-CzMW5Gj7un7FUAHPhoEU8j">
          Anf. 65 FINN BENGTSSON (m):
        </note>
        <u xml:id="i-da5e1100bb7b135f-235" next="i-da5e1100bb7b135f-236" who="i-Ev6Dx3pWj2WT32VGQpabaz">
          <seg xml:id="i-C25yvDdur2BSiedxKo1VCJ">
            Herr talman! Jag tackar statsrådet för svaret och interpellanten
            för en intressant och informationsrik interpellation, som belyser
            många viktiga faktaproblem på ett intressant och samtidigt allvarligt
            område. Jag tycker dock att statsrådets svar är väldigt uttömmande.
            Som folkhälsominister tittar man på det primära ansvaret för hur
            man ska nå barnen, som har varit i fokus för interpellationen
            i det här fallet. Man riktar det till dem som står närmast barnen.
            Det är inte Folkhälsoinstitutet, utan snarast föräldrarna och
            till exempel idrottsrörelsen, som ministern nämner. Det handlar
            inte minst om den dialog som förs mellan departementet och livsmedelsbranschen,
            som äger frågan.
          </seg>
        </u>
        <u xml:id="i-da5e1100bb7b135f-236" prev="i-da5e1100bb7b135f-235" who="i-Ev6Dx3pWj2WT32VGQpabaz" next="i-da5e1100bb7b135f-237">
          <seg xml:id="i-7M5ohZCqusdwPB5aiGj1Wz">
            Jag funderar lite grann när jag hör interpellantens önskemål
            om att rusa fram med en form av lagstiftning. Det handlar dels
            om att stävja missbruket, dels om åldersgränser. Jag funderar
            över den försiktighetsprincip som interpellanten själv nämner.
            Det är alldeles riktigt att marknadsföringen ibland kan vara aggressiv.
            Innehållet kan ha medicinska konsekvenser som är direkt läkemedelsliknande,
            vilket gör att det är allvarligt och måste tittas på. Men om man
            reser ett varningens finger från lagstiftaren i oträngt mål är
            min uppfattning att det finns stor sannolikhet att barn och ungdomar
            snarast appelleras av detta och tycker att det kan vara intressant
            att hänge sig åt. Det är någonting som är lite förbjudet, i utkanten
            av det som är riktigt tillåtet. Man förstår kanske inte alltid
            de vuxnas resonemang kring det som kallas försiktighetsprincipen.
            Det kan vara en lockelse.
          </seg>
        </u>
        <u xml:id="i-da5e1100bb7b135f-237" prev="i-da5e1100bb7b135f-236" who="i-Ev6Dx3pWj2WT32VGQpabaz" next="i-da5e1100bb7b135f-238">
          <seg xml:id="i-DD7mr6xDZJgJhyFWZ7jkNp">
            Det tillvägagångssätt som departementet föreslår är att man riktar
            informationen till barnen på ett lämpligare sätt än genom myndighetens
            krav på lagstiftning via oss lagstiftare och också informerar
            dem som hanterar närheten till barn och ungdomar på ett sunt sätt
            om risker men kanske även vissa fördelar som kan finnas och på
            det sättet får mer balanserad information kring nya produkter.
          </seg>
        </u>
        <u xml:id="i-da5e1100bb7b135f-238" prev="i-da5e1100bb7b135f-237" who="i-Ev6Dx3pWj2WT32VGQpabaz" next="i-da5e1100bb7b135f-239">
          <seg xml:id="i-37BabwcDXx3eN4RkQxxRU8">
            Herr talman! Jag tar upp den här frågan för att det gäller en
            generell princip. Det sakunderlag som interpellanten lägger fram
            är ett observandum om försiktighet som jag förstår att livsmedelsbranschen
            har tagit till sig av. Ministern för en dialog för att följa utvecklingen.
            Jag känner mig trygg. Men framgent kan man tänka sig en rad andra
            områden där vi lagstiftare hela tiden griper till lagstiftningsvapnet
            stödda av en folkhälsoprincip generellt. Det kan riskera att de
            utsatta grupperna, framför allt barn och ungdomar, snarast appelleras
            och dras in i intresse av att vilja fördjupa sin kunskap om den
            här typen av droger.
          </seg>
        </u>
        <pb facs="http://data.riksdagen.se/fil/0ED22BEE-92A1-4D6F-AD7D-3934939D920B#page=31"/>
        <u xml:id="i-da5e1100bb7b135f-239" prev="i-da5e1100bb7b135f-238" who="i-Ev6Dx3pWj2WT32VGQpabaz" next="i-da5e1100bb7b135f-240">
          <seg xml:id="i-PBSmB68nWfEmhMD8oUqHfJ">
            Detta är i mångt och mycket det beteende som styr det som vi
            kallar narkotikareglerade preparat. Det är klart att vi här konsekvensmässigt
            har sett att det medicinska allvaret bakom sådana produkter gör
            att de måste hamna under lagstiftning. Men vi ska inte bortse
            från att en negativ sidoeffekt kan vara att de väcker intresse
            och experimentlystnad i barn- och ungdomsåren, vilket inte nödvändigtvis
            är produktivt. När det kommer nya produkter, i det här fallet
            livsmedelsprodukter, måste man bedöma när och var lagstiftaren
            ska in och sätta ned foten.
          </seg>
        </u>
        <u xml:id="i-da5e1100bb7b135f-240" prev="i-da5e1100bb7b135f-239" who="i-Ev6Dx3pWj2WT32VGQpabaz">
          <seg xml:id="i-68vKmMWSSb9eDMGvaqByCx">
            Herr talman! Sammanfattningsvis är bedömningen som har gjorts
            av statsrådet i hennes svar i synergi med vad jag tycker. Jag
            skulle vilja ställa en fråga till statsrådet. Borde departementet
            be Läkemedelsverket att titta över de nya läkemedelsliknande effekter
            som kan finnas i samband med vissa innehåll i de här produkterna?
            Jag vill även rikta en fråga till interpellanten. Ser du någon
            risk med en överdriven förbudsiver som kan vara kontraproduktiv
            mot det egentligen goda syftet att hindra barn och ungdomar från
            att överkonsumera den här typen av nya produkter?
          </seg>
        </u>
        <note type="speaker" xml:id="i-R2bCD3ZAdwteram5apvaQi">
          Anf. 66 Statsrådet MARIA LARSSON (kd):
        </note>
        <u xml:id="i-da5e1100bb7b135f-241" next="i-da5e1100bb7b135f-242" who="i-SKjAmNScZ7eZ3a8Xy1J8hs">
          <seg xml:id="i-P9Ci5DUrQ4axT1yv4PDe9z">
            Herr talman! Det är viktigt att först säga att hela livsmedelssektorn
            är harmoniserad av EU. Det är därför vi hänvisar till EU:s undersökningar
            på ett flertal områden. Så sent som 2009, alltså i år, publicerade
            Europeiska livsmedelssäkerhetsmyndigheten, Efsa, sin senaste utredning,
            som handlade om energidrycker. Det är alltså en mycket färsk studie.
            Den har samlat ihop den forskning och det kunskapsunderlag som
            finns tillgängligt. Deras slutsats är att ingen av de studier
            som de har tittat på eller de utredningar som har utförts har
            påvisat hälsofara. Det är den tillgängliga kunskap vi har i dag.
            Om man ska tala om så kraftfulla instrument som lagstiftningen
            utgör är det viktigt att vi bygger det på vetenskaplig grund.
            Den grunden finns inte via Europeiska livsmedelssäkerhetsmyndigheten.
            Det är naturligtvis skälet till att jag fortsatt kommer att arbeta
            med frågan, följa den noga och jobba på frivillig basis gentemot
            olika aktörer, inte minst branschen själv. Men för lagstiftning
            tycker jag att man måste ha ett klart vetenskapligt faktaunderlag.
          </seg>
        </u>
        <u xml:id="i-da5e1100bb7b135f-242" prev="i-da5e1100bb7b135f-241" who="i-SKjAmNScZ7eZ3a8Xy1J8hs" next="i-da5e1100bb7b135f-243">
          <seg xml:id="i-EUSLUhANj9S7CjtRRFhctA">
            Interpellanten åberopar ett antal svenska studier och debattartiklar.
            Låt mig kommentera dem något. Jag har varit i kontakt med en av
            de personer som är medförfattare. Jag tror att interpellanten
            ibland drar lite för långtgående slutsatser av det som beskrivs.
            Exempelvis gäller det artikeln i Läkartidningen som handlade om
            fall med svåra symtom som eventuellt hade samband med energidryck.
            Interpellanten åberopar att det här skulle handla om nya fall.
            Så är inte fallet. Det är kända fall. Inget av de här fallen har
            visat något samband mellan ohälsa och energidryck. Man skrev artikeln
            för att få in rapportering av fler fall, vilket inte skedde. Det
            blev inga ytterligare sådana fall inrapporterade med anledning
            av artikeln, vilket är positivt i sig. Det är Ulla Beckman Sundh
            som vi har haft kontakt med.
          </seg>
        </u>
        <u xml:id="i-da5e1100bb7b135f-243" prev="i-da5e1100bb7b135f-242" who="i-SKjAmNScZ7eZ3a8Xy1J8hs" next="i-da5e1100bb7b135f-244">
          <seg xml:id="i-7hWcusWJ1QdsAr3nkzqhXg">
            I rapporten som åberopas, pilotstudien som publicerades sommaren
            2004, var det tio friska försökspersoner som fick rubbad hjärtrytm.
            Det var en studie som delfinansierades av Livsmedelsverket. Det
            finns brister i den studien. Den har ingen kontrollgrupp. Det
            är en liten förstudie. Man kan inte dra några givna slutsatser.
            Men jag skulle vilja säga att det är väldigt intressant att fortsatt
            göra den typen av studier och kanske i större omfattning, så att
            vi kan få ett vetenskapligt underlag att grunda våra slutsatser
            på. Den här studien har inte ett sådant utfall att vi kan dra
            några vetenskapliga slutsatser.
          </seg>
        </u>
        <pb facs="http://data.riksdagen.se/fil/0ED22BEE-92A1-4D6F-AD7D-3934939D920B#page=32"/>
        <u xml:id="i-da5e1100bb7b135f-244" prev="i-da5e1100bb7b135f-243" who="i-SKjAmNScZ7eZ3a8Xy1J8hs" next="i-da5e1100bb7b135f-245">
          <seg xml:id="i-LpoqrPmDrhZifgCTqAdKpb">
            Slutligen kommer jag till den text i interpellationen som handlar
            om de två ämnena koffein och taurin, som interpellanten berörde
            i sitt inlägg. Det är fyra fall som beskrivs i Läkartidningen.
            Där säger Ulla Beckman Sundh att det inte finns något samband
            i dessa fall. Det är fråga om eventuella samband, och det kan
            handla om rent slumpmässiga händelser.
          </seg>
        </u>
        <u xml:id="i-da5e1100bb7b135f-245" prev="i-da5e1100bb7b135f-244" who="i-SKjAmNScZ7eZ3a8Xy1J8hs" next="i-da5e1100bb7b135f-246">
          <seg xml:id="i-KBfgSeNRywi9FvMcXSbi7U">
            Det är viktigt att vi har vaksamhet över den här frågan. Men
            det är också väldigt viktigt att vi tittar på vilka fakta som
            finns som visar att vi har skäl att tala om den typen av kraftfulla
            instrument som lagstiftning innebär.
          </seg>
        </u>
        <u xml:id="i-da5e1100bb7b135f-246" prev="i-da5e1100bb7b135f-245" who="i-SKjAmNScZ7eZ3a8Xy1J8hs">
          <seg xml:id="i-3Rf13C58N7ZZAwT5wHuvdU">
            För min del som folkhälsominister är det väldigt viktigt att
            bygga politik på det som finns av vetenskapligt underlag samt
            att följa de frågor som ger skäl för en framtida oro. Det är därför
            jag har hanterat frågan på det här sättet.
          </seg>
        </u>
        <note type="speaker" xml:id="i-9Dr3RjVhyuB9kaqwcwbPSb">
          Anf. 67 GUNVOR G ERICSON (mp):
        </note>
        <u xml:id="i-da5e1100bb7b135f-247" next="i-da5e1100bb7b135f-248" who="i-7YbH6oTUwG4Qn94QEVE6as">
          <seg xml:id="i-C8YRNLR8GNTxkMw7B1MKsF">
            Herr talman! Det är alltid problematiskt att följa eller vänta
            in forskningen till dess att man kan belägga något. Det gäller
            inte minst frågan om klimateffekter.
          </seg>
        </u>
        <u xml:id="i-da5e1100bb7b135f-248" prev="i-da5e1100bb7b135f-247" who="i-7YbH6oTUwG4Qn94QEVE6as" next="i-da5e1100bb7b135f-249">
          <seg xml:id="i-KY3AFoDShPDMD54uaesaH4">
            Jag delar naturligtvis helt ministerns uppfattning att åtgärder
            ska vila på vetenskaplig grund. Försiktighetsprincipen utgår från
            att man kanske måste vidta åtgärder i väntan på att man får kunskap.
            Det är min ingång till detta.
          </seg>
        </u>
        <u xml:id="i-da5e1100bb7b135f-249" prev="i-da5e1100bb7b135f-248" who="i-7YbH6oTUwG4Qn94QEVE6as" next="i-da5e1100bb7b135f-250">
          <seg xml:id="i-Cw39wmP1tCZdKqxb2zkz2">
            Jag tog upp att energidryckerna innehåller taurin som är en semiessentiell,
            det vill säga livsviktig, aminosyra för att det finns frågetecken
            kring det. Det är till exempel direkt olämpligt för diabetiker
            att inta energidryck på grund av de grundläggande funktioner som
            taurin har med att reglera vätskebalans och blodsockernivå i kroppens
            celler. Det påverkar även hjärtrytmens reglering.
          </seg>
        </u>
        <u xml:id="i-da5e1100bb7b135f-250" prev="i-da5e1100bb7b135f-249" who="i-7YbH6oTUwG4Qn94QEVE6as" next="i-da5e1100bb7b135f-251">
          <seg xml:id="i-Cc5DkfV48LKr86gdedHi4n">
            Halten taurin i en burk energidryck är överdrivet högre än vad
            den är i andra livsmedel i vår normala kost. Det är riktigt att
            det saknas forskningsstudier om vad som händer i kroppen vid intag
            av stora mängder taurin. Men jag fick inte svar på min fråga.
            Jag fick svar på hur gammal forskningen är, där man hänvisar till
            EU:s livsmedelsmyndighet Efsas senaste utredning, men inte på
            hur gamla studierna i sig är. Att Efsa har samlat det i en rapport
            år 2009 säger inte någonting om vilka det var som undersöktes
            och när studierna gjordes.
          </seg>
        </u>
        <u xml:id="i-da5e1100bb7b135f-251" prev="i-da5e1100bb7b135f-250" who="i-7YbH6oTUwG4Qn94QEVE6as" next="i-da5e1100bb7b135f-252">
          <seg xml:id="i-HHNtFTD5S6RNnekZqGMEc1">
            Jag håller med om att det behövs mer forskning. Är ministern
            beredd att säga det i dag och ta ett sådant initiativ till en
            ökad rapportering vore jag väldigt glad. Skolorna i Sverige rapporterar
            om detta. Jag tror att många skolsköterskor skulle bli väldigt
            glada om de fick möjlighet att göra en större studie på detta.
            Vi vet också att många rapporterar sömnsvårigheter, och stora
            mängder koffein och socker ger en snabb energikick.
          </seg>
        </u>
        <u xml:id="i-da5e1100bb7b135f-252" prev="i-da5e1100bb7b135f-251" who="i-7YbH6oTUwG4Qn94QEVE6as" next="i-da5e1100bb7b135f-253">
          <seg xml:id="i-3eEErTBgckKz17P3U49oVG">
            Säkra produkter är en del av folkhälsoarbetet. Det är bra att
            Livsmedelsverket ger råd. Men råd hjälper inte om informationen
            inte når konsumenterna. Burkarna behöver till exempel inte längre
            märkas med varningstext enligt EU:s regler. Det räcker med texten
            hög koffeinhalt och att koffeinhalten anges. Tidigare fanns det
            skyltar med varningstext, men det gör det inte längre i butikerna.
          </seg>
        </u>
        <pb facs="http://data.riksdagen.se/fil/0ED22BEE-92A1-4D6F-AD7D-3934939D920B#page=33"/>
        <u xml:id="i-da5e1100bb7b135f-253" prev="i-da5e1100bb7b135f-252" who="i-7YbH6oTUwG4Qn94QEVE6as" next="i-da5e1100bb7b135f-254">
          <seg xml:id="i-NFX3b9FF4ydidfiwZmF9x1">
            Det målområde som är målområde 5 lyder Sunda och säkra miljöer
            och produkter. Det är något som vi tillsammans här i riksdagens
            har beslutet om. Det innebär att vi ska verka för säkra produkter,
            och det är en folkhälsofråga. Riskerna med energidrycker och den
            ökade användningen som nu sker är varningssignaler som borde tas
            på allvar.
          </seg>
        </u>
        <u xml:id="i-da5e1100bb7b135f-254" prev="i-da5e1100bb7b135f-253" who="i-7YbH6oTUwG4Qn94QEVE6as" next="i-da5e1100bb7b135f-255">
          <seg xml:id="i-VzHV7TrdEHzwg1p6z4xb4W">
            Ministern hänvisar till idrottsrörelsen och säger sig vilja följa
            fråga. Idrottsrörelsen, föräldrar och livsmedelsbranschen ska
            hantera det. Javisst, det är jättebra. Men det finns också ett
            politiskt ansvar för målområdet om sunda och säkra produkter.
            Det borde ministern som har ansvar för folkhälsofrågor inom regeringen
            ta. Hon borde också lyssna på skolhälsovården och ge den uppdrag
            att rapportera incidenter för att få in underlag. Det är angeläget
            att vi får ytterligare kunskap om detta.
          </seg>
        </u>
        <u xml:id="i-da5e1100bb7b135f-255" prev="i-da5e1100bb7b135f-254" who="i-7YbH6oTUwG4Qn94QEVE6as">
          <seg xml:id="i-HYK4bffwjDyvDoHGKwaq1A">
            Vi kunde införa en åldersgräns tills vi vet om det är farligt
            eller inte. Man kan göra det temporärt. Ni tycker att det är ett
            kraftfullt instrument. När jag hör Finn Bengtssons resonemang
            låter det som 70-talets diskussion om förbudet för ölförsäljning.
            Jag kan inte låta bli att dra den parallellen. Vid alla former
            av missbruk har tillgänglighet stor betydelse. Så är det även
            med energidryckerna.
          </seg>
        </u>
        <note type="speaker" xml:id="i-81aTefVsTc7q1ERJxp4DJ1">
          Anf. 68 FINN BENGTSSON (m):
        </note>
        <u xml:id="i-da5e1100bb7b135f-256" next="i-da5e1100bb7b135f-257" who="i-Ev6Dx3pWj2WT32VGQpabaz">
          <seg xml:id="i-8sAPaVXfUSKb6xSZUZkFrk">
            Herr talman! Låt mig koppla på där interpellanten avslutade.
            Hon menade att det var en likhet med något slags slapphet när
            det gällde öldistribution visavi ungdomar under 70-talet.
          </seg>
        </u>
        <u xml:id="i-da5e1100bb7b135f-257" prev="i-da5e1100bb7b135f-256" who="i-Ev6Dx3pWj2WT32VGQpabaz" next="i-da5e1100bb7b135f-258">
          <seg xml:id="i-NHJ2rNdAhbShpV5fqxzsHo">
            Vi kan konstatera att en av huvudingredienserna i sportdryckerna
            är koffein. Vi kan också lite lakoniskt konstatera att hela svenska
            vuxna befolkningen är koffeinister. Vi är koffeinister. Vi kan
            ha vilken åsikt vi vill om det. Men skulle vi sluta dricka kaffe
            skulle vi få abstinenssymtom. Detta är ett gift som vi stoppar
            i oss.
          </seg>
        </u>
        <u xml:id="i-da5e1100bb7b135f-258" prev="i-da5e1100bb7b135f-257" who="i-Ev6Dx3pWj2WT32VGQpabaz" next="i-da5e1100bb7b135f-259">
          <seg xml:id="i-3ERUPJzQFPoy7Uv6fGY5eN">
            Vi har ett förhållningssätt till kaffe som gör att vi hanterar
            det på ett rimligt sätt. I den processen kommer barn och ungdomar
            att också vänja sig vid koffeinet i kaffe eller i te. Här har
            vi ännu så länge inte någon lagstiftning som säger att vi ska
            märka kaffeprodukterna med exakt hur mycket de innehåller av koffein
            så att man ska kunna ta ställning till det när man dricker sin
            kopp. Här handlar det mer om ett sunt förhållningssätt till en
            dryck med direkta läkemedelsliknande effekter.
          </seg>
        </u>
        <u xml:id="i-da5e1100bb7b135f-259" prev="i-da5e1100bb7b135f-258" who="i-Ev6Dx3pWj2WT32VGQpabaz" next="i-da5e1100bb7b135f-260">
          <seg xml:id="i-KL9LfzhA8FUiPnvkfRuWCk">
            Jag står helt bakom ministerns klokskap när det gäller att döma
            av forskningen i dag. Alla de ämnen som nämns här kan naturligtvis
            i provröret visa sig ha många olika effekter. Men den sammantagna
            effekten i en levande kropp, i en mekanism som fungerar, är långt
            ifrån det som beskrivs av interpellanten.
          </seg>
        </u>
        <u xml:id="i-da5e1100bb7b135f-260" prev="i-da5e1100bb7b135f-259" who="i-Ev6Dx3pWj2WT32VGQpabaz" next="i-da5e1100bb7b135f-261">
          <seg xml:id="i-KkL1VNU4KtJBpZoXXk7P9y">
            Till exempel spelar det nästan ingen roll hur mycket vattenlösliga
            vitaminer man konsumerar om man har fungerande njursystem. Däremot
            är fettlösliga vitaminer farliga. När det gäller till exempel
            taurin är det som nämnts en aminosyra som är en beståndsdel i
            våra vanliga äggviteämnen. Det är en beståndsdel som normalt hanteras
            om man inte har en särskild sjukdom som gör det svårt att hantera
            taurin. Om det vet vi att det naturligtvis finns vissa riskgrupper.
            Men de kan löpa risk inte bara från energidrycker utan från allt
            taurininnehållande material. Även här behöver man titta på det.
          </seg>
        </u>
        <pb facs="http://data.riksdagen.se/fil/0ED22BEE-92A1-4D6F-AD7D-3934939D920B#page=34"/>
        <u xml:id="i-da5e1100bb7b135f-261" prev="i-da5e1100bb7b135f-260" who="i-Ev6Dx3pWj2WT32VGQpabaz">
          <seg xml:id="i-FHEsM7Ake7SDJyn4kuna3j">
            Slutligen riktade jag en fråga till statsrådet. Jag är säker
            på att Livsmedelsverket som följer frågan också har en kontakt
            med Läkemedelsverket. Men jag tror kanske för debattens skull
            att det kunde vara nyttigt om Läkemedelsverket fick döma av just
            den bedömning som ministern gör, och vi därmed kunde bilägga saken.
          </seg>
        </u>
        <note type="speaker" xml:id="i-V43J7PkQDpkMhpYnm6QtLn">
          Anf. 69 Statsrådet MARIA LARSSON (kd):
        </note>
        <u xml:id="i-da5e1100bb7b135f-262" next="i-da5e1100bb7b135f-263" who="i-SKjAmNScZ7eZ3a8Xy1J8hs">
          <seg xml:id="i-GtvUa4cjCVKvkcdoMMufWT">
            Herr talman! I vilken utsträckning som Läkemedelsverket varit
            involverat vågar jag inte säga. Det är naturligtvis en fråga som
            jag får titta vidare på. Det kan finnas skäl att också blanda
            in Läkemedelsverket.
          </seg>
        </u>
        <u xml:id="i-da5e1100bb7b135f-263" prev="i-da5e1100bb7b135f-262" who="i-SKjAmNScZ7eZ3a8Xy1J8hs" next="i-da5e1100bb7b135f-264">
          <seg xml:id="i-WumrdtcFfVEnn8Jpvc8CM8">
            Jag blir lite orolig över att interpellanten så tydligt tycker
            att man kan se förbi den vetenskapliga grunden för att vidta åtgärder.
            Det är skillnad på vilka åtgärder man vidtar när man har en god
            vetenskaplig grund och vilka åtgärder man vidtar i väntan på det.
          </seg>
        </u>
        <u xml:id="i-da5e1100bb7b135f-264" prev="i-da5e1100bb7b135f-263" who="i-SKjAmNScZ7eZ3a8Xy1J8hs" next="i-da5e1100bb7b135f-265">
          <seg xml:id="i-YUqrQsroYgxNw3zkkyRGKU">
            Det är inte så att regeringen sitter med armarna i kors i den
            här frågan. Vi har tvärtom gjort en hel del saker. Vi har bland
            annat inlett, just med tanke på säkra och sunda livsmedel, god
            kost och fysisk aktivitet, ett samarbete med branschen och handeln
            för att få upp frågor på bordet inte minst när det handlar om
            barn och unga.
          </seg>
        </u>
        <u xml:id="i-da5e1100bb7b135f-265" prev="i-da5e1100bb7b135f-264" who="i-SKjAmNScZ7eZ3a8Xy1J8hs" next="i-da5e1100bb7b135f-266">
          <seg xml:id="i-WD3h76tTAYeEoT4d96WA8y">
            Frågan om att inte ha en åldergräns är för övrigt inte en isolerat
            svensk fråga. Vi har ett EU-samarbete. Livsmedelsbranschen är
            EU-koordinerad. Det innebär att allting som kan tänkas vara konkurrenshämmande
            också måste genomgå en avstämning i förhållande till EG-rätten.
          </seg>
        </u>
        <u xml:id="i-da5e1100bb7b135f-266" prev="i-da5e1100bb7b135f-265" who="i-SKjAmNScZ7eZ3a8Xy1J8hs" next="i-da5e1100bb7b135f-267">
          <seg xml:id="i-GTx1HEErd8sBhBSiPaUWnS">
            Detta skulle kräva ett samarbete inom EU, vilket jag tror är
            fullt möjligt och intressant att få till den dag vi har en vetenskaplig
            grund för det. I avvaktan på den kan vi föra samtal om frågorna
            och följa utvecklingen i respektive medlemsland. Men att lagstifta
            om åldersgränser i det skedet är en fråga som är för tidigt väckt.
          </seg>
        </u>
        <u xml:id="i-da5e1100bb7b135f-267" prev="i-da5e1100bb7b135f-266" who="i-SKjAmNScZ7eZ3a8Xy1J8hs" next="i-da5e1100bb7b135f-268">
          <seg xml:id="i-5M6Jr8LSFL13Xb1PFYqy2B">
            Jag vill gärna medverka till att öka kunskapsunderlaget i den
            här frågan. Att understödja forskningen är ett sätt att göra det.
            Att fortsatt föra en dialog med skolhälsovården och livsmedelsbranschen
            är andra sätt att göra det. Frågan förtjänar uppmärksamhet.
          </seg>
        </u>
        <u xml:id="i-da5e1100bb7b135f-268" prev="i-da5e1100bb7b135f-267" who="i-SKjAmNScZ7eZ3a8Xy1J8hs" next="i-da5e1100bb7b135f-269">
          <seg xml:id="i-5HLYjwMJA5CaptBMaD4DZe">
            Vi vet inte vad det framtida vetenskapliga underlaget kommer
            att utvisa. Vi ser att det finns för få studier, för dåligt underlag
            och för få inblandade i de studier som hittills finns. I dag kan
            vi inte säga med säkerhet att detta utgör en ohälsorisk.
          </seg>
        </u>
        <u xml:id="i-da5e1100bb7b135f-269" prev="i-da5e1100bb7b135f-268" who="i-SKjAmNScZ7eZ3a8Xy1J8hs" next="i-da5e1100bb7b135f-270">
          <seg xml:id="i-W7gp8JyV4yaHNuS8wN6fPv">
            Det vi vet är att i stort sett varje livsmedel och varje dryck
            kan överkonsumeras. Att förhindra det är en fråga för handeln,
            branschen och de berörda myndigheterna. Det handlar här i första
            hand om Konsumentverket, som är ansvarig myndighet för reklam,
            och Livsmedelsverket, som är ansvarig för information till allmänheten.
          </seg>
        </u>
        <u xml:id="i-da5e1100bb7b135f-270" prev="i-da5e1100bb7b135f-269" who="i-SKjAmNScZ7eZ3a8Xy1J8hs" next="i-da5e1100bb7b135f-271">
          <seg xml:id="i-WTtTcg7nohfvLcczUSNnEG">
            Här kommer för övrigt snart nya kostråd för barn. I den revidering
            som pågår av de kostråden kommer bland annat koffein att tas upp
            som en följd av diskussionen om energidrycker. Det är en positiv
            nyhet.
          </seg>
        </u>
        <u xml:id="i-da5e1100bb7b135f-271" prev="i-da5e1100bb7b135f-270" who="i-SKjAmNScZ7eZ3a8Xy1J8hs" next="i-da5e1100bb7b135f-272">
          <seg xml:id="i-5ZyhcYEyLs87p3ahfw82QL">
            Det är naturligtvis viktigt att involvera föräldrarna. När man
            uppfattar att man på någon ort har en överkonsumtion bland barn
            och unga av den här typen av drycker är det angeläget att man
            gör någonting. Jag ser positivt på de initiativ som livsmedelshandeln
            faktiskt har tagit på flera håll. Interpellanten nämnde några.
            Jag har en rad ytterligare exempel. Det händer ganska mycket på
            det området ute i landet just nu. Många av de stora kedjorna har
            infört en 15-årsgräns för försäljning, och man kollar leg. Det
            tycker jag är positivt. Det visar att det finns ett ansvarstagande.
          </seg>
        </u>
        <pb facs="http://data.riksdagen.se/fil/0ED22BEE-92A1-4D6F-AD7D-3934939D920B#page=35"/>
        <u xml:id="i-da5e1100bb7b135f-272" prev="i-da5e1100bb7b135f-271" who="i-SKjAmNScZ7eZ3a8Xy1J8hs">
          <seg xml:id="i-Q1iRjoTA1pm2muMLEnMdVX">
            Detta är ett sätt att arbeta med frågan som man inte ska underskatta.
            Det är viktiga steg på vägen att skapa de lokala opinionerna och
            att se till att vår dialog från regeringens sida gentemot livsmedelshandeln
            och livsmedelsbranschen ger den typen av resultat. Kunskapsunderlaget
            behöver öka, och det försöker jag på alla sätt medverka till.
          </seg>
        </u>
        <note type="speaker" xml:id="i-H2db1w5Nn6HzxKryMSc61X">
          Anf. 70 GUNVOR G ERICSON (mp):
        </note>
        <u xml:id="i-da5e1100bb7b135f-273" next="i-da5e1100bb7b135f-274" who="i-7YbH6oTUwG4Qn94QEVE6as">
          <seg xml:id="i-9UCVQhopuvuXhvSfjTnNVq">
            Herr talman! Att inte kunna belägga något är inte samma sak som
            att säga att det är ofarligt. Det är egentligen så att vetenskapen
            ger de svar som man har undersökt. Jag har fortfarande inte fått
            svar av ministern på vilka de här studierna är gjorda på. Är de
            gjorda på friska vuxna män eller är de gjorda på barn? Är de gjorda
            på patientgrupper som har problem med att konsumera höga halter
            av aminosyror, alltså till exempel diabetiker eller personer med
            njursjukdom?
          </seg>
        </u>
        <u xml:id="i-da5e1100bb7b135f-274" prev="i-da5e1100bb7b135f-273" who="i-7YbH6oTUwG4Qn94QEVE6as" next="i-da5e1100bb7b135f-275">
          <seg xml:id="i-L5GsAnbmSaQPD5XLR1ymVp">
            Jag tycker att det är viktigt att ha en vetenskaplig grund att
            stå på; det sade jag i mitt förra inlägg. Jag delar den synen
            med ministern. Men jag drar en annan slutsats. Det finns studier
            som är gjorda på andra håll. Jag har till exempel här ett uttalande
            från The Australian Drug Foundation där man utfärdar en public
            warning. Tony Robinson, Minister for Consumer Affairs, säger att
            det kan finnas en stor risk med att intoxikera sig med detta utifrån
            en konsumentsynpunkt.
          </seg>
        </u>
        <u xml:id="i-da5e1100bb7b135f-275" prev="i-da5e1100bb7b135f-274" who="i-7YbH6oTUwG4Qn94QEVE6as" next="i-da5e1100bb7b135f-276">
          <seg xml:id="i-P4VxFgAGLZfY7DkwnFrExx">
            Det finns också en studie som är gjord i USA av Mary Claire OBrien
            där man ser att det finns tydligare kopplingar. De som kombinerar
            alkohol och energidrycker skadar sig mycket mer. De åker oftare
            med en förare som är alkoholpåverkad etcetera. Det finns alltså
            andra studier.
          </seg>
        </u>
        <u xml:id="i-da5e1100bb7b135f-276" prev="i-da5e1100bb7b135f-275" who="i-7YbH6oTUwG4Qn94QEVE6as">
          <seg xml:id="i-KwNcP5TMT1uAM55Zf8SEaK">
            Jag tycker att det är positivt att Livsmedelsverket har tagit
            tag i det här. Men varför lämna de barn i sticket som inte bor
            på orter där det har skapats opinion? Det finns ingen motsättning
            mellan att det skapas opinion och att det skapas lagar. Både politiska
            initiativ och den civila rörelsens initiativ behövs.
          </seg>
        </u>
        <note type="speaker" xml:id="i-U6cuKDpK9KNMXeGcAWi9yB">
          Anf. 71 Statsrådet MARIA LARSSON (kd):
        </note>
        <u xml:id="i-da5e1100bb7b135f-277" next="i-da5e1100bb7b135f-278" who="i-SKjAmNScZ7eZ3a8Xy1J8hs">
          <seg xml:id="i-So5LqakT8JMrnj4eZdMsxL">
            Herr talman! Jag kan verkligen skriva under på att den civila
            rörelsens initiativ behövs. Men när man ska ta till ett lagstiftningsinstrument
            måste man ha en vetenskaplig grund att stå på. Den är inte tillräcklig
            i dag. Då är det bästa sätt som vi kan arbeta med frågan att vara
            aktiva opinionsbildare och att samverka med de parter som finns
            ute i verksamheterna, med föräldrar, med skola, med livsmedelsbranschen
            och livsmedelshandeln.
          </seg>
        </u>
        <u xml:id="i-da5e1100bb7b135f-278" prev="i-da5e1100bb7b135f-277" who="i-SKjAmNScZ7eZ3a8Xy1J8hs" next="i-da5e1100bb7b135f-279">
          <seg xml:id="i-NBZhKe2ttYToe94twTXRjf">
            Det är inte så att det inte finns några råd i frågan. Livsmedelsverket
            säger till exempel att energidrycker inte ska användas som törstsläckare,
            som vätskeersättning eller blandas med alkohol. Det är inte bara
            vad de säger, utan de har också ett ansvar för att föra ut detta
            till konsumenterna och informera dem.
          </seg>
        </u>
        <u xml:id="i-da5e1100bb7b135f-279" prev="i-da5e1100bb7b135f-278" who="i-SKjAmNScZ7eZ3a8Xy1J8hs" next="i-da5e1100bb7b135f-280">
          <seg xml:id="i-NtekwRHC7DmVNvbFTBunjP">
            Ansvaret vilar naturligtvis också på vuxenvärlden gentemot de
            unga. Vi ska se till att drycken inte konsumeras på ett sätt som
            kan leda till skada eller ohälsa. Det är allas vårt ansvar att
            se till detta.
          </seg>
        </u>
        <u xml:id="i-da5e1100bb7b135f-280" prev="i-da5e1100bb7b135f-279" who="i-SKjAmNScZ7eZ3a8Xy1J8hs" next="i-da5e1100bb7b135f-281">
          <seg xml:id="i-JeHqE1GyREFbeWyDUDn3dw">
            Jag kommer att fortsätta att arbeta vidare gentemot branschen
            och handeln. Jag ser att det händer mycket där nu, vilket är hoppfulla
            tecken. Jag kommer att lyfta upp frågan under kommande dialogforum
            tillsammans med branschen. Jag tycker att den villighet som branschen
            har visat att jobba aktivt med frågan i ansvarstagande är positiv.
          </seg>
        </u>
        <pb facs="http://data.riksdagen.se/fil/0ED22BEE-92A1-4D6F-AD7D-3934939D920B#page=36"/>
        <u xml:id="i-da5e1100bb7b135f-281" prev="i-da5e1100bb7b135f-280" who="i-SKjAmNScZ7eZ3a8Xy1J8hs">
          <seg xml:id="i-Cs8daQhwPfsfpi3v7A8ZRu">
            Vi kan komma långt utan att lagstifta om saker och ting i avvaktan
            på ett ytterligare kunskapsunderlag. När det kunskapsunderlaget
            finns har vi en helt annan grund att stå på om det kommer fram.
            Men vi står i dag i en situation där man utifrån forskningen inte
            har kunnat påvisa ett samband mellan ohälsa och energidrycksintag.
            Då är det detta vi har att spela efter. Det innebär inte att vi
            är overksamma. Det innebär att vi fortsätter arbetet med frågan.
          </seg>
        </u>
        <note xml:id="i-MGgFqmJq2PiUPSrJezZG7K">
          Överläggningen var härmed avslutad.
        </note>
      </div>
      <div type="commentSection" xml:id="i-QJRVHmjbPJB5amjXeZnmpX">
        <note xml:id="i-A96btg8xXNRDRTCwSS6FZy">
          4 § Hänvisning av ärenden till utskott
        </note>
        <note xml:id="i-KzCGu87n59ACTXEEAWpLoz">
          Föredrogs och hänvisades
        </note>
      </div>
      <div type="commentSection" xml:id="i-XXFYidyZnbWgQME8NzZk9s">
        <note xml:id="i-66rizKuNikZcPa29REGRKs">
          5 § Förnyad bordläggning
        </note>
        <note xml:id="i-WbkbqFgtpBG6DWhz7BYSE8">
          Föredrogs och bordlades åter
        </note>
      </div>
      <div type="commentSection" xml:id="i-GoEnA5gbYmtBSzuJd4jrh6">
        <note xml:id="i-TRcKyWmXyT8bE4sDqiMWUd">
          6 § Kammaren åtskildes kl. 14.55.
        </note>
        <pb facs="http://data.riksdagen.se/fil/0ED22BEE-92A1-4D6F-AD7D-3934939D920B#page=37"/>
        <note xml:id="i-U5R77Vd6AKuM3DKLwThHUH">
          Förhandlingarna leddes av förste vice talmannen.
        </note>
        <note xml:id="i-9zfmt4AZh471Ss9C4iCQgr">
          /Eva-Lena Ekman
        </note>
      </div>
    </body>
  </text>
</TEI>
