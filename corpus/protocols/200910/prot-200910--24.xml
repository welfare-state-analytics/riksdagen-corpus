<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 200910</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 200910</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200910--24</head>
          <docDate when="2009-11-05">2009-11-05</docDate>
        </div>
      </front>
      <body>
        <div>
          <note>
            Riksdagens protokoll
          </note>
          <note>
            2009/10:24
          </note>
          <note>
            Torsdagen den 5 november
          </note>
          <note>
            Kl. 12:00 - 14:59
          </note>
          <note>
            1 § Anmälan val av ordförande i civilutskottet
          </note>
          <note>
            Andre vice talmannen anmälde att Johan Löfstrand (s) valts till
            ordförande i civilutskottet under tiden den 325 november.
          </note>
          <note>
            2 § Återkallelse av del av motion
          </note>
          <note>
            Andre vice talmannen meddelade att Karin Svensson Smith m.fl.
            (mp) i skrivelse den 3 november återkallat yrkande 2 i den av
            dem väckta motionen 2009/10:T537 Klimat, kollektivtrafik och konjunktur.
          </note>
          <note>
            Andre vice talmannen meddelade att talmannen avskrivit detta
            motionsyrkande.
          </note>
          <note>
            Skrivelsen lades till handlingarna.
          </note>
          <note>
            3 § Anmälan om fördröjda svar på interpellationer
          </note>
          <note>
            Till riksdagen hade inkommit följande skrivelser:
          </note>
          <note>
            Interpellation 2009/10:33
          </note>
          <note>
            Interpellation 2009/10:33 Uteblivna effekter av jobbskatteavdraget
          </note>
          <note>
            Interpellationen kommer att besvaras tisdagen den 17 november
            2009.
          </note>
          <u>
            <seg>
              Skälet till dröjsmålet är tjänsteresor och sedan tidigare inbokade
              engagemang.
            </seg>
          </u>
          <note>
            Rikard Jermsten
          </note>
          <note>
            Interpellation 2009/10:34
          </note>
          <note>
            Interpellation 2009/10:34 Kommuners ansvar för ensamkommande
            barn
          </note>
          <note>
            Interpellationen kommer att besvaras tisdagen den 10 november
            2009.
          </note>
          <u>
            <seg>
              Skälet till dröjsmålet är andra åtaganden i samband med Sveriges
              ordförandeskap i EU.
            </seg>
          </u>
          <u>
            <seg>
              Tobias Billström
            </seg>
          </u>
          <note>
            4 § Svar på interpellation 2009/10:24 om försenad utbetalning
            av arbetslöshetsersättning
          </note>
          <note type="speaker">
            Anf. 1 Arbetsmarknadsminister SVEN OTTO LITTORIN (m):
          </note>
          <u>
            <seg>
              Fru talman! Eva-Lena Jansson har frågat mig om jag är beredd
              att vidta några åtgärder för att förenkla hanteringen av arbetsgivarintygs
              utfärdande och om jag avser att vidta några åtgärder för att väntetiderna
              för utbetalning av arbetslöshetsersättning ska kunna kortas. Eva-Lena
              Jansson har även frågat mig om jag avser att vidta några åtgärder
              för att a-kassorna ska kunna klara av att skyndsamt hantera ansökningar
              från sjukskrivna.
            </seg>
          </u>
          <u>
            <seg>
              Inledningsvis vill jag framhålla att jag tycker att det är djupt
              olyckligt att enskilda, under en ibland alltför lång tid, får
              vänta på att deras ansökan ska behandlas och att deras ersättning
              ska utbetalas. Jag vill emellertid påpeka att vi inte har en offentlig
              arbetslöshetsförsäkring i Sverige. Arbetslöshetsförsäkringen handhas
              av arbetslöshetskassorna som är privaträttsliga föreningar. Det
              innebär att det yttersta ansvaret för arbetslöshetskassornas handläggningstider
              vilar på arbetslöshetskassorna.
            </seg>
          </u>
          <u>
            <seg>
              Den ekonomiska nedgång som Sverige och flertalet andra länder
              har drabbats av under det gångna året har inneburit att många
              har förlorat eller riskerar att förlora sina arbeten. En konsekvens
              av en stigande arbetslöshet är en ökad arbetsbelastning och därmed
              längre handläggningstider hos arbetslöshetskassorna. Vissa arbetslöshetskassor
              är dock mer belastade än andra, och det är faktiskt bara hos vissa
              arbetslöshetskassor som handläggningstiden har ökat markant.
            </seg>
          </u>
          <u>
            <seg>
              Vad gäller Eva-Lena Janssons fråga om hanteringen av arbetsgivarintyg
              och om jag avser att vidta några åtgärder för att väntetiderna
              för utbetalning av arbetslöshetsersättning ska kunna kortas vill
              jag framhålla den möjlighet som har skapats för arbetslösa som
              söker grundersättning. De kan numera ansöka om medlemskap i en
              annan arbetslöshetskassa än Alfakassan så länge tidigare anställning
              överensstämmer med arbetslöshetskassans verksamhetsområde.
            </seg>
          </u>
          <u>
            <seg>
              Därutöver vill jag tillägga att Inspektionen för arbetslöshetsförsäkringen
              regelbundet följer och redovisar arbetslöshetskassornas handläggningstider
              på sin webbplats och arbetar för att förenkla hanteringen av arbetsgivarintyget.
            </seg>
          </u>
          <u>
            <seg>
              Vad sedan gäller frågan om jag avser att vidta några åtgärder
              för att arbetslöshetskassorna ska kunna klara av att skyndsamt
              hantera ansökningar från personer som lämnar sjukförsäkringen
              vill jag framhålla det uppdrag som regeringen lämnade till Arbetsförmedlingen
              och Försäkringskassan den 1 oktober i år. Uppdraget syftar bland
              annat till att den enskilde i god tid ska ges information och
              förberedas på vad som förväntas av honom eller henne inom ramen
              för arbetsmarknadspolitiken.
            </seg>
          </u>
          <u>
            <seg>
              Mot bakgrund av ovanstående har jag för närvarande inte för avsikt
              att vidta några ytterligare åtgärder.
            </seg>
          </u>
          <note type="speaker">
            Anf. 2 EVA-LENA JANSSON (s):
          </note>
          <u>
            <seg>
              Fru talman! Jag tackar arbetsmarknadsminister Sven Otto Littorin
              för svaret. Det man kan utläsa av svaret är att arbetsmarknadsministern
              är bekymrad och naturligtvis tycker synd om personerna i fråga,
              men han tänker inte göra något åt problemet.
            </seg>
          </u>
          <u>
            <seg>
              I går kunde man läsa Femton veckor utan ett öre. Det handlar
              bara om en av de många personer som har redovisats de senaste
              veckorna i medierna.
            </seg>
          </u>
          <u>
            <seg>
              Det här interpellationssvaret är försenat, fru talman. Jag lämnade
              in interpellationen den 9 oktober. Bakgrunden till att jag lämnade
              in den var att man den 5 oktober i Rapport redovisade att arbetslösa
              personer tvingas vänta på ersättning upp till sex månader. Det
              får naturligtvis förödande konsekvenser för den enskilde som drabbas.
            </seg>
          </u>
          <u>
            <seg>
              Regeringen har vid flera tillfällen försämrat och förändrat regelverket
              för arbetslöshetsförsäkringen, något som har lett till att det
              har blivit krångligare för arbetsgivare att utfärda intyg till
              den som har blivit arbetslös, därav min fråga. Enligt generaldirektören
              på IAF, Inspektionen för arbetslöshetsförsäkringen, skulle en
              förenkling av arbetsgivarintygen kunna påskynda processen med
              granskning och beslut inför utbetalning av a-kasseersättning.
            </seg>
          </u>
          <u>
            <seg>
              Då blir det ett märkligt svar, tycker jag, från ministern, fru
              talman, när han vill tillägga att inspektionen regelbundet följer
              arbetet, redovisar och arbetar för att förenkla hanteringen av
              arbetsgivarintyget. I Svenska Dagbladet i går säger generaldirektören
              att regeringen har tillsatt en utredning som ska komma med konkreta
              förslag till förenklingar i systemet, men det krävs lagändringar.
              Det glömmer uppenbarligen ministern att nämna i svaret till mig.
              Det verkar som att han gör något men vet inte riktigt vad.
            </seg>
          </u>
          <u>
            <seg>
              En av de a-kassor som har störst problem när det gäller väntetiderna
              är Alfakassan. 60 procent av dem som anmäler sig till Alfakassan
              får avslag. Det är väldigt många personer som försöker komma in
              i Alfakassan. 6 000 personer tror jag att man hanterade varje
              månad. Det är klart att det får konsekvenser.
            </seg>
          </u>
          <u>
            <seg>
              Nu nämner arbetsmarknadsministern att det här är enskilda föreningar.
              Men det handlar också om myndighetsutövning. Myndighetsutövning
              måste vara rättssäkert. Det är viktigt att personer får sin sak
              prövad i så god tid som möjligt.
            </seg>
          </u>
          <u>
            <seg>
              Regeringen har försämrat sjukförsäkringen, och nu ska många av
              dem som är sjukskrivna försöka ta sig in i a-kassan. Det är klart
              att det kommer att påverka a-kassornas verksamhet ännu mer. Det
              är därför jag frågade vad regeringen tänkte göra. Svaret blir:
              Ingenting.
            </seg>
          </u>
          <u>
            <seg>
              Det tycker jag är ett märkligt svar. Vi ser att det är långa
              väntetider redan nu. Då blir frågan vad som kommer att hända med
              den anstormning som man riskerar att få när väldigt många blir
              utförsäkrade från sjukförsäkringen om regeringen då inte ger förstärkning
              till dem som ska stå för myndighetsutövning när det gäller ersättning
              från olika a-kassor.
            </seg>
          </u>
          <u>
            <seg>
              Det är klart att det är ett problem att väldigt många är arbetslösa.
              Det hjälper inte till att vi inte har en riktig jobbpolitik. Man
              måste agera, tycker jag, från regeringens sida när man ser att
              det här problemet har uppstått.
            </seg>
          </u>
          <u>
            <seg>
              Min fråga kvarstår, fru talman: Vad tänker arbetsmarknadsministern
              göra konkret?
            </seg>
          </u>
          <note type="speaker">
            Anf. 3 Arbetsmarknadsminister SVEN OTTO LITTORIN (m):
          </note>
          <u>
            <seg>
              Fru talman! Jag tycker precis som Eva-Lena Jansson att det här
              är fullständigt bedrövligt. Om jag hade varit medlem i en a-kassa,
              vilket jag faktiskt är, hade jag naturligtvis om jag hade upptäckt
              att det var på det här sättet hört av mig till dem och tagit ett
              rejält snack för att ställa dem mot väggen om varför de inte levererar
              det som medlemmarna har rätt att förvänta sig.
            </seg>
          </u>
          <u>
            <seg>
              När jag betalar in min avgift till a-kassan förutsätter jag att
              jag då betalar till en försäkring som jag ska få ut när jag behöver
              den, i rätt tid till rätt belopp. Att man inte får det är naturligtvis
              alldeles förfärligt.
            </seg>
          </u>
          <u>
            <seg>
              Men som Eva-Lena Jansson vet är detta privaträttsliga föreningar
              över vilka jag har mycket begränsad makt. Det är en myndighetsutövning
              som Eva-Lena Jansson helt korrekt refererar till. Därmed har a-kassorna
              gett mig ytterligare ett argument för en obligatorisk och allmän
              arbetslöshetsförsäkring. I så fall hade naturligtvis det här problemet
              inte sett ut som det gör.
            </seg>
          </u>
          <u>
            <seg>
              Det skulle vara intressant att höra hur Eva-Lena Jansson och
              Socialdemokraterna ser på det. När nu a-kassorna är på det sätt
              som Eva-Lena Jansson vill men ändå inte levererar, vad ska man
              då göra åt det?
            </seg>
          </u>
          <u>
            <seg>
              Jag vill samtidigt påpeka att vi under det förra budgetåret gav
              a-kassorna en kvarts miljard extra just för att kunna förbereda
              sina system för att hantera ökad arbetsbelastning. Vi har alltså
              gjort en hel del för att se till att mildra de här effekterna.
            </seg>
          </u>
          <u>
            <seg>
              Det är, precis som Eva-Lena Jansson säger, Alfakassan som ligger
              sämst till och har haft de högsta ökningarna. Jag har noga följt
              utvecklingen under det senaste året för att se vad som händer
              i a-kassan och vad vi kan göra. Jag konstaterar att huvuddelen
              av de ärenden som kommer till Alfakassan är komplicerade, och
              det är också därför många får avslag i första instans. Blanketten
              är inte korrekt ifylld, man behöver information som den sökande
              inte har kompletterat med och så vidare. Det är naturligtvis en
              orsak till fördröjningen.
            </seg>
          </u>
          <u>
            <seg>
              Samtidigt har Alfakassan fördubblat sin personalstyrka i år,
              just för att kunna möta den här anstormningen, och därför tycker
              jag att man gör ett så gott arbete som man kan i det här läget.
            </seg>
          </u>
          <u>
            <seg>
              Men återigen: Det är bedrövligt. Det ska inte vara på det här
              sättet. Vi har naturligtvis löpande kontakt både med Arbetslöshetskassornas
              Samorganisation och med Inspektionen för arbetslöshetsförsäkringen
              för att ligga på så att väntetiderna radikalt kan kortas. Det
              är självklart att den som är i behov av arbetslöshetsförsäkringen
              ska få sin utbetalning i tid, och man ska få rätt utbetalning.
              I den mån man inte får det, ja, då stärks argumenten för att göra
              om hela systemet med a-kassan.
            </seg>
          </u>
          <note type="speaker">
            Anf. 4 EVA-LENA JANSSON (s):
          </note>
          <u>
            <seg>
              Fru talman! Om en statlig a-kassa skulle vara lösningen på alla
              problem tror jag säkert att många skulle stå bakom det. Vi har
              dock en försäkringskassa som är en offentlig myndighet och som
              har 23 veckors handläggningstid när det gäller ersättning från
              sjukförsäkringen. I 23 veckor har sjuka fått vänta på ersättning,
              fast detta är en statlig myndighet som regeringen har att hantera.
              Det visar att det inte är så enkelt.
            </seg>
          </u>
          <u>
            <seg>
              Har man en regering som dessutom försämrar, försvårar och ständigt
              förändrar regelverket uppstår problem. Generaldirektören för Inspektionen
              för arbetslöshetsförsäkringen sade att en förenkling av arbetsgivarintygen
              skulle kunna påskynda processen med granskning och beslut inför
              utbetalning av a-kasseersättning.
            </seg>
          </u>
          <u>
            <seg>
              Den förenklingen äger arbetsmarknadsministern. Han hänvisar till
              att det här är privaträttsliga föreningar som han inte kan göra
              något, men det är faktiskt arbetsmarknadsministern som påverkar
              lagstiftningen, fru talman.
            </seg>
          </u>
          <u>
            <seg>
              Man ska heller inte glömma bort att det är regeringen som har
              gett anslag till exempel till Alfakassan för att täcka det underskott
              som finns när det gäller anslutna där. Vi vet i dag att många
              av dem som är anslutna till Alfakassan får betala 22 kronor per
              dag som en extra avgift till den a-kassan. Det beror naturligtvis
              på att regeringen har valt att inte räkna upp pengarna till försäkringen,
              vilket innebär att den stora del som är ansluten där kommer att
              få betala en högre avgift än vad många andra får göra, generellt
              sett, utifrån sin ersättning. Det är givetvis också en fråga som
              regeringen äger.
            </seg>
          </u>
          <u>
            <seg>
              Jag blir lite trött när man bara försöker säga att det är en
              ekonomisk kris och att man inte kan hantera problemet eller göra
              någonting. Man kan bedriva en aktiv jobbpolitik, men man kan också
              se till att förändra regelverket när det gäller arbetslöshetsförsäkringen,
              och jag tycker att man måste agera när man ser att människor blir
              utan pengar.
            </seg>
          </u>
          <u>
            <seg>
              När man ser att Arbetsförmedlingen och Försäkringskassan nu ska
              trycka ut fler i ett a-kassesystem som redan har problem att hantera
              de stora mängderna människor som ansöker, då måste ansvarig minister
              tycka att det är en viktig fråga att försöka lösa. Men han säger:
              Vi tittar på det och ska följa utvecklingen.
            </seg>
          </u>
          <u>
            <seg>
              Det tycker inte jag är en hållbar politik, fru talman, så jag
              skulle i alla fall vilja höra om inte arbetsmarknadsministern
              har tänkt efter en gång till.
            </seg>
          </u>
          <note type="speaker">
            Anf. 5 Arbetsmarknadsminister SVEN OTTO LITTORIN (m):
          </note>
          <u>
            <seg>
              Fru talman! Jag vet inte riktigt vad Eva-Lena Jansson efterlyser,
              för den handling som Eva-Lena Jansson uppenbarligen efterlyser
              är precis den vi agerar på. Vi ger en kvarts miljard extra i resurser
              till a-kassorna, just för att hantera det tillflöde vi ser. Det
              är mycket pengar, och det är klart att om det inte räcker borde
              det stämma till eftertanke: Vad räcker då?
            </seg>
          </u>
          <u>
            <seg>
              Det andra är, precis som jag sade i svaret, arbetsgivarintyget.
              Vi arbetar kontinuerligt för att se över hur vi kan förenkla och
              göra det hanteringsmässigt smidigare för alla inblandade.
            </seg>
          </u>
          <u>
            <seg>
              Jag vill också säga det som jag sade förut, att arbetslösa med
              grundersättning numera kan ansöka om medlemskap i en annan a-kassa
              än Alfakassan så länge den tidigare anställningen ligger inom
              det område kassan hanterar. Det gör rimligen att trycket på Alfakassan,
              som är den som har haft de längsta tiderna, borde bli rimligare.
              Framför allt tycker jag att om man befinner sig i den här situationen
              ska man fundera på vilken kassa man bör vara med i så att man
              snabbast kan få service och hjälp.
            </seg>
          </u>
          <u>
            <seg>
              I grunden är det naturligtvis, som jag sade, helt bedrövligt.
              Vi för genom Inspektionen för arbetslöshetsförsäkringen löpande
              samtal med a-kassorna. Vi har direkta samtal med A-kassornas Samorganisation
              för att se till att få organisationen att fungera. Men det är
              uppenbart att om inte a-kassorna kan leverera får vi inom ramen
              för den kommande socialförsäkringsutredningen fundera ordentligt
              över alternativ, för det är klart att om a-kassan inte kan leverera
              när det behövs är det ett underkännande av organisationen av arbetslöshetsförsäkringen.
            </seg>
          </u>
          <note type="speaker">
            Anf. 6 EVA-LENA JANSSON (s):
          </note>
          <u>
            <seg>
              Fru talman! När den här regeringen tillträdde hösten 2006 var
              man ganska snabb att lägga fram en proposition om en försämring
              av a-kassan. Det gick väldigt snabbt att hantera det.
            </seg>
          </u>
          <u>
            <seg>
              När vi nu ser att det uppstår problem med förändringarna i a-kassan
              vägrar regeringen att agera snabbt. Jag tycker att det är märkligt.
              Det IAF:s generaldirektör pekar på är att det krävs lagändringar.
              Det tar sin tid, svarar hon i en intervju, för att man ska kunna
              komma till rätta med problemen.
            </seg>
          </u>
          <u>
            <seg>
              Men det gick snabbt att förändra a-kassesystemet, och det har
              också gått ganska snabbt att försämra sjukförsäkringen. Jag har
              därför lite svårt att förstå att regeringen säger att de ser över
              och har fortlöpande dialog, för när jag läser kommentarerna från
              IAF uppfattar jag inte att det har funnits någon tydlig dialog.
            </seg>
          </u>
          <u>
            <seg>
              Min interpellation som vi debatterar i dag, den 5 november, lämnades
              alltså in den 9 oktober. Då pekade jag på ett inslag i Rapport
              den 5 oktober som visade att en arbetslös person tvingades vänta
              upp till sex månader. Man kan fundera över vad som har hänt sedan
              jag lämnade in interpellationen, mer än att arbetsmarknadsministern
              har varit för upptagen för att träffa mig.
            </seg>
          </u>
          <u>
            <seg>
              Jag tycker som sagt var att det är viktigt att människor får
              sin ersättning. Det är förstås också viktigt att det är rättssäkert
              och att det prövas ordentligt, men när vi vet att 60 procent av
              dem som ansöker till Alfakassan får avslag eftersom de inte har
              rätt till ersättning vet vi också att det naturligtvis påverkar
              även dem som har rätt att få den här ersättningen. Det är därför
              jätteviktigt att de som har rätt till ersättning också ska kunna
              få det, så att regeringen inte bara knuffar ut folk från sjukförsäkringen
              och det uppstår en kö som a-kassan inte är beredd att ta emot.
            </seg>
          </u>
          <note type="speaker">
            Anf. 7 Arbetsmarknadsminister SVEN OTTO LITTORIN (m):
          </note>
          <u>
            <seg>
              Fru talman! Om jag ska avsluta på en lite mer lågmäld nivå vill
              jag säga att både Eva-Lena Jansson och jag nog är alldeles överens
              om att det är bedrövligt att man inte får ut sin ersättning i
              tid. Så långt är vi definitivt överens.
            </seg>
          </u>
          <u>
            <seg>
              När man tittar på medianhandläggningstiderna i veckor i förstagångsärenden
              för inkomstrelaterad ersättning för samtliga a-kassor har den
              mediantiden ökat från sex veckor när vi tog över i september 2006
              till åtta veckor i dag. Samtidigt har vi haft den snabbaste arbetslöshetsökningen
              på väldigt länge på grund av den internationella finanskrisen.
            </seg>
          </u>
          <u>
            <seg>
              Det är naturligtvis inte en övergripande bild av hur det ser
              ut i alla a-kassor och för alla som får ersättning från a-kassesystemet.
              Men det finns a-kassor som har uppenbara problem. Det är framför
              allt Alfakassan och ytterligare några.
            </seg>
          </u>
          <u>
            <seg>
              Jag konstaterar att vi har gett en kvarts miljard i extraresurser
              till a-kassorna, samtidigt som vi jobbar intensivt tillsammans
              med Inspektionen för arbetslöshetsförsäkringen och A-kassornas
              Samorganisation för att se till att lösa de mest akuta problemen.
            </seg>
          </u>
          <u>
            <seg>
              Jag konstaterar samtidigt att Alfakassan med de största problemen
              har fördubblat sin personalstyrka, och därför är det min utgångspunkt
              att man kommer en bra bit på väg. Men a-kassorna har själva väldigt
              mycket att göra för att se till att deras medlemmar får sina pengar
              i tid.
            </seg>
          </u>
          <note>
            Överläggningen var härmed avslutad.
          </note>
          <note>
            5 § Hänvisning av ärende till utskott
          </note>
          <note>
            Föredrogs och hänvisades
          </note>
          <note>
            Ajournering
          </note>
          <note>
            Kammaren beslutade kl. 12.19 på förslag av andre vice talmannen
            att ajournera förhandlingarna till kl. 14.00 då frågestunden skulle
            börja.
          </note>
          <u>
            <seg>
              Återupptagna förhandlingar
            </seg>
          </u>
          <note>
            Förhandlingarna återupptogs kl. 14.00.
          </note>
          <note>
            6 § Frågestund
          </note>
          <note type="speaker">
            Anf. 8 FÖRSTE VICE TALMANNEN:
          </note>
          <u>
            <seg>
              Vi övergår nu till dagens frågestund. Jag hälsar utbildningsminister
              Jan Björklund, miljöminister Andreas Carlgren, statsrådet Gunilla
              Carlsson, arbetsmarknadsminister Sven Otto Littorin och integrations-
              och jämställdhetsminister Nyamko Sabuni välkomna.
            </seg>
          </u>
          <u>
            <seg>
              Utbildning för jobb
            </seg>
          </u>
          <note type="speaker">
            Anf. 9 SVEN-ERIK ÖSTERBERG (s):
          </note>
          <u>
            <seg>
              Herr talman! Min fråga riktas till arbetsmarknadsministern.
            </seg>
          </u>
          <u>
            <seg>
              Den senaste AKU:n har kommit i dag. Där kan vi se att långtidsarbetslösheten
              har ökat till 125 000 kvinnor och män. Det är en ökning med drygt
              80 procent på ett år.
            </seg>
          </u>
          <u>
            <seg>
              Vi socialdemokrater har ju i vår motion sagt jobben först och
              pekar på att vi vill ha fler jobb- och utbildningsmöjligheter.
              Vi föreslår 100 000 platser.
            </seg>
          </u>
          <u>
            <seg>
              Jag konstaterar att regeringen har gjort precis tvärtom. Man
              har dragit ned komvux med drygt en tredjedel. Tre av fyra utbildningsplatser
              inom den yrkesinriktade arbetsmarknadsutbildningen är också indragna.
            </seg>
          </u>
          <u>
            <seg>
              Forskningen är väldigt tydlig och säger att det bästa sättet
              att gå från arbetslöshet som långtidsarbetslös är att få utbildning.
              Det levererar inte regeringen.
            </seg>
          </u>
          <u>
            <seg>
              På vilket sätt tänker arbetsmarknadsministern se till att hjälpa
              de 125 000 som är långtidsarbetslösa så att de kan komma tillbaka,
              få jobb, bidra till samhället och få en hygglig lön?
            </seg>
          </u>
          <note type="speaker">
            Anf. 10 Arbetsmarknadsminister SVEN OTTO LITTORIN (m):
          </note>
          <u>
            <seg>
              Herr talman! Socialdemokraterna har sagt jobben först, men i
              praktiken säger de a-kassan först. Det är faktiskt något helt
              annat.
            </seg>
          </u>
          <u>
            <seg>
              Vi har fördubblat antalet platser i den aktiva arbetsmarknadspolitiken
              från 125 000 till 250 000 till slutet av nästa år. Det är 10 000
              nya högskoleplatser, 10 000 nya platser i kommunal vuxenutbildning
              och yrkesutbildning och ytterligare 3 000 platser i andra system.
              Vi gör en otroligt stor uppryckning och resursförstärkning för
              utbildning och aktivering eftersom vi vet att det är de två åtgärderna
              som håller folk i närheten av arbetsmarknaden tills det vänder.
            </seg>
          </u>
          <u>
            <seg>
              I slutänden är det som Sven-Erik Österberg vet och som vi har
              debatterat många gånger att det bara är betalande kunder i de
              företag som nu har varslat och sagt upp som kan se till att det
              blir nya anställda i de företagen. Därför behöver vi en konjunkturvändning
              som vi också bidrar till med en expansiv finanspolitik och en
              expansiv penningpolitik.
            </seg>
          </u>
          <note type="speaker">
            Anf. 11 SVEN-ERIK ÖSTERBERG (s):
          </note>
          <u>
            <seg>
              Herr talman! Trots arbetsmarknadsministerns fagra tal konstaterar
              vi att det bara är 7 procent som får utbildning eller praktik
              i de så kallade massiva insatser och garantier som arbetsmarknadsministern
              talar om. Det är 7 procent som får stöd och hjälp, resten är öppet
              arbetslösa enligt Arbetsförmedlingens egen statistik.
            </seg>
          </u>
          <u>
            <seg>
              Man tillsätter jobbcoacher. Det är egentligen som att hälla vatten
              i en hink som läcker. Det finns ju inte så många jobb att coacha
              till. Där lägger man den stora satsningen.
            </seg>
          </u>
          <u>
            <seg>
              Samtidigt prioriterar arbetsmarknadsministern i regeringen att
              sänka skatten för dem som redan har jobb. På vilket sätt hjälper
              det med skattesänkning åt dem som redan har jobb? Man har inte
              råd att sätta till ordentliga utbildningsinsatser i paritet med
              vad forskningen säger.
            </seg>
          </u>
          <u>
            <seg>
              På vilket sätt kommer den prioritering som regeringen har gjort
              att hjälpa de långtidsarbetslösa?
            </seg>
          </u>
          <note type="speaker">
            Anf. 12 Arbetsmarknadsminister SVEN OTTO LITTORIN (m):
          </note>
          <u>
            <seg>
              Herr talman! Arbetsförmedlingen har i uppdrag att efter varje
              enskild persons omständigheter bestämma vilken typ av insats inom
              ramen för jobb- och utvecklingsgarantin som är bäst lämpad för
              just den personen.
            </seg>
          </u>
          <u>
            <seg>
              Det är inte jag som styr de 7 procenten, eller 10 eller om det
              är 25 om ett halvår eller 38 om åtta månader. Det är Arbetsförmedlingen
              som gör en individuell bedömning att ha som utgångspunkt.
            </seg>
          </u>
          <u>
            <seg>
              Jobbcoacher är bra. Till och med i år i denna svaga konjunkturutveckling
              bedömer Arbetsförmedlingen att man kommer att förmedla en halv
              miljon nyanmälda lediga platser. Vi behöver alltså jobbcoacher
              som hjälper till så att de personer som Sven-Erik bekymrar sig
              om inte hamnar i långtidsarbetslöshet utan faktiskt har en rimlig
              chans att få de jobb som kommer även i lågkonjunktur.
            </seg>
          </u>
          <u>
            <seg>
              Forskare beräknar att jobbavdraget har sänkt jämviktsarbetslösheten
              med i storleksordningen 1 ½ procentenhet. Det är den största sänkning
              vi har noterat på decennier. Det är en effektiv politik för att
              se till att fler kommer i arbete.
            </seg>
          </u>
          <u>
            <seg>
              Det är dessutom en bra konjunkturpolitik. Den leder till att
              vanligt folk med låga löner har mer pengar över.
            </seg>
          </u>
          <note>
            Sfi som isolerad skolform
          </note>
          <note type="speaker">
            Anf. 13 ELISABETH SVANTESSON (m):
          </note>
          <u>
            <seg>
              Herr talman! Jag ställer min fråga till utbildningsminister Jan
              Björklund.
            </seg>
          </u>
          <u>
            <seg>
              För en integrering i samhälls- och arbetsliv är svenska språket
              oerhört centralt. Det första en person som flyttar till Sverige
              möter är ofta sfi, svenska för invandrare. Vi vet att svenska
              för invandrare har fungerat rätt så dåligt under många år, även
              om det också finns goda exempel.
            </seg>
          </u>
          <u>
            <seg>
              Regeringen har gjort en mängd saker. Vi har fattat beslut här
              i riksdagen om ett sfi-lyft, vilket jag tycker är jättebra.
            </seg>
          </u>
          <u>
            <seg>
              Fortfarande finns det problem. En grund som fattas i problemanalysen
              tycker jag är att sfi ofta är en isolerad skolform. Det är den
              enda verklighet som många nyanlända möter, max 15 timmar i veckan
              under ganska lång tid, utan inriktning på framtida studier eller
              arbete.
            </seg>
          </u>
          <u>
            <seg>
              Jag vill fråga utbildningsminister Jan Björklund om han delar
              min problembild.
            </seg>
          </u>
          <note type="speaker">
            Anf. 14 Utbildningsminister JAN BJÖRKLUND (fp):
          </note>
          <u>
            <seg>
              Herr talman! Jag skulle kunna svara kort, och svara ja. Jag delar
              den problembilden. Jag ska utveckla det något.
            </seg>
          </u>
          <u>
            <seg>
              Det är helt rätt som frågeställaren beskriver. Sfi har haft låg
              kvalitet och har alltjämt låg kvalitet. Jag tror att alla regeringar
              har kämpat med att höja kvaliteten.
            </seg>
          </u>
          <u>
            <seg>
              Vi vidtar nu ett antal åtgärder som har beslutats, men inte hunnit
              genomföras och ännu mindre hunnit ge effekt.
            </seg>
          </u>
          <u>
            <seg>
              Jag tror att frågeställaren pekar på en viktig målkonflikt. Å
              ena sidan vill man att eleverna vuxna invandrare ska lära sig
              svenska så fort som möjligt. Därför vill man ta ut mycket undervisningstid.
              Å andra sidan är det bra om vuxna samtidigt har en förankring
              på arbetsmarknaden.
            </seg>
          </u>
          <u>
            <seg>
              Varför ska man först gå på sfi och sedan söka jobb? Det är ju
              på jobbet man kan lära sig svenska och praktisera sin svenska.
              Visst vore det bra med en ökad mix mellan arbete, praktik och
              utbildning. Det ligger också i de reformer vi nu planerar.
            </seg>
          </u>
          <note type="speaker">
            Anf. 15 ELISABETH SVANTESSON (m):
          </note>
          <u>
            <seg>
              Herr talman! Tack för svaret! Regeringen kommer ju snart, hoppas
              vi, med en proposition om nyanländas etablering en proposition
              som jag ställer mig bakom och är väldigt glad för.
            </seg>
          </u>
          <u>
            <seg>
              Jag kan rekommendera utbildningsministern att toppa propositionen
              med att se till att sfi blir mer flexibelt, som till exempel att
              kommunerna inte ska ha monopol utan att man kan bredda utbudet.
            </seg>
          </u>
          <u>
            <seg>
              För en nyanländ som kommer till en liten kommun som inte samarbetar
              med andra kommuner kan sfi bli väldigt begränsat. Man får inte
              en individuellt anpassad utbildning.
            </seg>
          </u>
          <u>
            <seg>
              Jag ställer upp på alla förslag som utbildningsministern har
              kommit med hittills. Jag tycker att de är jättebra, men jag vill
              se mer.
            </seg>
          </u>
          <u>
            <seg>
              Kan vi i framtiden tänka oss att individen själv i större utsträckning
              får bestämma typ av sfi?
            </seg>
          </u>
          <note type="speaker">
            Anf. 16 Utbildningsminister JAN BJÖRKLUND (fp):
          </note>
          <u>
            <seg>
              Herr talman! Som Elisabeth Svantesson säger kommer riksdagen
              under det här riksmötet att få ta ställning till en etableringsproposition.
              Det ligger på integrationsministerns bord.
            </seg>
          </u>
          <u>
            <seg>
              Den innehåller en ökad individualisering i flyktingmottagandet.
            </seg>
          </u>
          <u>
            <seg>
              Vi har haft en tendens att tycka att flyktingar som kommer till
              Sverige är en kollektiv klump. Vi behandlar alla likadant. Sanningen
              är ju att det är individer med oerhört olika behov och förutsättningar.
              Ju mer vi kan individualisera desto bättre. Innebörden i den kommande
              etableringspropositionen är att vi ska gå i den riktningen. Samma
              sak gäller sfi-undervisningen.
            </seg>
          </u>
          <u>
            <seg>
              Det som nu har föreslagits och beslutats när det gäller sfi är
              steg på vägen. Jag inbillar mig inte att vi har nått den slutliga
              optimala lösningen. Det finns reformbehov i framtiden i den riktning
              som Elisabeth Svantesson förordar.
            </seg>
          </u>
          <u>
            <seg>
              A-kassan och 75-dagarsregeln
            </seg>
          </u>
          <note type="speaker">
            Anf. 17 MEERI WASBERG (s):
          </note>
          <u>
            <seg>
              Herr talman! Jag har en fråga till statsrådet Sven-Otto Littorin.
              Frågan gäller a-kassan och 75-dagarsregeln.
            </seg>
          </u>
          <u>
            <seg>
              Sverige befinner sig i en djup lågkonjunktur och en jobbkris.
              Ett arbete betyder mycket både för självförtroende och för välbefinnande.
            </seg>
          </u>
          <u>
            <seg>
              Det är tyvärr ingen rättighet att ha ett arbete, vare sig tills
              vidare eller på heltid. Många erbjuds arbete kortare tid, framför
              allt på deltid. Ett deltidsarbete kan utvecklas till ett heltidsarbete,
              men det kan ibland ta lite tid.
            </seg>
          </u>
          <u>
            <seg>
              Att ha enbart 75 dagars arbetslöshetsersättning till sitt förfogande
              bara för att man har lyckats få ett deltidsarbete är därför så
              långt ifrån ett incitament för en verklig arbetslinje man kan
              komma.
            </seg>
          </u>
          <u>
            <seg>
              Då den av er införda deltidsregeln motverkar arbetslinjen undrar
              jag vad regeringen gör för att öka incitamenten för att ta ett
              arbete även om det är på deltid.
            </seg>
          </u>
          <note type="speaker">
            Anf. 18 Arbetsmarknadsminister SVEN OTTO LITTORIN (m):
          </note>
          <u>
            <seg>
              Herr talman! Låt oss konstatera att vi var tvungna att rensa
              upp i arbetslöshetsförsäkringen efter Socialdemokraternas misslyckande
              och återupprätta den som en omställningsförsäkring mellan två
              arbeten. De tidigare deltidsreglerna innebar i praktiken att man
              i extremfallet kunde deltidsstämpla upp till 18 år i sträck. Vad
              det i praktiken innebär är att man lyfter bort ansvaret från arbetsgivaren
              att organisera sig så att man erbjuder dem heltid som vill ha
              det och i stället vältrar över kostnaderna på den enskilde och
              på a-kassorna. Det är inte rimligt.
            </seg>
          </u>
          <u>
            <seg>
              75 ersättningsdagar innebär, om man arbetar halvtid, 150 arbetsdagar.
              Det är nästan ett år man kan deltidsstämpla om man jobbar halvtid.
              Det är inte en orimlig tid. Det är en bra tid. Samtidigt ligger
              ansvaret hos arbetsgivaren. De allra flesta arbetsgivare som erbjuder
              deltidsarbete är offentliga arbetsgivare, inte sällan kommuner.
              Att kommunerna inte kan erbjuda heltid till dem som vill ha heltid
              tycker jag är helt orimligt med tanke på hur stora arbetsgivare
              det faktiskt handlar om.
            </seg>
          </u>
          <note type="speaker">
            Anf. 19 MEERI WASBERG (s):
          </note>
          <u>
            <seg>
              Herr talman! Jag tycker att det är lite trist att arbetsmarknadsministern
              visar så lite förståelse för den här frågan. Visst, ansvaret ligger
              hos arbetsgivarna. Men det är långt ifrån bara offentliga arbetsgivare
              som erbjuder arbete på deltid ta alla kassörskor som jobbar inom
              handeln, till exempel.
            </seg>
          </u>
          <u>
            <seg>
              Jag tycker att svaret tydliggör att de förändringar som regeringen
              har gjort i arbetslöshetsförsäkringen inte är till för att främja
              arbetslinjen, utan det handlar faktiskt om att påföra skam och
              skuld på dem som är arbetslösa. Jag tycker att det är trist.
            </seg>
          </u>
          <note type="speaker">
            Anf. 20 Arbetsmarknadsminister SVEN OTTO LITTORIN (m):
          </note>
          <u>
            <seg>
              Herr talman! Låt mig konstatera att deltidsarbetslösheten sjönk
              med en femtedel efter det att vi genomförde dessa regler, vilket
              ju antyder att de hade effekt på deltidsarbetslösheten, till skillnad
              mot det misslyckande som Socialdemokraterna lämnade efter sig.
              Deltidsarbetslösheten ökade ju faktiskt under de tidigare två
              mandatperioderna när de hade ansvaret och makten.
            </seg>
          </u>
          <u>
            <seg>
              Jag skulle vilja ställa en retorisk motfråga. Det kanske jag
              inte får göra i den här debatten. Men om det nu är så fel med
              en deltidsbegränsning, varför vill då Socialdemokraterna också
              införa en deltidsbegränsning, fast med ytterligare några dagar?
            </seg>
          </u>
          <u>
            <seg>
              Vi har naturligtvis uppfattningen att arbetslöshetsförsäkringen
              ska vara en omställningsförsäkring och att det är orimligt att
              man kan deltidsstämpla i upp till 18 år och därmed vältra över
              kostnaderna från arbetsgivaren till den enskilde och till skattebetalarna.
              Nu har arbetsgivaren ett ansvar, och det är att lyssna på sina
              medarbetare och erbjuda dem heltid. Vi ska inte göra detta i lag
              och inte genom att vältra över kostnaderna, utan man får faktiskt
              ta ett eget ansvar.
            </seg>
          </u>
          <u>
            <seg>
              Framtida klimatåtgärder
            </seg>
          </u>
          <note type="speaker">
            Anf. 21 SVEN BERGSTRÖM (c):
          </note>
          <u>
            <seg>
              Herr talman! Jag har en fråga till miljöminister Andreas Carlgren.
            </seg>
          </u>
          <u>
            <seg>
              Det är nu ungefär en månad kvar till det stora miljö- och klimatmötet
              i Köpenhamn, där världens ledare träffas för att resonera och
              försöka komma fram till en överenskommelse i denna viktiga fråga.
            </seg>
          </u>
          <u>
            <seg>
              Det har varit en glädjande och växande insikt världen över om
              att vi på allvar måste gå samman och skapa bindande klimatöverenskommelser
              som kan hejda klimatförändringarna. Men vi måste ned till minst
              50 procent till år 2050 och till 30 procent på mycket kortare
              tid.
            </seg>
          </u>
          <u>
            <seg>
              I Sverige har vi en bred enighet om vikten av det här. Och nu
              bedrivs det kampanjer. Både Andreas och jag bär märket för tvågraderskampanjen,
              miljöorganisationerna arrangerar klimatmarscher och så vidare.
              Trots våra ansträngningar ser det just nu ut som att miljöministerns
              ansträngningar och statsministerns ansträngningar när han var
              i Washington och nu i Indien inte når riktigt ända fram. Jag utgår
              från att miljöministern och jag är överens om att det är angeläget
              att detta inte får misslyckas. Hur går vi vidare efter Köpenhamn
              om man inte får den formella överenskommelsen på plats?
            </seg>
          </u>
          <note type="speaker">
            Anf. 22 Miljöminister ANDREAS CARLGREN (c):
          </note>
          <u>
            <seg>
              Herr talman! Vi är helt överens om hur viktigt det är att nå
              ett avtal i Köpenhamn. Och i EU är vi fullständigt inriktade på
              en överenskommelse i Köpenhamn som klarar att hålla tvågradersmålet
              inom räckhåll, som omfattar alla länder och som dessutom innehåller
              möjligheten att skruva upp ambitionsnivån allteftersom vetenskapen
              ger oss ny kunskap.
            </seg>
          </u>
          <u>
            <seg>
              Det är ett faktum att det just nu är mycket kärvt i klimatförhandlingarna.
              Jag kan tänka mig att förhandlingarna också kan komma att gå in
              i en verklig kris, därför att det är flera parter och inte minst
              USA som är mycket ovilliga.
            </seg>
          </u>
          <u>
            <seg>
              Vi har sagt helt klart att vi vill att Köpenhamnsmötet ska leda
              fram till ett bindande internationellt avtal. EU kan inte ensamt
              ha veto i den internationella processen. Det är ofta den som sätter
              sig till hinder som är problemet, men vi tänker inte ge upp. Vi
              vill inte ge oss förrän vi har ett bindande avtal på plats.
            </seg>
          </u>
          <note type="speaker">
            Anf. 23 SVEN BERGSTRÖM (c):
          </note>
          <u>
            <seg>
              Herr talman! Det är jättebra att miljöministern och Sverige inte
              tänker ge sig. Men jag skulle gärna se att miljöministern skissade
              lite grann på hur vi kan komma vidare. Jag utgår från att det
              blir någon typ av överenskommelse mellan statscheferna.
            </seg>
          </u>
          <u>
            <seg>
              Sedan har jag en pedagogisk fråga till miljöministern. Man hör
              ofta talas om att det handlar om en bördefördelning mellan länderna
              när de ska ta sitt ansvar för miljöfrågorna. Jag tycker att det
              ger alldeles fel signaler, som om miljöarbete vore en börda. Det
              är ju en möjlighet att utveckla en ekoeffektiv ekonomi, som vi
              brukar prata om, och att gå i spetsen för en ny teknik som kan
              ta sig an miljö- och klimatfrågorna på ett långsiktigt hållbart
              sätt. Kan miljöministern hjälpa mig och ta på sig rollen att sprida
              kunskapen i EU att detta inte är en bördefördelning utan en möjlighet
              som vi måste hjälpas åt att ta vara på?
            </seg>
          </u>
          <note type="speaker">
            Anf. 24 Miljöminister ANDREAS CARLGREN (c):
          </note>
          <u>
            <seg>
              Herr talman! När jag har suttit vid förhandlingsborden i de internationella
              förhandlingarna har jag ofta förklarat just att Sverige under
              alla förhållanden kommer att minska utsläppen med 40 procent fram
              till år 2020. Vi gör det därför att vi vet att det inte bara är
              nödvändigt för klimatet utan att det också ger stora fördelar
              för oss. Vi tar ledningen på marknaden internationellt. Vi gör
              investeringarna. Vi satsar på de gröna jobben, som kommer att
              vara mycket av framtiden.
            </seg>
          </u>
          <u>
            <seg>
              Internationellt är det fortfarande för mycket av gammaldags tänkande.
              Det är därför vi säger att i-länderna måste ta ledningen och genomföra
              de största utsläppsminskningarna de närmaste åren. Snabbt växande
              u-länder måste dessutom genomföra minskningar. Vi har också lagt
              de största pengarna på bordet för att göra det ekonomiskt möjligt
              för u-länder som kan ha svagare ekonomi och behöver skydda de
              värst utsatta och mest fattiga mot de värsta klimatkonsekvenserna.
              Det är de vägar vi ska gå fram efter Köpenhamn för att leda det
              här till ett bindande avtal, om vi inte lyckas där.
            </seg>
          </u>
          <u>
            <seg>
              Inkomstskillnader mellan män och kvinnor
            </seg>
          </u>
          <note type="speaker">
            Anf. 25 ULLA ANDERSSON (v):
          </note>
          <u>
            <seg>
              Herr talman! Jag har en fråga till jämställdhetsminister Sabuni.
              Under de tre borgerliga åren har vi fått 130 000 fler fattiga
              kvinnor i Sverige. Andelen fattiga barn till ensamstående föräldrar
              har ökat från 19 till 30 procent. Inkomstskillnaden mellan kvinnor
              och män har ökat med 12 800 kronor per år, alltså drygt 1 000
              kronor i månaden. Det visar beräkningar som Vänsterpartiet har
              låtit riksdagens utredningstjänst göra.
            </seg>
          </u>
          <u>
            <seg>
              Orsaken till den växande ojämlikheten mellan kvinnor och män
              är försämringarna i sjukförsäkringen, arbetslöshetsförsäkringen,
              föräldraförsäkringen och att inte underhållsstödet vare sig skrivs
              upp eller höjs. Försämringarna har genomförts bland annat för
              att betala de stora skattesänkningarna som framför allt går till
              högavlönade, vilka oftast är män.
            </seg>
          </u>
          <u>
            <seg>
              Min fråga till jämställdhetsministern är: Har regeringen varit
              medveten om att inkomstskillnaderna skulle öka så här kraftigt
              av den förda politiken, eller har ni varit omedvetna om att kvinnors
              och mäns ekonomiska villkor ser olika ut?
            </seg>
          </u>
          <note type="speaker">
            Anf. 26 Integrations- och jämställdhetsminister NYAMKO SABUNI
            (fp):
          </note>
          <u>
            <seg>
              Herr talman! Det var väldigt många delfrågor i frågan. Jag ska
              försöka gå igenom dem.
            </seg>
          </u>
          <u>
            <seg>
              Jag kan inte kommentera den rapport som Vänsterpartiet har beställt
              mer än att 43 procent av jobbskatteavdragen har gått till kvinnor
              och 57 procent till män. Det är klart att det är en liten skillnad,
              en skillnad som beror på den lönestruktur som finns på arbetsmarknaden.
            </seg>
          </u>
          <u>
            <seg>
              Jag tror att oppositionen till exempel aldrig har kunnat sänka
              skatter därför att man aldrig kommit på den fiffiga idén att man
              kan lägga om skattesänkningar så att de också kommer många lågavlönade
              kvinnor till del. Nu diskuterar oppositionen återigen att höja
              skatten för undersköterskor, sjuksköterskor och lärare med flera
              tusenlappar i månaden. Vad vi har åstadkommit med jobbskatteavdraget
              är just att ge lågavlönade och medelavlönade kvinnor mer pengar
              kvar i plånboken.
            </seg>
          </u>
          <u>
            <seg>
              När det sedan gäller fattigdomen har den relativa fattigdomen
              ökat. Det betyder, om man jämför en individs inkomst med en annans,
              att de som har arbete har det bättre ställt än de som lever på
              ersättningar och bidrag. Den absoluta fattigdomen däremot har
              definitivt minskat.
            </seg>
          </u>
          <note type="speaker">
            Anf. 27 ULLA ANDERSSON (v):
          </note>
          <u>
            <seg>
              Herr talman! Då tolkar jag det som att det är en medvetet förd
              politik. Nyamko Sabuni säger ju själv att man har valt att kraftigt
              sänka skatterna, vilket gynnar framför allt män. Hon säger själv
              att 57 procent av skattesänkningarna har gått till män. Och regeringen
              genomför skattesänkningarna genom att försämra sjukförsäkring,
              arbetslöshetsförsäkring och föräldraförsäkring, och man räknar
              inte upp underhållsstödet eller höjer det. Det är inkomster som
              framför allt kommer kvinnor till del och som kvinnor är mer beroende
              av. Då tolkar jag Sabunis svar som att det här är en medveten
              politik som drivs för att öka inkomstskillnaderna mellan kvinnor
              och män. På något annat sätt kan jag faktiskt inte tolka det,
              och det gör mig väldigt ledsen.
            </seg>
          </u>
          <u>
            <seg>
              Vi behöver knappast öka de här skillnaderna utan snarare minska
              dem. Nu har ni drivit en politik som går i helt fel riktning för
              jämställdheten i Sverige under lång tid, och det beklagar jag
              djupt.
            </seg>
          </u>
          <note type="speaker">
            Anf. 28 Integrations- och jämställdhetsminister NYAMKO SABUNI
            (fp):
          </note>
          <u>
            <seg>
              Herr talman! Ja, det är en medveten politik att se till att kvinnor
              får mer kvar i plånboken än de någonsin har fått tidigare när
              det gäller löneavtalen till exempel. Det är en medveten politik
              att ersättningar ska vara omställningsersättningar och inte permanenta,
              och framför allt att inte förtidspensionera unga människor från
              arbetsmarknaden fast det enda de behöver och vill ha är rehabilitering
              och möjlighet att komma tillbaka och bidra till utvecklingen i
              samhället.
            </seg>
          </u>
          <u>
            <seg>
              Ja, visst är det en medveten politik vi för! Men jag skulle vilja
              se den politik som ger undersköterskan mer i plånboken än vad
              denna regering har lyckats åstadkomma, och jag undrar om det går
              med den politik som Ulla Andersson tillsammans med sina samarbetspartner
              nu funderar på att föra.
            </seg>
          </u>
          <u>
            <seg>
              Klimatbistånd till fattiga länder
            </seg>
          </u>
          <note type="speaker">
            Anf. 29 ANITA BRODÉN (fp):
          </note>
          <u>
            <seg>
              Herr talman! Jag har tidigare haft möjlighet att ställa många
              miljö- och klimatfrågor till miljöministern, så jag väljer i dag
              att vända mig till biståndsministern tillika statsrådet Gunilla
              Carlsson.
            </seg>
          </u>
          <u>
            <seg>
              För att nå framgång i Köpenhamn krävs utöver att USA, Kina och
              Indien är med på tåget också att mycket stor hänsyn, delaktighet
              och stöd visas de allra fattigaste länderna. Afrikanska länder
              har exempelvis under veckan agerat ganska kraftfullt. Det är viktigt
              att inte urholka det vanliga biståndet utan att också addera ett
              klimatbistånd.
            </seg>
          </u>
          <u>
            <seg>
              Jag undrar vilken bedömning statsrådet gör av hur stor acceptansen
              är från de rika länderna när det gäller att man faktiskt gör dessa
              stora satsningar på klimatbistånd för de allra fattigaste länderna.
            </seg>
          </u>
          <note type="speaker">
            Anf. 30 Statsrådet GUNILLA CARLSSON (m):
          </note>
          <u>
            <seg>
              Herr talman! Tack för det här sättet att se det sammantaget,
              Anita Brodén! Under det svenska ordförandeskapet och under svenskt
              ledarskap med Andreas Carlgren och vår statsminister har vi jobbat
              fram att EU tar täten i inte minst utsläppsbegränsningar. Det
              tror jag är oerhört viktigt för att möta de klimatförändringar
              som redan är här och nu drabbar framför allt de människor som
              har minst förmåga att möta förändringarna och kunna bjuda motstånd
              och anpassa sig till det som sker på vårt jordklot.
            </seg>
          </u>
          <u>
            <seg>
              Därför är det viktigt att också fundera på hur man kan möta det
              här. Vi har sett att utvecklingssamarbete, bistånd, kommer att
              spela en viss roll. Vi kommer att vara tvungna att göra mer humanitära
              insatser, men det är också viktigt att vi ser till att upprätthålla
              höga biståndsflöden och att man garanterar att man nu inte tar
              pengar från biståndet. Samtidigt är det viktigt att se vikten
              av att länka ihop detta.
            </seg>
          </u>
          <u>
            <seg>
              Många gånger handlar det om att skapa kapacitet för människor
              i utvecklingsländerna att ha god hälsa, god utbildning, demokrati
              och mänskliga rättigheter som gör att man kan organisera sig för
              att tillsammans möta klimathotet. Det är i väldigt hög grad det
              som biståndet redan ägnas åt.
            </seg>
          </u>
          <u>
            <seg>
              Mitt svar är att vi måste integrera det här mer än vad vi har
              gjort tidigare och se till att vi kan klimatsäkra bland annat
              det svenska biståndet, vilket vi håller på med.
            </seg>
          </u>
          <note type="speaker">
            Anf. 31 ANITA BRODÉN (fp):
          </note>
          <u>
            <seg>
              Herr talman! Tack för det svaret! Det är cyniskt att det är de
              allra fattigaste länderna som drabbas hårdast på grund av klimatförändringar
              som vi i de rika länderna har orsakat.
            </seg>
          </u>
          <u>
            <seg>
              Jag är glad att biståndsministern nämnde det här med att säkra
              det traditionella, det vanliga, biståndet, för det behövs. Och
              ett klimatbistånd behöver adderas.
            </seg>
          </u>
          <u>
            <seg>
              Vilken möjlighet har statsrådet att driva den här frågan ytterligare
              och nu få med sig övriga länder på den här tanken om vikten av
              att vi får lyfta fram de allra fattigaste ländernas och människornas
              behov?
            </seg>
          </u>
          <note type="speaker">
            Anf. 32 Statsrådet GUNILLA CARLSSON (m):
          </note>
          <u>
            <seg>
              Herr talman! Här har Sverige visat ledarskap, bland annat för
              att vi redan uppfyller normen om 0,7 procent av vår bruttonationalinkomst
              till bistånd. Vi är redan uppe på 1 procent, vilket gör att vi
              har utrymme. Vi har gjort en stor, unik satsning på 4 miljarder
              i klimatbistånd som vi nu jobbar med och som skapar, tror jag,
              ökad kvalitet i de multilaterala sammanhangen där vi tar täten.
            </seg>
          </u>
          <u>
            <seg>
              Det viktiga är också att visa många utvecklingsländer att det
              inte handlar om nya pengaflöden som ska ses isolerat från hur
              man stärker människors egen förmåga att anpassa sig. Jag vill
              alltså inte att man ser det här som en avbetalningsplan från den
              så kallat rika världen och att vi bara transfererar pengar. Risken
              är att de pengarna inte kommer att användas på rätt sätt, och
              det är därför jag vill se länken mellan utvecklingsbistånd och
              att kunna möta klimatutmaningarna.
            </seg>
          </u>
          <u>
            <seg>
              Det här har vi jobbat med, och vi kommer bland annat att ha rådsslutsatser
              i EU under mitt ordförandeskap nu i mitten av november, och vi
              har också möjligheter tack vare det arbete i den internationella
              kommissionen som vi har drivit att påverka också hur världen jobbar
              med klimatbistånd framöver.
            </seg>
          </u>
          <note>
            Rysk-svenska kontakter om gasledningsprojektet i Östersjön
          </note>
          <note type="speaker">
            Anf. 33 ANDERS YGEMAN (s):
          </note>
          <u>
            <seg>
              Herr talman! På morgonen sade regeringen och Andreas Carlgren
              ja till ett av Europas absolut största fossilprojekt, nämligen
              den rysk-tyska gasledningen Nord Stream genom ett av våra känsligaste
              innanhav, Östersjön.
            </seg>
          </u>
          <u>
            <seg>
              Enligt uppgifter i flera medier har beslutet föregåtts av ett
              telefonsamtal mellan premiärminister Putin och regeringen Reinfeldt.
              Jag undrar därför om miljöministern här i kammaren kan passa på
              att dementera uppgiften att det har förekommit kontakter mellan
              Putin och regeringen.
            </seg>
          </u>
          <note type="speaker">
            Anf. 34 Miljöminister ANDREAS CARLGREN (c):
          </note>
          <u>
            <seg>
              Herr talman! Jag har ingen som helst information om att det skulle
              ha varit ett samtal som innehöll de viktiga budskapen om gasledningen.
              Det är helt uppenbart att detta är en gasledning som dras på internationellt
              vatten utanför svenskt territorium där man enligt den internationella
              rätt som gäller renodlat har rätt att dra gasledningen. Vi följer
              det som är internationellt föreskrivet och det som också gäller
              enligt svensk rätt.
            </seg>
          </u>
          <u>
            <seg>
              Vi har gång på gång förklarat för andra regeringar, både i kontakter
              med den ryska och med andra europeiska regeringar, att detta är
              en miljöprövning helt och hållet byggd på de rättsliga grunder
              som finns internationellt och i Sverige.
            </seg>
          </u>
          <u>
            <seg>
              Det är vad som har gällt hela vägen.
            </seg>
          </u>
          <note type="speaker">
            Anf. 35 ANDERS YGEMAN (s):
          </note>
          <u>
            <seg>
              Herr talman! Jag tvingas konstatera att trots ett långt svar
              dementerar Andreas Carlgren inte den uppgift som har varit i massmedierna
              om att det har förekommit kontakter mellan Putin och regeringen
              i den här frågan.
            </seg>
          </u>
          <u>
            <seg>
              Därför ger jag Andreas Carlgren en ytterligare chans att nu dementera
              uppgiften att Putin har varit i kontakt med statsministern för
              att diskutera den rysk-tyska gasledningen, vilket det har funnits
              uppgifter om i massmedierna.
            </seg>
          </u>
          <note type="speaker">
            Anf. 36 Miljöminister ANDREAS CARLGREN (c):
          </note>
          <u>
            <seg>
              Herr talman! Det är helt uppenbart också för Anders Ygeman att
              jag fullständigt har dementerat att det skulle ha kunnat förekomma
              någon kontakt som över huvud taget kunde ha påverkat den svenska
              rättsprövningen.
            </seg>
          </u>
          <u>
            <seg>
              Det är en rättsprövning som har skett. Det är alldeles självklart
              att internationella ledare har kontakt med varandra. Det är sant
              att Putin har kontaktat den svenska regeringen men i ett annat
              ärende. Det är det som har diskuterats, och om det därutöver har
              varit någon information om detta som han har framfört har jag
              ingen som helst aning om.
            </seg>
          </u>
          <u>
            <seg>
              Det är jag som har ansvaret för detta ärende i regeringen, och
              jag kan därför entydigt säga att det över huvud taget inte har
              påverkat ärendet. Det skulle inte heller ha kunnat göra det.
            </seg>
          </u>
          <u>
            <seg>
              Däremot ska tilläggas att ingen seriös svensk regering, när miljöprövningen
              är avklarad och miljökraven är tillgodosedda, hade kunnat säga
              nej till det projekt som man enligt internationell rätt har rätt
              att lägga ut. Det skulle strida mot svensk tradition som rättsstat,
              och det skulle vara att mycket grovt bryta mot internationell
              rätt.
            </seg>
          </u>
          <note>
            Diskriminering av gravida
          </note>
          <note type="speaker">
            Anf. 37 MICHAEL ANEFUR (kd):
          </note>
          <u>
            <seg>
              Herr talman! Jag har en fråga till integrations- och jämställdhetsminister
              Nyamko Sabuni. Den handlar om diskriminering av gravida.
            </seg>
          </u>
          <u>
            <seg>
              Enligt uppgift håller Diskrimineringsombudsmannen nu på att föra
              talan mot Försäkringskassan. Det är 18 olika fall, och det gäller
              att gravida har nekats sjukpenning. Fyra av fallen har fått domslut
              i tingsrätten där Försäkringskassan har blivit fälld för diskriminering
              av gravida.
            </seg>
          </u>
          <u>
            <seg>
              Jag undrar vilka åtgärder ministern överväger att vidta med anledning
              av de nu uppmärksammade domsluten.
            </seg>
          </u>
          <note type="speaker">
            Anf. 38 Integrations- och jämställdhetsminister NYAMKO SABUNI
            (fp):
          </note>
          <u>
            <seg>
              Herr talman! Jag förstår inte riktigt varför jag måste vidta
              några som helst åtgärder efter att man har fällt en dom i domstolen.
            </seg>
          </u>
          <u>
            <seg>
              Nu har tydligen Försäkringskassan fällts för att ha diskriminerat
              dessa kvinnor för att de var sjuka och skulle få sjukersättning.
              I övrigt vet jag inte vad jag som minister med ansvar för diskrimineringsfrågor
              förväntas vidta för åtgärder efter en sådan dom.
            </seg>
          </u>
          <note type="speaker">
            Anf. 39 MICHAEL ANEFUR (kd):
          </note>
          <u>
            <seg>
              Herr talman! Det jag funderar på är om det kanske finns någonting
              att göra som skulle förhindra att vi får en fortsättning på den
              typen av händelser. Mitt parti Kristdemokraterna har föreslagit
              något slags liten graviditetspeng en trygghet i väntans tider
              som man skulle kunna utnyttja i slutet av en graviditet.
            </seg>
          </u>
          <u>
            <seg>
              Skulle det kunna vara någonting som ministern möjligen kunde
              tänka sig att verka för?
            </seg>
          </u>
          <note type="speaker">
            Anf. 40 Integrations- och jämställdhetsminister NYAMKO SABUNI
            (fp):
          </note>
          <u>
            <seg>
              Herr talman! Det är redan i dag möjligt att via föräldraförsäkringen
              i förväg ta ut jag tror att det är en månad, alltså innan man
              föder. Det är just för att man utgår från att vissa kvinnor inte
              mäktar med att jobba tiden ut. Den möjligheten finns således.
            </seg>
          </u>
          <u>
            <seg>
              Det som domen stipulerar är väl någonting annat än den möjlighet
              som kvinnorna kunde ha använt sig av ifall de behövde vara hemma.
              Försäkringskassan får titta på domen, och om det visar sig att
              två lagstiftningar går mot varandra och inte kan verka sida vid
              sida finns det anledning både för mig och för Husmark Pehrsson
              att titta närmare på dessa frågor för att se hur vi kan lösa dem.
            </seg>
          </u>
          <u>
            <seg>
              För tillfället ser jag inte att den dom som kom i går skulle
              föranleda några åtgärder från min sida.
            </seg>
          </u>
          <u>
            <seg>
              EU-biståndet
            </seg>
          </u>
          <note type="speaker">
            Anf. 41 BODIL CEBALLOS (mp):
          </note>
          <u>
            <seg>
              Herr talman! Jag vill ställa två frågor till Gunilla Carlsson
              om EU-biståndet.
            </seg>
          </u>
          <u>
            <seg>
              Tidningen Omvärlden har på ett pedagogiskt sätt visat vart EU-biståndet
              tar vägen. Som vi egentligen redan visste går mycket av biståndet
              till forna kolonier eller till länder där EU har ett egenintresse.
            </seg>
          </u>
          <u>
            <seg>
              Det är ganska uppenbart att det inte är de fattigas perspektiv
              som står i centrum. Till exempel får Kina 77 miljoner euro i bistånd
              samtidigt som de finansierar stora biståndssatsningar i andra
              delar av världen. 560 miljoner euro går till Turkiet; jag antar
              att det är fråga om någon form av EU-anpassning. Moçambique får
              417 miljoner euro, trots att det är långt ifrån det fattigaste
              landet.
            </seg>
          </u>
          <u>
            <seg>
              Jag skulle till att börja med vilja veta hur ministern ska arbeta
              för att EU:s bistånd ska bli mindre egencentrerat. Sedan återkommer
              jag med ytterligare en fråga om EU-biståndet.
            </seg>
          </u>
          <note type="speaker">
            Anf. 42 Statsrådet GUNILLA CARLSSON (m):
          </note>
          <u>
            <seg>
              Herr talman! Jag tycker att vi kan se att det skett en stark
              förbättring av EU-biståndet under den period som nu har varit,
              inte minst med tanke på internationellt samarbete kring överenskommelser.
              Jag tänker på Agra, på hur man förvaltar och använder sig av ägarskap
              och landfördelning. Det finns nu en helt annan professionalism,
              och man tar de fattiga människornas perspektiv i beaktande utifrån
              hur man jobbar med bistånd internationellt. Här har även EU-kommissionen
              anpassat sig.
            </seg>
          </u>
          <u>
            <seg>
              Lite grann av samma kritik skulle även kunna riktas mot oss och
              hur vi jobbar i Sverige. Moçambique är faktiskt Sveriges största
              mottagarland. I Turkiet jobbar vi med EU-anpassning, med att förstärka
              möjligheterna för mänskliga rättigheter och med fördjupad demokratisering.
              Vi har i Sverige fortfarande visst utvecklingssamarbete också
              med Kina, bland annat för att påverka miljö- och klimatproblematiken.
            </seg>
          </u>
          <u>
            <seg>
              Det handlar om hur biståndet ser ut i en föränderlig värld. Jag
              tycker att vi ska fortsätta att granska och påverka EU-biståndet
              och också förbättra det. Det finns mycket kvar att göra. Där delar
              jag Bodil Ceballos uppfattning. Men det finns också anledning
              att se på hur vi själva jobbar med detta, och jag vill inte instämma
              i att det skulle vara så himla dåligt som det antyds.
            </seg>
          </u>
          <note type="speaker">
            Anf. 43 BODIL CEBALLOS (mp):
          </note>
          <u>
            <seg>
              Herr talman! Jag konstaterar att det inte är de fattigas behov
              som står i centrum utan väldigt mycket våra egna behov.
            </seg>
          </u>
          <u>
            <seg>
              EU stöttar även demokratiutveckling. Det gäller bland annat valet
              och valkommissionen i Rwanda. Också Sverige satsar 40 miljoner
              under fyra år på demokratiutveckling, på att hjälpa Rwandas medborgare
              att delta i det politiska livet. Samtidigt försöker myndigheterna
              i Rwanda att på alla möjliga sätt stoppa det gröna partiet från
              att bildas, trots att de uppfyllt alla de krav som ställts för
              att kunna göra det.
            </seg>
          </u>
          <u>
            <seg>
              Nu senast gällde det en kongress som hölls den 30 oktober. Ett
              antal personer som man misstänker var från säkerhetstjänsten kom
              in och helt enkelt störde ordningen. Det fick polisen att avbryta
              mötet i stället för att slänga ut fridstörarna.
            </seg>
          </u>
          <u>
            <seg>
              Vad kan EU göra, och vad kan Sverige göra via vårt bistånd, för
              att se till att den demokratiska utvecklingen i Rwanda går i en
              sådan riktning att politiska partier kan bildas? Det är ju grunden
              för demokratin. Om vi ger bistånd till demokratiutveckling men
              inte utgår från själva grunden för demokratin, vad har vi då?
            </seg>
          </u>
          <note type="speaker">
            Anf. 44 Statsrådet GUNILLA CARLSSON (m):
          </note>
          <u>
            <seg>
              Herr talman! Jag vill invända mot att vi ger bistånd för egna
              behov. Vi har ett fattigdomsperspektiv. Vi kan se att en EU-anpassning
              i till exempel Turkiet underlättar för turkisk utveckling liksom
              det faktum att vi har de fattigas perspektiv både i EU-biståndet
              och i det svenska biståndet.
            </seg>
          </u>
          <u>
            <seg>
              Det som skett i Sverige, och som är nydanande, är att vi har
              ett ökat fattigdomsfokus, och fler insatser görs nu i de allra
              fattigaste länderna. Där har vi försökt göra en länderportfölj,
              vilket innebär att vi gör mycket mer i postkonfliktländer.
            </seg>
          </u>
          <u>
            <seg>
              Jag är glad för frågan. Det är viktigt att vi diskuterar inriktningen
              och hur det ser ut långsiktigt, inte minst beträffande demokratifrågorna.
            </seg>
          </u>
          <u>
            <seg>
              Vad gäller engagemanget i Rwanda vill jag nämna att vi var ett
              av de första länder som gick in där efter folkmordet 1994. Sverige
              har ett högt anseende i Rwanda, och nu påverkar vi behovet av
              en fördjupad demokratisering. Det är ett land som i det avseendet
              är mycket skört.
            </seg>
          </u>
          <u>
            <seg>
              Inte minst Bodil Ceballos fråga visar att vi måste ha medvetenheten
              och vara tydliga i dialogen. Det gäller dels regering till regering,
              dels det svenska engagemanget där vi måste påtala att situationen
              inte är tillräckligt bra. Jag är liksom Bodil Ceballos kritisk
              i denna del och avser att följa upp detta eftersom det finns brister
              i demokratiska traditioner och ibland också brist på nytänkande
              i många av de partnerländer vi har.
            </seg>
          </u>
          <u>
            <seg>
              A-kassans handläggningstider
            </seg>
          </u>
          <note type="speaker">
            Anf. 45 MARIA STENBERG (s):
          </note>
          <u>
            <seg>
              Herr talman! Min fråga går till arbetsmarknadsminister Littorin.
            </seg>
          </u>
          <u>
            <seg>
              Nästan samtidigt som borgerlig politik slog sönder a-kassan såg
              närmare en halv miljon människor sig tvingade att lämna a-kassan.
              Massarbetslösheten spred sig som en löpeld och många människor
              hamnade i kaos och ekonomiskt trångmål. Ovanpå allt detta kommer
              att handläggningstiderna för att få ut sin a-kasseersättning är
              alltför långa. Många människor väntar vecka efter vecka, i värsta
              fall i månader, innan de får sin ersättning.
            </seg>
          </u>
          <u>
            <seg>
              Min fråga är: På vilket sätt tänker arbetsmarknadsminister Littorin
              ta sitt politiska ansvar för kaoset och hjälpa de människor som
              i dagsläget väntar på sin ersättning från arbetslöshetskassan?
            </seg>
          </u>
          <note type="speaker">
            Anf. 46 Arbetsmarknadsminister SVEN OTTO LITTORIN (m):
          </note>
          <u>
            <seg>
              Herr talman! Låt mig påminna Maria Stenberg om att när vi tog
              över var 700 000 löntagare i Sverige utan arbetslöshetsförsäkring.
              Nu är det ytterligare 500 000, och av dem är 300 000 väldigt nära
              pension. Så väldigt omvälvande är det alltså inte. Vi hade naturligtvis
              löst problemet med en obligatorisk arbetslöshetsförsäkring, men
              det ville Maria Stenberg inte ställa upp på.
            </seg>
          </u>
          <u>
            <seg>
              Jag tycker att det är bedrövligt att a-kassorna inte klarar av
              sin uppgift. Det stärker mig i tron att vi borde ha ett annat
              system när det gäller arbetslöshetsförsäkringar. Om de som juridiskt
              sett är privata föreningar inte klarar av sin uppgift och sitt
              myndighetsansvar, som vi har delegerat till dem, måste vi helt
              enkelt tänka om. Samtidigt ska man komma ihåg av vi förra budgetåret
              gav a-kassorna 250 nya miljoner, en kvarts miljard, just för att
              de skulle kunna bygga ut sina system och hantera dessa frågeställningar.
            </seg>
          </u>
          <u>
            <seg>
              Det är inte alla a-kassor som inte klarar av sin uppgift. Mediantiden
              för inkomstrelaterad ersättning har gått upp från sex veckor när
              vi tog över till åtta veckor just nu. Det är några kassor som
              står ut. Alfakassan är en; de har fördubblat sin personalstyrka,
              vilket förhoppningsvis kommer att hjälpa.
            </seg>
          </u>
          <note type="speaker">
            Anf. 47 MARIA STENBERG (s):
          </note>
          <u>
            <seg>
              Herr talman! Jag tror inte att det hjälper de människor som i
              dag väntar på sin ersättning från a-kassan att arbetsmarknadsministern
              slänger sig med siffror om hur det var under den tidigare regeringens
              tid. Det är fortfarande alltför många människor som väntar.
            </seg>
          </u>
          <u>
            <seg>
              Alfakassan är ett ansvar som arbetsmarknadsministern faktiskt
              skulle kunna ta. Jag läser i en tidning att generaldirektören
              för IAF säger att det enda är att vi kan dra in statsbidraget,
              men det skulle ju inte förbättra väntetiderna.
            </seg>
          </u>
          <u>
            <seg>
              Tror inte arbetsmarknadsminister Littorin att ett ökat statsbidrag
              skulle kunna förbättra för de människor som i dag får vänta i
              månader på sin ersättning från Alfakassan?
            </seg>
          </u>
          <note type="speaker">
            Anf. 48 Arbetsmarknadsminister SVEN OTTO LITTORIN (m):
          </note>
          <u>
            <seg>
              Herr talman! Alfakassans huvudman är Arbetslöshetskassornas Samorganisation.
              A-kassorna borde självklart ha ett stort intresse av att se till
              att vi får ut pengar i tid från den försäkring som vi alla som
              har a-kassa tecknat, något som vi alltså har rätt till. A-kassorna
              borde se till att också leverera.
            </seg>
          </u>
          <u>
            <seg>
              Jag tycker att det är bedrövligt att det inte fungerar, och det
              bara stärker mig i tron att vi måste ändra på dagens organisation
              av arbetslöshetsförsäkringen så att folk får sina pengar i tid.
              Med det satte ni er emot hela vägen, Maria Stenberg.
            </seg>
          </u>
          <u>
            <seg>
              Vi har ökat statsbidraget till a-kassorna med 250 miljoner kronor
              under föregående år just för att hjälpa till och stödja dem så
              att ersättningen betalas ut i tid. Det verkar dock inte räcka
              för somliga a-kassor. Därför tycker jag att var och en som är
              medlem i en a-kassa ska fråga sig: Är jag där för att få ersättning
              i tid eller duger detta? Kan jag byta a-kassa? Det är det enda
              rimliga.
            </seg>
          </u>
          <u>
            <seg>
              Sms-lånen
            </seg>
          </u>
          <note type="speaker">
            Anf. 49 KATARINA BRÄNNSTRÖM (m):
          </note>
          <u>
            <seg>
              Herr talman! Jag har en fråga till statsrådet Nyamko Sabuni.
            </seg>
          </u>
          <u>
            <seg>
              Sms-lånen är ständigt aktuella, inte minst i medierna. Vi kan
              läsa om många som fastnar i skuldfällan. Ungdomar känner inte
              till villkoren. Det senaste är att man tar lån i andras namn.
              Hos kronofogden ökar antalet obetalda sms-skulder. Under första
              halvan av 2009 registrerades 23 000 hos Kronofogdemyndigheten.
              Det finns de som regelbundet tar sms-lån för att lösa gamla sms-lån.
            </seg>
          </u>
          <u>
            <seg>
              I Finland har man nyligen beslutat förbjuda utbetalning av sms-lån
              nattetid. Det är ett exempel på hur man kan försöka komma till
              rätta med problemet.
            </seg>
          </u>
          <u>
            <seg>
              Vi ska komma ihåg att för många människor är sms-lån en snabb
              och bra lösning när man behöver pengar i ett akut trångt läge,
              när man vet att man kan betala tillbaka nästa månad. För alltför
              många är sms-lån dock en skuldfälla.
            </seg>
          </u>
          <u>
            <seg>
              Mina frågor till minister Sabuni är: Hur ser ministern på problemen
              med sms-lån? Vad avser man att göra åt detta?
            </seg>
          </u>
          <note type="speaker">
            Anf. 50 Integrations- och jämställdhetsminister NYAMKO SABUNI
            (fp):
          </note>
          <u>
            <seg>
              Herr talman! Frågan som Katarina Brännström tar upp är väldigt
              viktig, en angelägen fråga som vi jobbar mycket med i Regeringskansliet
              just nu. Den handläggs på Justitiedepartementet inom ramen för
              konsumentkreditdirektiv som ska bli en proposition och en lag
              till mitten på nästa år.
            </seg>
          </u>
          <u>
            <seg>
              Tanken är just det Katarina Brännström nämner. De här lånen ges
              för snabbt. Man tar inte kreditvärdighet på personer som lånar
              pengarna, man har ingen ångertid, det är alldeles för höga avgifter
              och så vidare. Det är också kring de frågeställningarna som vi
              menar att vi behöver en reglering. Jag vet att det har höjts röster
              om att förbjuda sms-lånen. Men att ta sms-lån, handla på kredit
              eller ta andra banklån är precis samma sak. Människor måste kunna
              göra bedömningen om de vill ta lån eller inte. Däremot ska finansinstituten
              se till att de åläggs att kontrollera att de människor som tar
              lånen också är kreditvärdiga. Det är det regelverk som vi jobbar
              med. Jag hoppas kunna få en lag på plats till nästa år.
            </seg>
          </u>
          <note>
            Betygsliknande skriftliga omdömen i förskoleklass
          </note>
          <note type="speaker">
            Anf. 51 MATS PERTOFT (mp):
          </note>
          <u>
            <seg>
              Herr talman! Min fråga går till utbildningsminister Jan Björklund.
              Den handlar om betygsliknande skriftliga omdömen i förskoleklasser.
            </seg>
          </u>
          <u>
            <seg>
              Den pedagogiska forskningen är väldigt tydlig: Små barn, till
              exempel sexåringar, har väldigt svårt att skilja på om betyg sätts
              på deras kunskapsnivå eller deras personlighet. De uppfattar helt
              enkelt ett betygsliknande omdöme eller ett betyg som en stämpel
              som sätts på deras personlighet i stället för kunskaper.
            </seg>
          </u>
          <u>
            <seg>
              Min fråga till utbildningsministern är om det verkligen är allvar
              att utbildningsministern avser att skapa ett regelverk som tillåter
              betygsliknande skriftliga omdömen i förskoleklass för sexåringar,
              eftersom vi i dag saknar reglering på detta område.
            </seg>
          </u>
          <note type="speaker">
            Anf. 52 Utbildningsminister JAN BJÖRKLUND (fp):
          </note>
          <u>
            <seg>
              Herr talman! Information om hur det går i förskola och skola
              riktas, i alla fall för yngre elever och barn, inte till barnen
              utan till föräldrarna. Självklart har föräldrarna rätt att få
              reda på hur barn och elever utvecklas i skolan. Det har varit
              en oerhört märklig syn i Sverige. Det har varit förbjudet för
              skolan att på ett papper skriva ned hur barnen utvecklas och räcka
              över det till föräldrarna. Har man gjort det i svensk skola har
              man blivit anmäld till Skolverket, med den syn som har rått förut,
              när Socialdemokraterna och Miljöpartiet bestämde.
            </seg>
          </u>
          <u>
            <seg>
              Nu säger vi så här: Föräldrarna har rätt att få information om
              hur det går för deras barn i skolan. I grundskolan blir det obligatoriskt
              att ge sådan information till föräldrarna. I förskoleklass blir
              det frivilligt att göra det. Men en hel del kommuner och förskoleklasser
              vill ge information. Då ska de ha rätt att göra det. Det ska inte
              vara förbjudet på något sätt. Det är inte samhällets barn. Det
              är inte förskolans barn. Det är inte skolans barn. Det är föräldrarnas
              barn, och de har rätt att få information.
            </seg>
          </u>
          <note type="speaker">
            Anf. 53 MATS PERTOFT (mp):
          </note>
          <u>
            <seg>
              Herr talman! Vi är nog helt överens om att föräldrar och barn
              har rätt att få information. Det är inte det vi frågar om. Min
              fråga gällde just betygsliknande information. Till exempel har
              det kommit till min kännedom att man i förskoleklasser lämnar
              ut information som i princip består av glada och ledsna gubbar,
              utifrån om kan man matte, skriva, räkna eller sådana saker. Det
              är väl knappast föräldrarna som vill ha glada eller ledsna gubbar.
              De efterlyser nog lite mer vederhäftig och djupgående information.
              Det är typiskt att detta är riktat till barnen. Det är väl knappast
              det som Jan Björklund vill att vi ska ge. Detta exempel visar
              väldigt tydligt att det skulle behövas betydligt tydligare och
              kraftigare reglering av detta område, så att inte barnens personlighet
              stämplas med en glad eller ledsen gubbe.
            </seg>
          </u>
          <note type="speaker">
            Anf. 54 Utbildningsminister JAN BJÖRKLUND (fp):
          </note>
          <u>
            <seg>
              Herr talman! Jag skulle vilja se den lagstiftning där man skriver
              att gubbar eller annat inte får förekomma. Det är inte möjligt
              att utforma en lagstiftning på det sättet. Man får väl utforma
              en blankett centralt. Pertoft kan väl skriva ihop en, och så får
              alla använda den. Men jag litar på Sveriges lärare. Jag litar
              på Sveriges förskollärare. Men tro inte, om Pertoft skriver in
              att omdömet inte får vara betygsliknande, att ingen kan ge ut
              papper med gubbar på. Det är klart att de kan göra det. Sedan
              ska någon sitta och tolka om det är betygsliknande eller inte.
              Det är det som visar hur absurd den här diskussionen blir. Ni
              försöker dikta ihop spöken mitt på ljusan dag.
            </seg>
          </u>
          <u>
            <seg>
              Det är klart att jag har mycket stort förtroende för Sveriges
              lärare och förskollärare. De utformar denna information efter
              gott omdöme.
            </seg>
          </u>
          <u>
            <seg>
              Det är inga föräldrar som hör av sig. Nu har vi infört betygsliknande
              skriftliga omdömen i lågstadiet och mellanstadiet. Pertoft lät
              likadan för ett år sedan, när vi fattade det beslutet. Inga föräldrar
              har hört av sig till mig och protesterat, trots att en miljon
              föräldrar nu har fått sådana omdömen. De verkar glada för att
              få den här informationen, Mats Pertoft.
            </seg>
          </u>
          <u>
            <seg>
              EBO
            </seg>
          </u>
          <note type="speaker">
            Anf. 55 YILMAZ KERIMO (s):
          </note>
          <u>
            <seg>
              Herr talman! Jag skulle vilja ställa en fråga till statsrådet
              Nyamko Sabuni. Det är en fråga som jag och statsrådet har diskuterat
              tidigare också. Det gäller EBO, rätten till eget boende.
            </seg>
          </u>
          <u>
            <seg>
              På den socialdemokratiska partikongressen i helgen bestämde mitt
              parti att EBO måste förändras, eftersom det inte fungerar. Jag
              är väldigt glad åt att mitt parti står bakom en politik som vi
              länge har bedrivit i Södertälje.
            </seg>
          </u>
          <u>
            <seg>
              Sedan tre år tillbaka har Södertälje tagit emot ett orimligt
              stort antal flyktingar, inte minst från Irak. Det är ohållbart.
              Det funkar inte längre. Vi måste motverka den alltför stora inflyttning
              som vissa kommuner har, eftersom den skapar trångboddhet och andra
              problem för såväl värdfamiljen som familjen som har fått uppehållstillstånd.
            </seg>
          </u>
          <u>
            <seg>
              Alla kommuner måste ta ett samlat ansvar för asyl- och flyktingmottagningen.
              Om vi till att börja med kunde få ett mer solidariskt flyktingmottagande
              mellan kommunerna i Stockholms län vore det ett steg framåt i
              alla fall.
            </seg>
          </u>
          <u>
            <seg>
              Därför hoppas jag att Nyamko Sabuni är införstådd i att det inte
              fungerar och att hon gör något åt EBO.
            </seg>
          </u>
          <note type="speaker">
            Anf. 56 Integrations- och jämställdhetsminister NYAMKO SABUNI
            (fp):
          </note>
          <u>
            <seg>
              Herr talman! Jag håller med om att EBO har varit ett system som,
              blandat med den integrationspolitik som Socialdemokraterna fört,
              helt har misslyckats, vilket betyder att många människor som tillfälligt
              under asyltiden vänt sig till vänner, bekanta och släktingar blivit
              kvar i lägenheterna i trångboddhet efter att de fått uppehållstillstånd.
            </seg>
          </u>
          <u>
            <seg>
              Jag håller inte med om att EBO nödvändigtvis måste försvinna
              som möjlighet. Jag tror tvärtom att människor under tiden då de
              väntar på asyl behöver den här tryggheten. Däremot menar jag att
              det är jätteviktigt att man stöder och hjälper människor också
              då de har fått uppehållstillstånd utifrån de individuella behov
              som finns och bland annat tar reda på vad de behöver för att de
              så snabbt som möjligt ska kunna ta sig in på arbetsmarknaden.
              Bostadsfrågan är en väsentlig och central fråga i detta. Då måste
              man kunna ge stöd, tips och råd, så att människor kan göra rejäla
              val. Var ska man bo för att man så snabbt som möjligt ska komma
              ut på arbetsmarknaden? De valen har de som i dag bor i trångboddhet
              i Södertälje tyvärr inte haft tidigare.
            </seg>
          </u>
          <note type="speaker">
            Anf. 57 YILMAZ KERIMO (s):
          </note>
          <u>
            <seg>
              Herr talman! Det är tråkigt att integrationsministern fortfarande
              envist försvarar ett regelverk som inte fungerar. Det fungerar
              inte; det är bara att inse. Det måste förändras.
            </seg>
          </u>
          <u>
            <seg>
              Vi kan också hålla med om att man ska få bo var man vill, men
              när det inte fungerar måste regeringen våga se verkligheten, agera
              och förändra något. Det är bara ord men ingen handling. Fortfarande
              flyttar alla till Södertälje och vissa andra kommuner, medan vissa
              kommuner inte har någonting alls.
            </seg>
          </u>
          <u>
            <seg>
              Jag ska ge några siffror. Några få kommuner i länet Södertälje,
              Stockholms stad, Huddinge och Botkyrka står tillsammans för 75
              procent av de nyanlända flyktingarna i hela länet. Men tio kommuner
              tar tillsammans bara emot 3 procent av resterande. Tycker ministern
              att det är rimligt?
            </seg>
          </u>
          <note type="speaker">
            Anf. 58 Integrations- och jämställdhetsminister NYAMKO SABUNI
            (fp):
          </note>
          <u>
            <seg>
              Herr talman! Det är just verkligheten man måste utgå från när
              man formulerar en politik. EBO kom till under den jugoslaviska
              krisen, när vi fick väldigt många flyktingar som inte kunde få
              plats på anläggningsboendena. Anläggningsboendena är inte fler
              i dag än i början på 90-talet. Därför tyckte man att det var möjligt
              för människor att under tiden då de väntar på asyl bosätta sig
              hos bekanta, vänner och släktingar. Men det var aldrig tänkt så
              som det kom att användas, att människor skulle bli permanentboende
              hos släktingar och vänner. Det är någonting som den socialdemokratiska
              politiken har tillåtit ske, men någonting som vi inte accepterar.
              Etableringspropositionen innehåller delar som innebär att en del
              av introduktionen till samhället handlar om värdigt boende och
              egen bostad, gärna i en landsdel där det finns möjlighet till
              arbete.
            </seg>
          </u>
          <u>
            <seg>
              Insatser mot ungdomsarbetslösheten
            </seg>
          </u>
          <note type="speaker">
            Anf. 59 MARGARETA CEDERFELT (m):
          </note>
          <u>
            <seg>
              Herr talman! Jag vill fråga arbetsmarknadsminister Sven Otto
              Littorin om ungdomsarbetslösheten.
            </seg>
          </u>
          <u>
            <seg>
              Ungdomsarbetslösheten är hög. Jag vet att ministern har vidtagit
              flera åtgärder för att underlätta ungdomars inträde på arbetsmarknaden.
              Samtidigt har jag mött en hel del ungdomar som uttrycker oro för
              att olika former av arbetsmarknadsåtgärder ska medföra att det
              blir svårare att få en tillsvidareanställning eller en långsiktig
              anställning.
            </seg>
          </u>
          <u>
            <seg>
              Jag skulle vilja få information från arbetsmarknadsministern
              om åtgärder som regeringen har vidtagit för att underlätta för
              en långsiktig anställning för ungdomar.
            </seg>
          </u>
          <note type="speaker">
            Anf. 60 Arbetsmarknadsminister SVEN OTTO LITTORIN (m):
          </note>
          <u>
            <seg>
              Herr talman! Tack för den frågan! Man ska när man hör diskussionen
              om ungdomsarbetslöshet komma ihåg att kullen 1624 år är ungefär
              1,2 miljoner personer. Av dem är ungefär 100 000 öppet arbetslösa
              och ungefär 100 000 varken pluggar eller finns i någon typ av
              insats via Arbetsförmedlingen.
            </seg>
          </u>
          <u>
            <seg>
              Det viktigaste är först och främst att inte skära alla ungdomar
              över en kam. Vi vet att hälften av de registrerade ungdomsarbetslösa
              pluggar heltid och söker en timmes jobb i veckan eller mer. Den
              grupp jag är orolig för är den som varken pluggar, jobbar eller
              finns i någon typ av insats.
            </seg>
          </u>
          <u>
            <seg>
              Min första önskan och uppmaning till dem är: Kom till Arbetsförmedlingen!
              Där har vi jobbgarantin för unga där de kan få insatser från första
              dagen. De kan få coachningshjälp till de jobb som faktiskt finns,
              hjälp att hitta en utbildningsplats och hjälp att få utbildning
              eller aktivering av olika slag. Men den viktigaste åtgärden när
              konjunkturen vänder är den halverade arbetsgivaravgiften för unga.
            </seg>
          </u>
          <note type="speaker">
            Anf. 61 MARGARETA CEDERFELT (m):
          </note>
          <u>
            <seg>
              Herr talman! Det låter alldeles utmärkt, men min fråga kvarstår.
              Det handlar om den grupp ungdomar som säger att de har fått en
              praktikplats eller en kortare anställning. Sedan hävdar en del
              att anställningen inte blir förlängd. De personerna kommer tillbaka
              i en långvarig arbetslöshet. Jag hoppas att det ska bli möjligt
              för ungdomar att också få en längre anställning och kunna planera
              sin framtid. Jag vill gärna ha en kommentar om detta.
            </seg>
          </u>
          <note type="speaker">
            Anf. 62 Arbetsmarknadsminister SVEN OTTO LITTORIN (m):
          </note>
          <u>
            <seg>
              Herr talman! Jag håller helt med om den beskrivningen. När ekonomin
              går ned, exporten har sjunkit med en fjärdedel och nio av tio
              länder i världen har ekonomisk tillbakagång i år, är det klart
              att ungdomar får bära en överdrivet tung börda i den situationen.
            </seg>
          </u>
          <u>
            <seg>
              Är det någon av lärdomarna vi kan ta från de länder som har lyckats
              bättre än Sverige är det ungdomsavtal, praktikplatser och lärlingsutbildningar.
              Det är därför jag är oerhört glad att jag här har en utbildningsminister
              vid min sida som jobbar just intensivt på detta med bland annat
              gymnasiereformen.
            </seg>
          </u>
          <u>
            <seg>
              Kan vi korta vägen från utbildning till arbete genom den typen
              av insatser och genom att ungdomar så snabbt som möjligt får lära
              känna en arbetsgivare, får pröva på ett arbete och får en integration
              mellan utbildning och arbetsliv tror jag mycket är vunnet. Nästan
              hela det danska exemplet bygger just på detta. Det bör vi ta med
              oss in i framtiden.
            </seg>
          </u>
          <note>
            Utförsäkringen av långtidssjukskrivna
          </note>
          <note type="speaker">
            Anf. 63 PATRIK BJÖRCK (s):
          </note>
          <u>
            <seg>
              Herr talman! Min fråga går till arbetsmarknadsministern.
            </seg>
          </u>
          <u>
            <seg>
              Det är massor med sjuka människor, kanske 15 000 eller fler,
              som utförsäkras den 1 januari. De som drabbas har väntat länge
              på besked om hur de ska ordna sin försörjning. Den 16 november
              läggs eventuellt en proposition fram om ett så kallat snabbspår
              in i a-kassan. Men redan innan någon sett propositionen informerar
              bland annat Försäkringskassan om innehållet i den.
            </seg>
          </u>
          <u>
            <seg>
              Man kan fundera på: Hur kunde det gå så här fel? Hur kan man
              informera om något som inte finns? Hur kommer det sig att man
              inte har vidtagit åtgärder i god tid så att de som drabbas av
              detta får besked om vad som gäller i god tid och inte som nu att
              man lämnar besked från myndigheter som är rent spekulativa om
              någonting som inte finns?
            </seg>
          </u>
          <note type="speaker">
            Anf. 64 Arbetsmarknadsminister SVEN OTTO LITTORIN (m):
          </note>
          <u>
            <seg>
              Herr talman! Skälet till att det från början kunde gå fel var
              tolv år av socialdemokratisk regeringsmakt. Det innebar att vi
              fick 550 000 förtidspensionärer och en oerhörd mängd långtidssjukskrivna
              som aldrig någonsin fick frågan: Vad kan vi göra för dig? Vad
              kan vi göra för att du ska komma tillbaka till arbete så snabbt
              som möjligt?
            </seg>
          </u>
          <u>
            <seg>
              Det är personer som har gått sjukskrivna i åratal och som aldrig
              någon har brytt sig om. Det måste vi nu rensa upp i. Jag har mött
              väldigt många av de personerna. Jag har bland annat mött en kille
              som heter Leif och är 39 år gammal och är förtidspensionär i Kista.
              Han säger till mig: Jag vill inte vara förtidspensionär. Jag vill
              ha ett jobb att gå till.
            </seg>
          </u>
          <u>
            <seg>
              Med den tidigare förda regeringspolitiken var han förbjuden att
              ens anmäla sig på Arbetsförmedlingen. Nu gör vi tvärtom. Nu hjälper
              vi dessa människor med ett introduktionsprogram på Arbetsförmedlingen
              för att vi ska kunna se till att hitta rätt insatser för att de
              ska vara i rätt system.
            </seg>
          </u>
          <u>
            <seg>
              Har man arbetsförmåga kvar ska man hjälpas tillbaka till arbete.
              Vi utförsäkrar ingen, vi omförsäkrar.
            </seg>
          </u>
          <note type="speaker">
            Anf. 65 PATRIK BJÖRCK (s):
          </note>
          <u>
            <seg>
              Herr talman! Det är på gränsen till cynism att skylla på socialdemokratiskt
              tidigare regeringsinnehav. Situationen med utförsäkring uppstår
              på grund av ett beslut av den regering som arbetsmarknadsministern
              ingår i.
            </seg>
          </u>
          <u>
            <seg>
              Detta har vi känt till länge. Självklart har regeringen haft
              lång tid på sig att komma med ett besked till de drabbade människorna
              om hur de ska ordna sin försörjning och hur deras framtid ser
              ut. Nu kommer kanske propositionen i november. Vi vet naturligtvis
              inte vad den innehåller eftersom vi inte har sett den. Det vet
              ingen. Man informerar på rent spekulativa grunder. De här människorna
              kräver besked.
            </seg>
          </u>
          <u>
            <seg>
              De har rätt att få besked av den regering som har försatt dem
              i den svåra situation som de kommer att befinna sig i den 1 januari.
              Det är den regering som arbetsmarknadsministern deltar i. Det
              är den regering där arbetsmarknadsministern kollektivt har ansvar
              för alla beslut och bland annat beslutet om att utförsäkra alla
              dessa tusentals människor.
            </seg>
          </u>
          <note type="speaker">
            Anf. 66 Arbetsmarknadsminister SVEN OTTO LITTORIN (m):
          </note>
          <u>
            <seg>
              Herr talman! Beskedet är solklart. Sjuka som inte kan arbeta
              kommer att kunna fortsätta att vara sjukskrivna. Ingen kommer
              att vara utan ersättning. Alla kommer att erbjudas en hjälp på
              Arbetsförmedlingen för att så snabbt som möjligt kunna nyttja
              den del av arbetsförmågan de har kvar. Det är det tydliga, enkla
              och raka beskedet. Detaljer kommer när propositionen presenteras
              av socialförsäkringsministern.
            </seg>
          </u>
          <u>
            <seg>
              Försäkringskassans handläggningstider
            </seg>
          </u>
          <note type="speaker">
            Anf. 67 EVA-LENA JANSSON (s):
          </note>
          <u>
            <seg>
              Herr talman! Min fråga går till Jan Björklund som företräder
              regeringen i den här frågan.
            </seg>
          </u>
          <u>
            <seg>
              Den 22 oktober rapporterade Sveriges Radio om att en kvinna i
              Örebro län hade väntat i sju månader på att få ersättning från
              Försäkringskassan. I det här fallet hoppas jag inte att regeringen
              fortsätter med sitt svårslagna rekord när det gäller bortförklaringar.
            </seg>
          </u>
          <u>
            <seg>
              Försäkringskassan vilar som myndighet under regeringen. Min fråga
              är: Vad tänker man göra från regeringens sida för att korta handläggningstiderna
              för sjukförsäkringsärenden hos Försäkringskassan?
            </seg>
          </u>
          <note type="speaker">
            Anf. 68 Utbildningsminister JAN BJÖRKLUND (fp):
          </note>
          <u>
            <seg>
              Herr talman! Det är helt riktigt att i Sverige har Försäkringskassan
              haft problem med långa handläggningstider. Jag delar problembeskrivningen.
              Jag tror att alla frågeställaren, jag själv och alla andra tycker
              att den tidsutdräkt som beskrivs av frågeställaren är helt orimlig.
              Det anser även Försäkringskassans ledning, kan jag försäkra.
            </seg>
          </u>
          <u>
            <seg>
              Man jobbar mycket hårt med detta nu. Försäkringskassan får i
              budgetpropositionen för i år 350 nya miljoner och 600 nya miljoner
              för nästa år för att komma till rätta med bland annat dessa problem.
              Det är helt oacceptabelt med den typen av handläggningstider.
              Den uppfattningen delar regeringen med frågeställaren.
            </seg>
          </u>
          <u>
            <seg>
              Regeringen har skjutit till resurser och ställt krav på Försäkringskassan.
              Försäkringskassans ledning jobbar hårt med att komma till rätta
              med detta.
            </seg>
          </u>
          <note type="speaker">
            Anf. 69 EVA-LENA JANSSON (s):
          </note>
          <u>
            <seg>
              Herr talman! Det är skönt att ministern håller med om att det
              inte är bra med långa handläggningstider. Vi har hört en annan
              minister som inte heller tycker att det är bra med långa handläggningstider.
              Men man skyller på myndigheterna hela tiden.
            </seg>
          </u>
          <u>
            <seg>
              Uppenbarligen är det så de som jobbar på myndigheterna säger:
              Vi har inte resurser nog att kunna hantera frågan. Nu ska dessutom
              Försäkringskassan få nya arbetsuppgifter, som vi har hört Patrik
              Björck berätta här. Problemen slutar inte där.
            </seg>
          </u>
          <u>
            <seg>
              Sju månader innebär att väldigt många av dem som väntar på både
              a-kassa och sjukförsäkring i dag får gå över till socialbidrag
              hos kommunerna. Är det en rimlig övervältring till kommunerna
              när staten inte fixar sitt åtagande?
            </seg>
          </u>
          <note type="speaker">
            Anf. 70 Utbildningsminister JAN BJÖRKLUND (fp):
          </note>
          <u>
            <seg>
              Herr talman! Svaret på den frågan är nej. Det är därför vi skjuter
              till 600 nya miljoner nästa år. Vi sköt till 350 miljoner redan
              i år. Detta är ett problem som har ackumulerats hos Försäkringskassan
              under en lång tid.
            </seg>
          </u>
          <u>
            <seg>
              Vi är helt överens om att det inte är acceptabelt. Frågeställaren
              säger: Borde de inte få nya resurser? Jo, absolut. Vårt förslag
              till riksdagen är 600 miljoner för nästa år för att komma till
              rätta med bland annat dessa problem.
            </seg>
          </u>
          <note type="speaker">
            Anf. 71 FÖRSTE VICE TALMANNEN:
          </note>
          <u>
            <seg>
              Det blev det sista inlägget i dagens frågestund. Jag ber att
              få tacka de deltagande statsråden och övriga deltagare i frågestunden.
            </seg>
          </u>
          <note>
            7 § Bordläggning
          </note>
          <note>
            Anmäldes och bordlades
          </note>
          <note>
            8 § Anmälan om interpellationer
          </note>
          <note>
            Anmäldes att följande interpellationer framställts
          </note>
          <note>
            den 5 november
          </note>
          <u>
            <seg>
              Bosse Ringholm
            </seg>
          </u>
          <note>
            Monica Green
          </note>
          <u>
            <seg>
              Nikos Papadopoulos
            </seg>
          </u>
          <note>
            Torgny Johansson
          </note>
          <note>
            Interpellationerna redovisas i bilaga som fogats till riksdagens
            snabbprotokoll tisdagen den 10 november.
          </note>
          <note>
            9 § Anmälan om frågor för skriftliga svar
          </note>
          <u>
            <seg>
              Anmäldes att följande frågor för skriftliga svar framställts
            </seg>
          </u>
          <note>
            den 5 november
          </note>
          <note>
            Helene Petersson
          </note>
          <note>
            Christin Hagberg
          </note>
          <note>
            Birgitta Eriksson
          </note>
          <note>
            Christin Hagberg
          </note>
          <note>
            Egon Frid
          </note>
          <note>
            Christin Hagberg
          </note>
          <u>
            <seg>
              Luciano Astudillo
            </seg>
          </u>
          <u>
            <seg>
              Jasenko Omanovic
            </seg>
          </u>
          <note>
            Carina Hägg
          </note>
          <note>
            Frågorna redovisas i bilaga som fogats till riksdagens snabbprotokoll
            tisdagen den 10 november.
          </note>
          <note>
            10 § Kammaren åtskildes kl. 14.59.
          </note>
          <u>
            <seg>
              Förhandlingarna leddes
            </seg>
          </u>
          <note>
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
