<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 200203</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 200203</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200203--21</head>
          <docDate when="2002-11-21 00:00:00">2002-11-21 00:00:00</docDate>
        </div>
      </front>
      <body>
        <div>
          <note>
            14.00 - 15.00
          </note>
          <note>
            Det justerade protokollet beräknas utkomma om 3 veckor
          </note>
          <note>
            ----------------------------------------------------------------------
          </note>
          <note>
            1 § Justering av protokoll
          </note>
          <note>
            Justerades protokollet för den 15 november.
          </note>
          <note>
            2 § Svar på interpellation 2002/03:27 om långtidsarbetslösa invandrare
            och arbetsförmedlingens tjänster
          </note>
          <note type="speaker">
            Anf. 1 Statsrådet HANS KARLSSON (s):
          </note>
          <note>
            Fru talman! Ana Maria Narti har ställt tre frågor till mig rörande
            arbetsförmedlingens arbete i relation till invandrare. Sammanfattningsvis
            gäller frågorna:
          </note>
          <note>
            - om nyrekryteringar av oerfarna arbetsförmedlare kan rätta till
            misslyckanden i arbetsförmedlingens relation till arbetslösa invandrare,
          </note>
          <note>
            - om inte resursanvändningen inom arbetsmarknadspolitiken skulle
            vara effektivare om
          </note>
          <note>
            "initiativrika och starkt motiverade grupper ur invandrarbefolkningen"
            fick chansen att utifrån egna behov söka nya vägar in i arbetslivet
            samt
          </note>
          <note>
            - om jag kan tänka mig utbildningssatsningar riktade mot arbetsförmedlingens
            personal med medverkan från akademiker med invandrarbakgrund.
          </note>
          <note>
            Låt mig inledningsvis säga att situationen på arbetsmarknaden
            för invandrare har förbättrats påtagligt under den senaste femårsperioden,
            även om en viss avmattning skett det senaste året. Sysselsättningsgraden
            har stigit och arbetslösheten har sjunkit snabbare för utrikes
            födda än för infödda. I vissa avseenden går det till och med att
            tala om ett trendbrott. I och med vändningen under de senaste
            åren har en tjugoårig period av sjunkande sysselsättningsgrad
            för utländska medborgare brutits. Detta är mycket glädjande och
            jag har mot den bakgrunden svårt att helt förstå den mörka bild
            av arbetsförmedlingens arbete i relation till invandrare som Ana
            Maria Narti ger.
          </note>
          <note>
            Samtidigt är jag den förste att erkänna att mycket återstår att
            göra. Arbetslösheten är fortfarande betydligt högre och sysselsättningsgraden
            väsentligt lägre för många grupper av invandrare. Integrationen
            på arbetsmarknaden är därför en av de två alla andra överskuggande
            uppgifterna för regeringen under denna mandatperiod.
          </note>
          <note>
            Så över till Ana Maria Nartis konkreta frågor.
          </note>
          <note>
            Svaret på den första är nej. Jag tror inte att nyrekryteringar
            av oerfarna arbetsförmedlare är någon lösning i sig. Jag har heller
            inte fattat något beslut med den innebörd Ana Maria Narti påstår
            i sin interpellation.
          </note>
          <note>
            Betydelsen av att arbetsförmedlingen ges resurser för att kunna
            erbjuda, bland andra invandrare utan eller med mycket begränsad
            erfarenhet av svenskt arbetsliv, intensifierad individuell service
            kan emellertid inte nog understrykas. Den samlade forskningen
            pekar på att intensifierad förmedling och vägledning är en typ
            av insats som så gott som alltid har positiva effekter på individens
            möjligheter att få arbete. Samtidigt är det förstås viktigt att
            arbetsförmedlare som arbetar med individer med särskilda svårigheter
            på arbetsmarknaden, har erfarenhet och kompetens för uppgiften.
            Under 2002 ska AMS använda 165 miljoner kronor av sitt förvaltningsanslag
            för att särskilt stärka ställningen på arbetsmarknaden för personer
            med utländsk bakgrund. Regeringen avser att utöka denna ram för
            2003.
          </note>
          <note>
            Vad gäller Ana Maria Nartis andra fråga har de senaste årens
            arbetsmarknadspolitik präglats av en strävan mot tydligare styrning
            och uppföljning och ett ökat fokus mot kärnuppgifterna. Detta
            har varit en nödvändighet mot bakgrund av mindre lyckade försök
            med en mer decentraliserad politik under 1990-
          </note>
          <note>
            talet. Ordning och reda måste gälla även framöver.
          </note>
          <note>
            Det är inte fler projekt som behövs. Den generella politiken
            - och inte säråtgärder - är trots allt viktigast.
          </note>
          <note>
            En tydligare nationell arbetsmarknadspolitik står dock inte i
            motsats till fortsatta ansträngningar att anpassa insatserna till
            regionala och lokala förutsättningar eller, ännu mindre, till
            individens förutsättningar och behov. Stor kraft har lagts ned
            på att i den generella politiken än tydligare ta fasta på individens
            förutsättningar och behov. Detta arbete går vidare.
          </note>
          <note>
            Samverkan är en av hörnstenarna inom aktivitetsgarantin. Sådan
            kan ske med en rad olika aktörer:
          </note>
          <note>
            Kommun, stat, parterna på arbetsmarknaden, företag och andra
            organisationer är alla tänkbara samverkanspartner om samarbetet
            bedöms kunna bidra till att de arbetssökande får arbete. Det finns
            dessutom inom arbetsmarknadspolitiken fortfarande utrymme för
            verksamhet som syftar till att på lokal eller regional nivå utveckla
            nya metoder och förhållningssätt.
          </note>
          <note>
            Ana Maria Narti nämner i sin interpellation nya mål 3
          </note>
          <note>
            och gemenskapsinitiativet Equal. Till det kan läggas de lokala
            utvecklingsavtalen inom ramen för den nationella storstadspolitiken,
            vilka ska präglas av att de boende i berörda områden ska vara
            delaktiga i framtagandet av insatser.
          </note>
          <note>
            Med detta sagt vill jag gärna hålla med om att samverkan är ett
            område som behöver utvecklas vidare inom Arbetsmarknadsverket.
            Som Ana Maria Narti vet har integrationsminister Mona Sahlin tidigare
            med
          </note>
          <note>
            AMS tagit upp bland annat samarbetet med invandrarorganisationer.
            AMS har i oktober i år fastställt en policy och handlingsplan
            för Arbetsmarknadsverkets mångfaldsarbete. I den anges bland annat
            just att samarbetet med invandrarorganisationer och invandrarföreningar
            ska förbättras. Som ett led i arbetet med detta ska respektive
            myndighet inom verket under
          </note>
          <note>
            2003 kartlägga det samarbete som bedrivs med olika invandrarorganisationer.
          </note>
          <note>
            Vad slutligen gäller frågan om utbildningsinsatser inom Arbetsmarknadsverket
            har AMS sedan 2001
          </note>
          <note>
            haft en nära samverkan med Ombudsmannen mot etnisk diskriminering
            (DO). Denna har resulterat i en rad åtgärder, bland annat har
            AMS verksledning beslutat om en kvalitetssäkrad handlingsplan
            för myndighetens arbete med "mångfaldsfrågor". Vid samtliga länsarbetsnämnder
            finns i dag också särskilda
          </note>
          <note>
            "mångfaldsspecialister". AMS har vidare medverkat i
          </note>
          <note>
            DO:s och Integrationsverkets arbete för att mäta kunskaperna
            om diskrimineringslagstiftningen i olika yrkesgrupper. Det kan
            noteras att kunskaperna bland
          </note>
          <note>
            Arbetsmarknadsverkets personal ökat mer än i andra undersökta
            yrkesgrupper.
          </note>
          <note>
            Och slutligen: Som ett komplement till AMS
          </note>
          <note>
            samverkan med DO uppdrog regeringen i januari i år åt AMS att
            vidta åtgärder för att motverka diskriminering i arbetsförmedlingarnas
            verksamhet. AMS ska bland annat analysera och bedöma riskerna
            för diskriminering inom olika delar av arbetsförmedlingens verksamhet
            samt försäkra sig om att arbetsförmedlare och annan personal inom
            AMV har tillfredsställande kunskaper om mekanismerna bakom diskriminering
            samt om gällande regler på området, liksom om frågor om mångfald
            i arbetslivet.
          </note>
          <note>
            AMS har i dagarna avrapporterat uppdraget.
          </note>
          <note>
            Självfallet kan jag tänka mig att personer med invandrarbakgrund,
            med egna erfarenheter av arbete i flerkulturella miljöer eller
            av diskriminering i arbetslivet, kan ha mycket att tillföra i
            utbildning på området. Det är emellertid inte regeringens uppgift
            att på en sådan detaljnivå föreskriva hur en myndighet ska fullgöra
            sitt uppdrag.
          </note>
          <note type="speaker">
            Anf. 2 ANA MARIA NARTI (fp):
          </note>
          <note>
            Fru talman! Låt mig börja med att välkomna det nya statsrådet
            till en dialog som jag vet kommer att fortsätta i minst fyra år
            framöver.
          </note>
          <note>
            Jag har personligen bakom mig nästan tio år av praktiskt arbete
            med långtidsarbetslösa invandrare.
          </note>
          <note>
            Detta arbete har inte tillkommit på uppdrag från något departement,
            landsting, kommun, arbetsförmedling eller dylikt, utan det är
            något som jag själv har tagit på mig därför att jag har en mycket
            lång erfarenhet av att skaffa mig egna uppdrag som frilans och
            svartskalle.
          </note>
          <note>
            Under sammanlagt 29 år har jag skaffat mig jobb själv, inte därför
            att jag har velat det utan därför att de första tio åren, 1970
            - 1980, av sökande av en fast anställning har varit några av de
            bittraste erfarenheterna i mitt liv. Jag är fortfarande både arg
            och ledsen när jag tänker på hur svenska arbetsgivare har behandlat
            mig och mina likar. Därför kommer den här diskussionen att fortsätta,
            och den kommer att fortsätta i en mycket skarp ton.
          </note>
          <note>
            Statsrådet är förvånad över den mörka bilden av situationen för
            arbetssökande invandrare som jag ger.
          </note>
          <note>
            Vad gör Integrationsverket i den stora debattartikeln från i
            går? Och hur ställer sig statsrådet till den oerhört kritiska
            rapport som har kommit från Riksdagens revisorer, och som i sin
            helhet visar att inriktningen på arbetsmarknadspolitiken, målen
            och delmålen mycket ofta motverkar sina syften?
          </note>
          <note>
            Mörk bild? Har det skett en förbättring för invandrarna? Inte
            enligt Integrationsverket. Utvecklingen har bromsats. Skillnaden
            i sysselsättningsgrad mellan utrikes födda och födda i Sverige
            har inte minskat det senaste året. Sysselsättningsgraden för utrikes
            födda ligger på ca 60 %, att jämföra med
          </note>
          <note>
            Sverigeföddas sysselsättningsgrad på närmare 77 %.
          </note>
          <note>
            Åtgärder och projekt - nej, det är inte det som jag vill ha,
            absolut inte. Jag hoppas att vårt samarbete, om det blir ett samarbete,
            leder till en total förändring av modellen för arbetsmarknadspolitiken.
          </note>
          <note>
            Det finns ingenting tydligare i dag i svensk politik än att uppifrån
            kommande integration och delaktighet på kommando inte fungerar.
            Myndigheterna och de starka svenska organisationerna kan samverka
            så mycket som de vill, men om invandrarbefolkningen är utesluten
            ur denna samverkan kommer denna samverkan bara att fördjupa klyftorna.
          </note>
          <note type="speaker">
            Anf. 3 Statsrådet HANS KARLSSON (s):
          </note>
          <note>
            Fru talman! Jag välkomnar att få möta en mycket kompetent meddebattör.
            Jag ser fram emot det. Det ska bli spännande. Det är viktigt att
            vi kan diskutera och ta intryck av varandras uppfattningar och
            eventuella förslag till förbättringar.
          </note>
          <note>
            Jag vill medge att den korta tid som jag haft för att överblicka
            frågorna gör att jag inte känner mig redo för denna skarpa debatt
            som Ana Maria förutskickar nu. Jag återkommer gärna till den,
            och jag ser fram emot den. Jag tror också att Ana Maria har överseende
            med det.
          </note>
          <note>
            Jag vidhåller att det var en i överkant mörk bild.
          </note>
          <note>
            Jag inser att den positiva utveckling som vi har haft för utlandsfödda
            när det gäller att komma in på arbetsmarknaden har varit understödd
            av en gynnsammare arbetsmarknad under de senare åren. Nu viker
            den. Därför började jag min första vecka i Näringsdepartementet
            fundera på vilka initiativ som jag vill ta för att försöka förbättra
            möjligheterna och förutsättningarna för utlandsfödda att komma
            in i arbete. Jag är beredd att diskutera medlen och metoderna
            för det.
          </note>
          <note>
            Jag ville med det initiativet visa att jag har ett oerhört starkt
            engagemang för och en mycket stark vilja att förbättra möjligheterna
            för utlandsfödda att få ett arbete, därför att det är förutsättningen
            för ett bra liv framöver.
          </note>
          <note>
            Jag har inte några stora svårigheter att ta till mig kritiken
            från Riksdagens revisorer. Jag har haft två diskussioner med AMS
            ledning för att försöka förstå hur de ser på kritiken och i vad
            mån de bedömer att den är befogad. De säger till mig att det finns
            fog för kritik i den riktning som Riksdagens revisorer har framfört.
            Jag har frågat vilka åtgärder de har vidtagit och avser att vidta
            med anledning av den kritiken och har fått rätt bra svar.
          </note>
          <note>
            Jag känner mig rätt trygg med att AMS dels har fångat kritiken,
            dels har förslag till åtgärder på gång som jag tror också kommer
            att tillfredsställa Riksdagens revisorer framöver. Men jag ber
            att få återkomma mer precist till de förslag till förändringar
            som man behöver göra med anledning av Riksdagens revisorers kritik.
          </note>
          <note type="speaker">
            Anf. 4 ANA MARIA NARTI (fp):
          </note>
          <note>
            Fru talman! Jag får be om förlåtelse för lite för mycket passion
            i mitt sätt att föra diskussionen, men det är resultatet av otroligt
            många svårigheter och oändligt många hinder.
          </note>
          <note>
            Alltid när man kommer nedifrån med något initiativ från någon
            grupp invandrare och försöker samverka så får man ett slag på
            fingrarna. Det senaste exemplet som jag kan plocka fram är projektet
            Simba i Stockholm. Det är ett projekt skapat av afrikanska kvinnor
            för sina medsystrar med låg utbildning. De har ett litet centrum
            på Södermalm. De har lyckats öppna arbetslivet för kvinnor som
            aldrig varit i närheten av det som kallas en normal arbetsdag
            i Sverige.
          </note>
          <note>
            Nu vill man stänga Simba. Varför? Därför att man agerar på vanligt
            svenskt myndighetsvis. Stadsdelarna tycker att invånarna i olika
            stadsdelar ska sitta på plats inom gränsen för stadsdelen. Det
            är det viktigaste, inte resultatet av ett fantastiskt och ansvarsfullt
            arbete som kommer nedifrån.
          </note>
          <note>
            Länsarbetsnämnden kräver att Simba ska ha bättre resultat än
            Arbetsförmedlingen. Är detta ett normalt sätt att samverka? Eller
            är detta ett uttryck för fullständigt omyndigförklarande av initiativ
            och ansvar som kommer nedifrån?
          </note>
          <note>
            Under den första perioden med mål 3-arbete hade
          </note>
          <note>
            1 % av alla beviljade projekt initierats och blivit ledda av
            invandrare - 1 % av 1 800 projekt! Den andra perioden verkar bli
            ännu fattigare på sådana initiativ, därför att den offentliga
            sektorns samverkan har lett till att den offentliga sektorn äter
            upp EU:s bidrag som egentligen är avsedda att gå till de maktlösa.
          </note>
          <note>
            Den offentliga sektorn är inte maktlös. Den offentliga sektorn
            i Sverige är en av de mäktigaste av sådana sektorer i hela västvärlden.
            De maktlösa är de arbetslösa.
          </note>
          <note>
            Någonstans måste det finnas arenor för egna initiativ och eget
            ansvarstagande. I dag är de arenorna krympande på grund av den
            här ordningen, samordningen, samverkan, som egentligen stryper
            människornas arbetslust och människornas vilja att verkligen stå
            för sina egna tankar, sina egna önskningar och sitt eget ansvarstagande.
          </note>
          <note type="speaker">
            Anf. 5 Statsrådet HANS KARLSSON (s):
          </note>
          <note>
            Fru talman! Jag är inte alldeles säker på att jag riktigt ser
            och förstår var vi skiljer oss åt mer precist.
          </note>
          <note>
            Jag vill gärna återkomma till det. Låt mig få formulera något
            slags grundhållning som jag har så får vi se om det underlättar
            för mig att upptäcka var vi skiljer oss åt. Jag har inget emot
            projekt som har till syfte att stötta individen som något slags
            princip. Det är säkert alldeles nödvändigt och utmärkt som komplement
            till arbetsmarknadspolitiken av mer övergripande natur.
          </note>
          <note>
            När jag har sagt det vill jag också ha sagt att samtidigt måste
            jag ta ansvar för att medel för projektverksamhet kan hanteras
            inom de ramar som jag ansvarar för. Jag vill kort sagt ha kontroll
            på medlen, naturligtvis. Det är säkert en yta för spänning och
            konflikt. Hur mycket frihet för projekt och hur mycket ovanifrånstyrning
            måste man ha för att ha kontroll?
          </note>
          <note>
            Jag inser att det finns en konfliktyta där, eller ett dilemma.
            Det får man antagligen diskutera och bråka om och se om man kan
            hitta gemensamma slutsatser.
          </note>
          <note>
            Sedan har jag en annan grundläggande hållning som jag också vill
            redovisa. Jag delar uppfattningen att det är viktigt med egna,
            individuella initiativ. Ja, det är det. Samtidigt har jag den
            grundläggande politiska uppfattningen, den samhällssynen och människosynen,
            att det inte räcker att bara ge människor rättigheter och möjligheter.
            Det är viktigt. Det måste vi göra. Men jag vill också, som en
            ytterligare dimension, försöka skapa förutsättningar för människor
            att använda sina individuella möjligheter.
          </note>
          <note>
            Sådana förutsättningar kan vara det som jag tog initiativ till
            som en viljeinriktning för en mer konkret politik när det gäller
            stöd till utlandsfödda. Det gällde att ha en personlig handläggare
            på arbetsförmedlingen som kan avsätta mer tid för att stödja den
            enskilde individen så att dennes egenskaper kan komma till sin
            rätt och bli synliggjorda hos arbetsgivare som kan tänkas vara
            intresserade av att anställa. Det var den enkla kopplingen.
          </note>
          <note>
            Min - kalla det gärna ideologiska även om det låter storvulet
            - grundläggande politiska syn säger mig att vi också ska skapa
            förutsättningar, reella förutsättningar, med medel som vi gemensamt
            finansierar som en extraresurs för människor som behöver en sådan
            resurs för att kunna utnyttja sina möjligheter.
          </note>
          <note>
            Sedan, Ana Maria Narti, kan jag dessvärre inte ta en precis diskussion
            om det här projektet, Simba. Jag hoppas att Ana Maria kan ha överseende
            med det. Jag ber att få återkomma i de lite mer precisa delarna.
          </note>
          <note type="speaker">
            Anf. 6 ANA MARIA NARTI (fp):
          </note>
          <note>
            Fru talman! Tack, statsrådet! Egentligen är den här dialogen
            mycket välkommen. Man träffar mycket sällan i den här salen statsråd
            som är så öppna för en förutsättningslös dialog. Jag skulle nu
            på en gång kunna föreslå till exempel ett seminarium där väldigt
            många invandrargrupper - det gäller inte så mycket individer som
            små grupper som försöker förbättra situationen för sig själva
            och för sina medsystrar och medbröder - skulle kunna presentera
            sina erfarenheter nedifrån och upp.
          </note>
          <note>
            Det är det som saknas i dag i integrationspolitiken i Sverige,
            alltså möjlighet att lägga fram egna förslag som grundar sig på
            de egna erfarenheterna. Det skulle vara mycket lätt för oss att
            göra det tillsammans.
          </note>
          <note>
            Varför inte? Vi skulle ha ett mycket konkret mål: att hitta lösningar
            och undanröja hinder. Hindren ligger inte i illvilja. Hindren
            ligger inte i en ond inställning.
          </note>
          <note>
            Hindren ligger i en stelbent struktur som har skleroserats och
            som står i vägen för skapandekraften.
          </note>
          <note>
            Det här skulle vi kunna göra tillsammans. Egentligen tror jag
            inte att integrationens problem i dag kan lösas utan samverkan
            över blockgränserna.
          </note>
          <note type="speaker">
            Anf. 7 Statsrådet HANS KARLSSON (s):
          </note>
          <note>
            Fru talman! Jag blir glad av att Ana Maria Narti uppfattar mig
            som öppen. Jag vill nämligen försöka vara det. Det kanske är lättare
            när man är i början av ett sådant här uppdrag än senare. Jag vill,
            och det är sant, uppriktigt förstå vilka mekanismer som stänger
            ute människor. Jag förstår att många vet, och att många har erfarenhet
            och kunskap om, vad det är.
          </note>
          <note>
            Ska jag ha ansvar för de här frågorna gör jag anspråk på att
            också själv förstå mer.
          </note>
          <note>
            Därför välkomnar jag en öppen dialog. Låt mig få fundera på om
            den ska ske i form av seminarium eller på annat sätt. Jag noterar
            den idén.
          </note>
          <note>
            Jag tycker inte, och jag uppfattar inte Ana Maria
          </note>
          <note>
            Narti riktigt så heller, att det handlar om antingen ett underifrånperspektiv,
            som hon beskriver det, eller ett ovanifrånperspektiv. Det är naturligtvis
            så att det måste vara både och. Sedan har vi säkert olika uppfattningar
            i den politiska debatten om hur mycket eller lite det är av det
            ena eller andra. Men låt mig ändå få bejaka att jag ser nödvändigheten
            av bådeoch. Låt oss utveckla en dialog där vi förmår att ta intryck
            i debatten och också förstå mer av de sammanhang som stänger människor
            ute från arbetsmarknaden i dag och försöka göra något konstruktivt
            av det i så mycket samförstånd som över huvud taget är möjligt.
          </note>
          <note>
            Överläggningen var härmed avslutad.
          </note>
          <note>
            Ajournering
          </note>
          <note>
            Kammaren beslutade kl. 12.28 på förslag av tredje vice talmannen
            att ajournera förhandlingarna till kl. 14.00 då frågestunden skulle
            börja.
          </note>
          <note>
            Återupptagna förhandlingar
          </note>
          <note>
            Förhandlingarna återupptogs kl. 14.00.
          </note>
          <note>
            3 § Frågestund
          </note>
          <note type="speaker">
            Anf. 8 ANDRE VICE TALMANNEN:
          </note>
          <note>
            Jag hälsar välkommen till frågestunden. Följande statsråd kommer
            att delta: näringsminister Leif Pagrotsky, justitieminister Thomas
            Bodström, jordbruksminister Ann-Christin Nykvist, statsrådet Gunnar
            Lund och statsrådet Morgan Johansson. Välkomna!
          </note>
          <note>
            Näringsministern besvarar såväl allmänpolitiska frågor som frågor
            inom sitt eget ansvarsområde. Frågor till övriga statsråd förutsätts
            beröra deras ansvarsområden inom regeringen.
          </note>
          <note>
            Jag vill också påminna om att talartiden både för dem som frågar
            och för dem som svarar är en minut.
          </note>
          <note>
            Det är bra om vi håller det, för då är det fler som kan få möjlighet
            att ställa frågor.
          </note>
          <note>
            Straffskalor
          </note>
          <note type="speaker">
            Anf. 9 CECILIA MAGNUSSON (m):
          </note>
          <note>
            Fru talman! I riksdagen stiftar vi lagar, och vi förväntar oss
            att människor rättar sig efter dem - även myndigheter. Min fråga
            är till justitieminister Thomas
          </note>
          <note>
            Bodström och gäller hur vi ska upprätthålla förtroendet för rättsväsendet
            hos medborgarna.
          </note>
          <note>
            Det gäller användningen av de straffskalor som vi fastställt
            här i riksdagen. För grov misshandel är straffskalan ett till
            tio år. Problemet är att domstolarna inte använder den straffskalan.
            Mellan fem och tio år används i princip inte. Är detta en tillfredsställande
            situation, tycker justitieministern? Vad tänker han annars göra
            åt detta?
          </note>
          <note>
            Anf. 10 Justitieminister THOMAS BOD-
          </note>
          <note type="speaker">
            STRÖM (s):
          </note>
          <note>
            Fru talman! Det är alldeles riktigt, och vi är helt överens om
            den saken, att det är riksdagen som stiftar lagar. Jag tror också
            att vi är överens om att det är domstolar som sätter praxis och
            prejudikat. Om det blir prejudikat som inte är lämpliga kan naturligtvis
            riksdagen gripa in och lagstifta.
          </note>
          <note>
            När det gäller intervaller, till exempel ett till tio år vid
            grov misshandel, kan man naturligtvis sänka från tio år eller
            höja från ett år. Men det finns också en annan metod, och det
            är att införa särskilda straffskärpningsgrunder. Det har man gjort
            bland annat när en misshandel är att bedöma som särskilt hänsynslös
            eller när det gäller några som är särskilt utsatta. Då har man
            närmast tänkt på barn.
          </note>
          <note>
            Nu är detta en aktuell fråga, och vi ska inte gå in på den diskussionen.
            Men det kan ändå vara värt att veta att en fråga som har utretts
            i en parlamentarisk utredning och som just nu behandlas är om
            man ska införa ytterligare en specifik straffskärpningsgrund just
            när det är fråga om misshandel av barn.
          </note>
          <note type="speaker">
            Anf. 11 CECILIA MAGNUSSON (m):
          </note>
          <note>
            Fru talman! Det är en synnerligen aktuell fråga;
          </note>
          <note>
            det håller jag med om. Men det vi diskuterar nu är ju inte en
            engångsföreteelse, utan detta är någonting som pågår ständigt.
            År 2000 fälldes 636 personer för grov misshandel, men inte en
            enda gång användes den övre delen av straffskalan i domarna. Frågan
            som inställer sig är: Vad tänker justitieministern göra åt detta?
            Det är en fråga om rättssäkerhet och om förtroendet för vårt rättsväsende.
            Vi som lagstiftar har skyldighet att påpeka detta och att be regeringen
            om förslag så att vi faktiskt kan minska denna skillnad mellan
            lagstiftning och det man utdömer.
          </note>
          <note>
            Jag skulle gärna vilja att justitieministern kunde ge mig och
            landets medborgare ett besked på den här punkten.
          </note>
          <note>
            Anf. 12 Justitieminister THOMAS BOD-
          </note>
          <note type="speaker">
            STRÖM (s):
          </note>
          <note>
            Fru talman! Detta utvecklas alltså genom praxis och prejudikat,
            vilket skett bland annat när det gäller grov misshandel av barn.
            Det skärptes 2000. Nu är detta synnerligen aktuellt, och det är
            ett pågående ärende. Vi får väl avvakta och se om det kommer att
            leda till en strängare bestraffning. Men samtidigt som detta pågår
            har vi sedan en tid tillbaka, grundat på den utredning jag talade
            om, arbetat med att se över om man ska skärpa detta bland annat
            just när det gäller övergrepp mot barn. Det finns naturligtvis
            en rad andra omständigheter som man kan införa för att höja praxis
            på det område där riksdagen vill att man ska höja praxisen.
          </note>
          <note>
            Sedan kan man naturligtvis sänka gränsen eller höja från ett
            till tio. Jag tycker inte att det är så lämpligt att sänka något
            straff nu, och egentligen inte heller att höja. Jag anser att
            det är viktigt att vi ger domstolen stor frihet att utöva praxis.
            Det är också det som är grundvalen för vårt rättssamhälle.
          </note>
          <note>
            Men vi måste hela tiden arbeta med att se över olika delar av
            lagstiftningen så att man kan ha en skärpning på de områden där
            man så vill, och det är just det som vi arbetar med nu.
          </note>
          <note>
            Sprutbytesprogrammet
          </note>
          <note type="speaker">
            Anf. 13 ULF NILSSON (fp):
          </note>
          <note>
            Fru talman! Jag tänkte ställa en fråga till statsrådet
          </note>
          <note>
            Morgan Johansson.
          </note>
          <note>
            I Malmö och Lund förekommer det en försöksverksamhet med utbyte
            av sprutor. Narkomaner får lämna in använda sprutor och växla
            till sig nya under strikta former. Huvudsyftet med verksamheten
            har varit att minska smittspridningen av aids och gulsot, och
            det har varit väldigt framgångsrikt. Verksamheten har dock också
            haft många sociala förtjänster.
          </note>
          <note>
            Bland annat har många lockats till frivillig avgiftning.
          </note>
          <note>
            Detta projekt har varit nedläggningshotat i många år. Det lever
            under mycket stor osäkerhet. Eftersom statsrådet är ansvarig för
            hälsa och narkotika skulle jag helt enkelt vilja höra hur han
            ser på projektet och på möjligheten att utvidga det också till
            andra platser i landet.
          </note>
          <note>
            Anf. 14 Statsrådet MORGAN JOHANS-
          </note>
          <note>
            SON (s):
          </note>
          <note>
            Fru talman! Det är riktigt att jag har ansvar för narkotikapolitiken
            i regeringen från och med regeringsombildningen.
          </note>
          <note>
            Stödet för den restriktiva narkotikapolitiken i Sverige är mycket
            sort. Det finns egentligen ingen legaliseringsdiskussion i Sverige,
            i motsats till en rad andra länder i Europa. En av våra stora
            utmaningar framöver är också att vinna stöd för vår restriktiva
            narkotikapolitik i det europeiska och nordiska perspektivet.
          </note>
          <note>
            Man ska emellertid vara klar över att när vi säger att vi tar
            avstånd från narkotika så tar vi inte avstånd från narkomanerna.
            Det innebär bland annat att vår narkotikapolitik måste stå på
            tre ben: förebyggande arbete, bekämpning av brotten och missbrukarvård.
          </note>
          <note>
            Därför kommer regeringen att lyfta fram missbrukarvården generellt
            sett under den här mandatperioden.
          </note>
          <note>
            När det gäller sprutbytesprogrammet i Malmö och
          </note>
          <note>
            Lund görs nu en utvärdering av narkotikasamordnaren Björn Fries.
            Han lämnar rapport till mig i februari nästa år, och då tar jag
            ställning till framtiden för detta projekt.
          </note>
          <note type="speaker">
            Anf. 15 ULF NILSSON (fp):
          </note>
          <note>
            Fru talman! Jag noterar med glädje att Morgan
          </note>
          <note>
            Johansson har samma inställning som jag har, nämligen att allt
            tal om att legalisera narkotika är oss främmande. Jag noterar
            också med glädje att Morgan
          </note>
          <note>
            Johansson har talat om att börja diskutera Christiania och den
            öppna försäljning som sker där. Den sprutbytesverksamhet som sker
            i Lund har dock ingenting med detta att göra, utan där är det
            väldigt strikta bestämmelser. Det är tunga narkomaner som redan
            är fast i ett missbruk, och detta hindrar att olyckan blir värre
            på grund av man sprider smutsiga sprutor.
          </note>
          <note>
            Jag tror att det är dags för regeringen att sätta ned foten nu.
            Det här har diskuterats så sent som i våras, och då visste vi
            inte om verksamheten skulle läggas ned eller inte. Om ett projekt
            pågår i 20 år måste de som är engagerade i det och arbetar med
            det kunna veta om det är lönt att lägga ned engagemang på denna
            verksamhet.
          </note>
          <note>
            Anf. 16 Statsrådet MORGAN JOHANS-
          </note>
          <note>
            SON (s):
          </note>
          <note>
            Fru talman! Det är riktigt att det är dags att sätta ned foten
            i den här frågan. Jag måste dock invänta det underlag jag ska
            få från narkotikasamordnaren innan jag gör det. Detta kommer som
            sagt att bli en fråga för mig och regeringen att diskutera under
            våren.
          </note>
          <note>
            Ulf Nilsson var inne på frågan om Christiania. Jag träffade i
            måndags mina norska, danska och övriga nordiska kolleger på ministerrådsmötet
            i Oslo och passade då på att framföra ett tack från Sverige för
            att man i Danmark nu faktiskt tar itu på allvar med problematiken
            kring Christiania. Man gör razzior på ett sätt som man inte gjort
            tidigare, man stänger de haschklubbar som ju har funnits i Köpenhamn
            under några år och man drar langare och andra inför rätta.
          </note>
          <note>
            Jag tycker att det är en bra signal, framför allt för mig som
            känner situationen i södra Sverige så pass väl som jag gör, eftersom
            jag är därifrån.
          </note>
          <note>
            Saabvarslet
          </note>
          <note type="speaker">
            Anf. 17 ROSSANA DINAMARCA (v):
          </note>
          <note>
            Fru talman! Jag vill ställa min fråga till näringsminister Leif
            Pagrotsky.
          </note>
          <note>
            I fredags meddelades de Saabanställda i Trollhättan att ledningen
            kommer att behöva vidta kraftfulla och strukturella åtgärder.
            Saabledningen menar att det utan tvekan kommer att innebära ett
            minskat personalbehov och att uppsägningar inte kan uteslutas.
            Hur stort varslet kommer att bli får vi se, men Saabs besked till
            de anställda har redan fått verkan hos en av underleverantörerna.
            Lear Corporation meddelade i tisdags att hundra anställda kommer
            att varslas om uppsägning.
          </note>
          <note>
            Saabs framtid är beroende av kortsiktiga men också långsiktiga
            åtgärder som regeringen måste beakta och ta ställning till. I
            första hand vill jag veta hur regeringen kommer att hantera det
            här varslet.
          </note>
          <note>
            Anf. 18 Näringsminister LEIF PAGROT-
          </note>
          <note>
            SKY (s):
          </note>
          <note>
            Fru talman! Saab är en bilfabrik som just nu har stora lönsamhetsproblem,
            men detta är samtidigt kombinerat med en situation där man har
            ett utomordentligt kraftfullt utvecklingsprogram bakom sig, som
            gör att man nu har ett färskt och modernt modellprogram. Samtidigt
            som man alltså har svåra lönsamhetsproblem så har man optimism
            och framtidstro.
          </note>
          <note>
            Företaget måste agera kraftfullt för att komma till rätta med
            lönsamhetsproblemen och kunna ta vara på de möjligheter som ett
            nytt toppmodernt modellprogram erbjuder. Det är en ovanlig kombination
            av omständigheter som företaget här möter.
          </note>
          <note>
            Samhället måste ha hög beredskap för att möta detta. Vi har numera
            en arbetsmetod som innebär att vi har decentraliserat beslutsfattandet
            för att ha ett snabbare fotarbete och högre beredskap på lokal
            och regional nivå. Det finns mycket pengar avsatta och hög beredskap.
            Jag tycker att det är bra att företaget har agerat så tidigt så
            att vi alla har tid att förbereda kraftfulla åtgärder.
          </note>
          <note type="speaker">
            Anf. 19 ROSSANA DINAMARCA (v):
          </note>
          <note>
            Fru talman! Jag tackar för svaret. Tiden är knapp här, så jag
            kommer säkert att ha anledning att fortsätta diskutera frågan
            med näringsministern.
          </note>
          <note>
            Jag vill lyfta fram den långsiktiga aspekten på den här frågan,
            nämligen den som handlar om förutsättningarna för att ha kvar
            Saab. Då behövs inte bara bättre försäljning utan också en teknisk
            utveckling, precis som näringsministern säger. Det handlar dels
            om kompetensförsörjningen i form av utveckling av gymnasie- och
            högskola, men framför allt om personalrekryteringen och tillgången
            på välutbildad personal. Där finns bland annat en väldigt tydlig
            koppling till Göteborg och Chalmers.
          </note>
          <note>
            Därför, men också ur transportsynpunkt, är det viktigt att vi
            får ett besked om att riksväg 45 och järnvägen byggs ut. Utan
            ett sådant besked är jag rädd att konsekvensen blir att arbetsmarknaden
            helt kommer att flyttas ifrån Trollhättan, och det kommer att
            påverka flera underleverantörer.
          </note>
          <note>
            Jag skulle vilja ta upp en sista sak. Det är säkert hundratusen
            människor som är beroende av bilfabriken, och det handlar inte
            bara om en lokal eller regional fråga.
          </note>
          <note>
            Anf. 20 Näringsminister LEIF PAGROT-
          </note>
          <note>
            SKY (s):
          </note>
          <note>
            Fru talman! Det är självklart att den här situationen kräver
            kortsiktiga, omedelbara åtgärder riktade mot den akuta situationen.
            Där ska regin i första hand ligga lokalt och innebära mobilisering
            av de resurser som finns hos länsarbetsnämnd och arbetsförmedling,
            på utbildningsområdet och på många andra områden.
          </note>
          <note>
            Men det handlar också om att stärka bilindustrin och att stärka
            näringsklimatet i Trollhätteregionen generellt. Det handlar om
            utbildning. Det är en helt central fråga för mig att stärka förmågan
            att rekrytera kvalificerad arbetskraft till olika branscher, också
            sådan arbetskraft som bilindustrin kommer att behöva på lång sikt.
          </note>
          <note>
            Kommunikationerna behöver också bli bättre -
          </note>
          <note>
            därom är jag helt övertygad. Det här året är nästan slut, så
            jag hoppas att dimmorna kan skingras och beslut kan fattas om
            både väg och tåg i den här regionen under loppet av nästa år.
          </note>
          <note>
            Statligt ägande
          </note>
          <note type="speaker">
            Anf. 21 CLAES VÄSTERTEG (c):
          </note>
          <note>
            Fru talman! Även jag har en fråga till näringsminister Leif Pagrotsky.
          </note>
          <note>
            Enligt en TT-intervju under gårdagen är inte näringsministern
            främmande för att öka det statliga ägandet i näringslivet. Det
            här är en syn som varken jag eller Centerpartiet delar, men nu
            är en minut en något för kort tid att utveckla en ideologisk diskussion
            kring detta.
          </note>
          <note>
            Som både skattebetalare och riksdagsledamot skulle jag tycka
            att det kunde vara intressant om näringsministern kunde utveckla
            tankegångarna en smula.
          </note>
          <note>
            Därför är min fråga: Vilka statliga företag är det som näringsministern
            kan tänka sig ska ge sig ut och öka sitt ägande, och i vilka sektorer
            kan näringsministern tänka sig att öka det statliga ägandet?
          </note>
          <note>
            Anf. 22 Näringsminister LEIF PAGROT-
          </note>
          <note>
            SKY (s):
          </note>
          <note>
            Fru talman! Jag tycker att den här frågan har fel infallsvinkel.
            Det centrala för mig är inte ägarmatematiken. Det centrala för
            mig är att de företag som vi har ansvar för att äga kan utvecklas
            på ett sätt som är till fördel för Sverige, för de anställda och
            för kunderna. Ibland innebär det att ett statligt företag behöver
            ingå en sorts allians eller samarbete med ett annat företag och
            att det statliga ägandet minskar, om det är till fördel för företaget
            och för verksamheten. Ibland kan det också innebära motsatsen.
          </note>
          <note>
            Jag kan berätta att just nu till exempel håller det av staten
            dominerade företaget Telia på att köpa ett finskt företag som
            heter Sonera. Det är ett exempel på att ett företag kan få växa
            på marknadens villkor trots att staten råkar äga det, och i själva
            verket är det kanske själva förutsättningen. De företag som i
            dag är föremål för börsens nervositet har inte samma möjligheter
            att gå på offensiven när möjligheterna erbjuds. Det här är en
            styrka och en fördel som de statligt ägda företagen har, att leva
            i en stabil och onervös miljö - i alla fall är det så just nu
            - och det är en fördel som jag tycker att vi ska ta vara på.
          </note>
          <note>
            Jag har ingen huvudambition att expandera den statliga företagsgruppen,
            men jag kommer inte att säga till de styrelser och verkställande
            ledningar som har offensiva planer att det är förbjudet bara för
            att de är statliga.
          </note>
          <note type="speaker">
            Anf. 23 CLAES VÄSTERTEG (c):
          </note>
          <note>
            Fru talman! Jag tycker att det är positivt att näringsministern
            inte har som en huvudambition att öka det statliga ägandet. Jag
            skulle också gärna se lite mer tydlighet i den här frågan.
          </note>
          <note>
            För mig är det oerhört viktigt - och det tycker näringsministern
            också - att vi har ett gott företagarklimat, och jag vill att
            detta företagarklimat ska fortsätta förbättras. Därför har vi
            satsat mycket på och lagt fram förslag om att skapa bättre villkor
            för de små och medelstora företagen. Men nu tycker jag att det
            verkar som om regeringen är på väg i en annan riktning, där man
            mer vill centralisera ägandet av det svenska näringslivet.
          </note>
          <note>
            I tidigare nämnda TT-intervju hänvisade näringsministern också
            till att utbildning och forskning är viktigt för tillväxten, och
            där är jag och näringsministern helt överens. Vore det inte därför
            dags att regeringen, i stället för att ge sig ut och köpa företag,
            satsade mer på den så kallade kärnverksamheten som vård, skola
            och omsorg, och gav dessa de resurser som de verkligen behöver
            och som de så länge väntat på?
          </note>
          <note>
            Anf. 24 Näringsminister LEIF PAGROT-
          </note>
          <note>
            SKY (s):
          </note>
          <note>
            Fru talman! Jag är glad att Centern och Socialdemokraterna är
            överens om betydelsen av att satsa på forskning och högre utbildning.
            Vi har gemensamt byggt ut högre utbildning runtom i landet i hård
            strid med andra borgerliga partier. Det var en strid som jag tycker
            att Centern har heder och ära av, och jag hoppas att den alliansen
            består.
          </note>
          <note>
            Men beträffande den nu aktuella frågan förvånar det mig att vi
            är oeniga i frågan om att Telia får lov att köpa Sonera, och att
            jag borde lyfta på luren och ringa Telias styrelseordförande och
            säga att de pengarna i stället ska satsas på vård, skola och omsorg.
          </note>
          <note>
            Det var faktiskt en nyhet för mig, och jag hoppas att det var
            en tillfällig felsägning. Det speglar i alla fall inte en samsyn
            mellan Centern och regeringen på hur statliga företag ska skötas.
          </note>
          <note>
            Statliga företag ska utvecklas. Deras särart och deras fördelar
            ska få komma till uttryck också om de till äventyrs skulle så
            att säga råka expandera och ta marknadsandelar. De ska ges chansen
            liksom andra företag. Det ska de anställda i företagen veta, och
            det ska företagsledningarna veta. Det ska inte vara ett handikapp
            att vara statligt ägd.
          </note>
          <note>
            Beskattningen av jordbruket
          </note>
          <note type="speaker">
            Anf. 25 KENNETH LANTZ (kd):
          </note>
          <note>
            Fru talman! Jag vill ställa en fråga till den nytillträdda jordbruksministern
            Ann-Christin Nykvist.
          </note>
          <note>
            Anser jordbruksministern att det är rimligt att svenska jordbrukare
            ska beskattas hårdare än kolleger på den europeiska kontinenten?
            Det jag framför allt tänker på är beskattningen av diesel, som
            är högre i Sverige än på kontinenten.
          </note>
          <note>
            Från mitt västskånska hemmaperspektiv kan jag tydligt notera
            att kött- och mjölkproduktionen i Danmark ständigt ökar, medan
            den går en kräftgång i
          </note>
          <note>
            Sverige.
          </note>
          <note>
            Vad kommer ministern att göra för att förbättra läget för de
            svenska jordbrukarna, så att de får samma villkor som jordbrukare
            i övriga Europa?
          </note>
          <note>
            Anf. 26 Jordbruksminister ANN-CHRISTIN
          </note>
          <note type="speaker">
            NYKVIST (s):
          </note>
          <note>
            Fru talman! Det är viktigt att vi skapar en jordbrukspolitik
            som både är bra från konsumentsynpunkt och ger jordbruket konkurrenskraft.
            Man har under en tid pratat om jordbrukets ryggsäck, och regeringen
            har vidtagit åtgärder. En viktig åtgärd som har vidtagits är att
            den så kallade gödselmedelsskatten återförs till jordbruket. Där
            finns en överenskommelse mellan
          </note>
          <note>
            LRF och regeringen.
          </note>
          <note>
            Dieselskatten har varit föremål för utredning, och det finns
            ett utredningsförslag som bereds inom Regeringskansliet. De här
            är inga enkla frågor, och det finns ett antal olika infallsvinklar
            på just det förslaget.
          </note>
          <note>
            Givetvis är det angeläget att vi arbetar med goda förutsättningar
            för jordbruket. Jag menar att förändringar som är aktuella inom
            ramen för den europeiska jordbrukspolitiken givetvis också syftar
            till goda förutsättningar - även om förutsättningarna för näringen
            blir ändrade.
          </note>
          <note type="speaker">
            Anf. 27 KENNETH LANTZ (kd):
          </note>
          <note>
            Fru talman! Det är tankar i rätt riktning. Vi bör dock vara medvetna
            om att transporterandet av varor tvärsöver Europa ständigt också
            ökar. Dieselskatten drabbar även åkerinäringen negativt. Nu ska
            jag inte ta upp den frågan här, även om jag flera gånger har agerat
            till förmån för lägre skatt över huvud taget för åkerierna.
          </note>
          <note>
            Upplever inte jordbruksministern det som oroväckande att konkurrerande
            grannländer har en ständigt växande jordbruksproduktion, medan
            vi i stället drabbas av en kräftgång? Ska man inte försöka ekvilibrera
            beskattningen så att våra jordbrukare över hela linjen verkligen
            känner att beskattningen är lika, och att det i så fall inte enbart
            gäller dieselskatten?
          </note>
          <note>
            Anf. 28 Jordbruksminister ANN-CHRISTIN
          </note>
          <note type="speaker">
            NYKVIST (s):
          </note>
          <note>
            Fru talman! Jag vill inte ställa upp på beskrivningen att det
            är en kräftgång för svenskt jordbruk på alla plan. Det finns jordbruksföretag
            som har väldigt goda förutsättningar och också visar god lönsamhet.
          </note>
          <note>
            Det finns företag som har svårigheter, och där kan man diskutera
            åtgärder för att förbättra förutsättningarna.
          </note>
          <note>
            De åtgärder som vidtas för att lätta på den ryggsäck som jag
            tidigare nämnde - att återföra gödselmedelsskatten, att bereda
            frågan om dieselbeskattningen - är just åtgärder som ska bidra
            till att ge likvärdiga förutsättningar.
          </note>
          <note>
            Vi har också konkurrensfördelar hos det svenska jordbruket genom
            att vi har ett jordbruk som är miljömedvetet och satsar på ekologisk
            produktion. Det är ett jordbruk där vi har höga krav på djurskydd
            och djurhållning. Jag menar att det ger goda konkurrensförutsättningar.
          </note>
          <note>
            Förbud mot import av katt- och hundskinn
          </note>
          <note>
            Anf. 29 JAN EMANUEL JOHANS-
          </note>
          <note>
            SON (s):
          </note>
          <note>
            Fru talman! Jag har en fråga till jordbruksminister
          </note>
          <note>
            Ann-Christin Nykvist. Det gäller den dokumentärfilm som gick
            på TV för en tid sedan om hur man i Asien gjorde päls av katter
            och hundar. Det var bland det vidrigaste jag någonsin har sett
            på TV. Man fick se hur djuren utsätts för ett lidande som knappt
            går att i ord ge uttryck för.
          </note>
          <note>
            Danmark och USA har importförbud mot kattoch hundskinn. Det är
            ganska sällsynt att jag förordar
          </note>
          <note>
            USA som ett föregångsland, men i det här fallet gör jag det.
            Jag anser att vi borde följa Danmark och
          </note>
          <note>
            USA och se till att få till stånd ett importförbud mot dessa
            produkter. Vi borde också jobba inom EU för att få ett importförbud
            i alla EU-länder.
          </note>
          <note>
            Min fråga till jordbruksministern är: Vad avser regeringen göra
            för att komma till rätta med denna upprörande hantering?
          </note>
          <note>
            Anf. 30 Jordbruksminister ANN-CHRISTIN
          </note>
          <note type="speaker">
            NYKVIST (s):
          </note>
          <note>
            Fru talman! Jag håller med om att det är en upprörande och omoralisk
            hantering av sällskapsdjuren, av hundar och katter. Djurorganisationer
            har också reagerat. Tidningen Aftonbladet hade ett upprop, och
            närmare 200 000 läsare krävde ett importförbud.
          </note>
          <note>
            Jag avser att inom EU ta initiativ till ett importförbud. Jag
            har skrivit till den ansvarige kommissionären och anmält att jag
            kommer att ta upp frågan om ett importförbud vid nästa jordbruksministermöte
            i slutet av nästa vecka. Om inte det är en framkomlig väg är jag
            beredd att pröva om vi kan införa nationellt förbud mot import
            och försäljning av den typen av produkter.
          </note>
          <note>
            Det är i dag mode att ha skinndetaljer, och det är mycket svårt
            för konsumenterna att avgöra vilken typ av skinn som använts.
            Det sägs att det finns en tämligen stor import till Sverige, och
            jag tycker därför att detta är en angelägen fråga.
          </note>
          <note>
            Anf. 31 JAN EMANUEL JOHANS-
          </note>
          <note>
            SON (s):
          </note>
          <note>
            Fru talman! Det är oerhört glädjande att den socialdemokratiska
            regeringen kommer att gå i täten för att få till stånd ett importförbud,
            och att även jobba för detta inom EU.
          </note>
          <note>
            Vi bör också tänka på, när vi ser det lidande som dessa hundar
            och katter får genomgå för att bli päls, att det inte gör mindre
            ont på en mink, en gris eller vad det nu kan vara för djur.
          </note>
          <note>
            Anf. 32 Jordbruksminister ANN-CHRISTIN
          </note>
          <note type="speaker">
            NYKVIST (s):
          </note>
          <note>
            Fru talman! Jag anser att det är viktigt att vi har ett gott
            djurskydd och en god djurhållning även när det gäller andra djur.
          </note>
          <note>
            Frågan om hund- och kattskinn är mycket angelägen att omgående
            ta itu med. Det handlar om importförbud och försäljningsförbud,
            men det finns också behov av att ge konsumenterna en tydlig information
            om det skinn som finns i de kläder de köper. Jag menar att även
            märkningsfrågan kan vara av intresse.
          </note>
          <note>
            Där kan både branschen och de ansvariga myndigheterna ta ett
            ansvar, och jag avser att aktualisera även dessa frågor.
          </note>
          <note>
            När det gäller andra djur, visst, vi ska ha en mycket god djurhållning
            och ett mycket gott djurskydd i Sverige. Det finns ett antal initiativ
            som är aktuella, bland annat när det gäller djurtransporter, höns
            och hönsburar, och också uppfödning av pälsdjur. En utredning
            arbetar just nu för att pröva om vi kan ändra på produktionsförutsättningarna.
          </note>
          <note>
            Straffskalor
          </note>
          <note type="speaker">
            Anf. 33 CRISTINA HUSMARK PEHRSSON (m):
          </note>
          <note>
            Fru talman! Jag har en fråga till justitieministern.
          </note>
          <note>
            Jag tänker anknyta till den fråga som Cecilia Magnusson ställde,
            och det handlar om en höjning av straffskalorna vid grova våldsbrott
            mot barn och ungdomar.
          </note>
          <note>
            Riksåklagaren har försökt höja rättspraxis genom att lyfta en
            fråga till Högsta domstolen, som emellertid bara fastställde hovrättens
            dom, alltså rätt långt ned på straffskalan.
          </note>
          <note>
            I sitt svar till Cecilia Magnusson hänvisar justitieministern
            till en utredning som just nu bereds på departementet. Jag utgår
            från att det är utredningen om barnmisshandel. Propositionen är
            aviserad till i höst, och min fråga är: Kommer den innan jul?
          </note>
          <note>
            Anf. 34 Justitieminister THOMAS BOD-
          </note>
          <note type="speaker">
            STRÖM (s):
          </note>
          <note>
            Fru talman! När den propositionen kommer får du nog fråga statsrådet
            Morgan Johansson om, eftersom frågan bereds på Socialdepartementet.
            Den tar alltså upp flera olika saker, bland annat det som innebär
            att man eventuellt ska införa en särskild straffskärpningsgrund
            när det gäller barn. Men som vi känner till finns det redan en
            särskild straffskärpningsgrund när det gäller misshandel av barn.
          </note>
          <note>
            Anf. 35 CRISTINA HUSMARK PEHRS-
          </note>
          <note>
            SON (m):
          </note>
          <note>
            Fru talman! Jag har en kort principiell fråga. Jag fortsätter
            att vända mig till justitieministern, även om det delvis är Morgan
            Johanssons fråga. Ni är ju så att säga två om saken.
          </note>
          <note>
            Också Barnombudsmannen tycker att vi ska ha en ökad straffskärpning
            när det gäller våldsbrott mot barn. I går kunde vi på TV se hur
            justitieministern var hos Rädda Barnen och blev utfrågad av ungdomarna.
          </note>
          <note>
            De var inte nöjda med svaret. Därför tänkte jag ge justitieministern
            en ytterligare chans att svara på frågan: Anser justitieministern
            att vi ska ha en ökad straffskärpning när det gäller grova våldsbrott
            mot barn?
          </note>
          <note>
            Vi moderater har länge förespråkat detta, och jag hoppas att
            det kommer i svaret och sedan i utredningen.
          </note>
          <note>
            Anf. 36 Justitieminister THOMAS BOD-
          </note>
          <note type="speaker">
            STRÖM (s):
          </note>
          <note>
            Fru talman! Jag anser att man ska bedöma det som särskilt allvarligt.
            Det är också därför som det står i lagen i dag. Anledningen till
            att det är lite svårt att diskutera saken är att den just nu är
            under prövning.
          </note>
          <note>
            Det kan vara svårt för många att inse att man inte som justitieminister
            kan gå in direkt på konkreta fall och recensera domar.
          </note>
          <note>
            Om jag skulle göra det, eller kanske någon av riksdagsledamöterna
            här, har vi på sikt upphävt de självständiga domstolarna. Det
            kan vara så att man i vissa fall inte själv personligen delar
            den bedömning som domstolen har gjort. Men ska vi ha självständiga
            domstolar måste man också respektera det i alla lägen och inte
            anse att de är självständiga tills man kommer till en gräns där
            man kanske har en annan uppfattning.
          </note>
          <note>
            Sammantaget kan jag säga att frågan nu bereds i
          </note>
          <note>
            Socialdepartementet. Som vi alla känner till är den i högsta
            grad aktuell. Riksåklagaren har sagt att man avser att få saken
            prövad. Den kommer att prövas inom kort. Låt oss sedan fortsätta
            diskussionen, men utan att lägga oss i det enskilda fallet.
          </note>
          <note>
            Odling i balans
          </note>
          <note type="speaker">
            Anf. 37 ANITA BRODÉN (fp):
          </note>
          <note>
            Fru talman! Också jag har en fråga till jordbruksminister Ann-Christin
            Nykvist.
          </note>
          <note>
            Sveriges jordbrukspolitik formas gemensamt i
          </note>
          <note>
            EU. Givetvis är vår parlamentariska hållning och de signaler
            vi skickar till EU oerhört viktiga. Jag återkommer till frågan
            om halvtidsöversynen av jordbrukspolitiken vid ett senare tillfälle.
            I dag vill jag lyfta en annan fråga som berör andra signaler.
          </note>
          <note>
            Det handlar om att ta vara på de goda jordbruksföretagarnas exempel.
            Svenskt Näringsliv kallar dessa typer för proaktiva. Det är när
            man integrerar hållbarhet med att man ligger steget före. Det
            finns i Sverige ett antal sådana exempel med pilotgårdar. Det
            finns bland annat 17 pilotgårdar som går under benämningen Odling
            i balans. De kan sägas vara proaktiva.
          </note>
          <note>
            Min fråga till jordbruksministern är: Känner jordbruksministern
            till dessa typer av proaktiva jordbruksföretag där man kombinerar
            ekonomi med ekologi? Är jordbruksministern beredd att följa upp
            det arbete som bedrivs vid exempelvis Odling i balans för att
            lyfta frågan och ge de signalerna?
          </note>
          <note>
            Anf. 38 Jordbruksminister ANN-CHRISTIN
          </note>
          <note type="speaker">
            NYKVIST (s):
          </note>
          <note>
            Fru talman! Jag är mycket färsk som jordbruksminister. Jag har
            varit det i en månad. Detta är min allra första frågestund. Det
            är alltså premiär.
          </note>
          <note>
            Jag har hunnit informera mig om den ekologiska odlingen och vad
            vi gör för att stötta ekologisk odling. Det är en odling som är
            mindre miljöbelastande och där vi får ett antal positiva effekter.
          </note>
          <note>
            Jag har också hunnit röra mig ute i landet och fått ett antal
            goda exempel på odling i balans. Jag känner inte till de 17 gårdarna.
            Det har jag inte informerat mig om. Men jag har en mycket positiv
            syn just på den typen av odling.
          </note>
          <note>
            Vi har vissa nationella mål för hur stor del av arealen som ska
            vara ekologiskt odlad när det gäller både spannmål och köttproduktion.
            Här har vi höjt ribban vartefter. Vi ger också ett visst ekonomiskt
            stöd.
          </note>
          <note>
            Detta är en del av jordbruket där vi borde ha konkurrensfördelar
            också i andra sammanhang och inte bara på den svenska marknaden.
          </note>
          <note type="speaker">
            Anf. 39 ANITA BRODÉN (fp):
          </note>
          <note>
            Fru talman! Det handlar inte enbart om de gårdar som odlas rent
            ekologiskt, om man har den benämningen. Det handlar även om konventionell
            odling sedd ur miljösynpunkt och med en hållbarhetstanke.
          </note>
          <note>
            Det är det viktiga.
          </note>
          <note>
            Vad man än har för utgångspunkt är hållbarhetstanken det grundläggande.
            Underifrånperspektivet är också viktigt. Man kombinerar kunskapen
            hos odlaren med den hos forskaren. Det är i näringen ihop med
            forskaren som kraften finns.
          </note>
          <note>
            Jag hoppas att jordbruksministern ämnar följa dessa pilotprojekt.
            Det finns ett antal sådana, både
          </note>
          <note>
            Greppa näringen och Odling i balans, för att ge några exempel.
          </note>
          <note>
            Anf. 40 Jordbruksminister ANN-CHRISTIN
          </note>
          <note type="speaker">
            NYKVIST (s):
          </note>
          <note>
            Fru talman! Givetvis är jag beredd att följa de projekten. Jag
            har hunnit tala med LRF om projektet
          </note>
          <note>
            Greppa näringen. Det kan också ha en stor betydelse för att minska
            användningen av bekämpningsmedel i jordbruket.
          </note>
          <note>
            Vi fick några larmrapporter för några veckor sedan där den frågan
            kom upp. Just inom ramen för
          </note>
          <note>
            Greppa näringen kan vi också finna åtgärder och olika typer av
            informationsprojekt som hjälper oss att informera jordbrukaren
            om hur man kan jobba för att minska miljöbelastningen inom jordbruket.
          </note>
          <note>
            Givetvis är jag positiv till denna typ av produktion. När vi
            talar om ett uthålligt jordbruk och ett jordbruk i balans ligger
            vi väldigt nära den ekologiska odlingen. Detta är delar av jordbruket
            där det finns en intressant utveckling. Som jag sade tidigare
            ser jag också att det svenska jordbruket där borde ha konkurrensfördelar.
          </note>
          <note>
            Europeisk åklagarmyndighet
          </note>
          <note type="speaker">
            Anf. 41 ULRIK LINDGREN (kd):
          </note>
          <note>
            Fru talman! Jag har en fråga till justitieminister
          </note>
          <note>
            Thomas Bodström.
          </note>
          <note>
            För några veckor sedan, den 24 oktober, frågade jag minister
            Bodström varför regeringen gör motstånd mot inrättandet av en
            europeisk åklagarmyndighet för att bättre komma åt problemen med
            mångmiljardbeloppen som försvinner i misshushållning eller svinn
            inom EU. Minister Thomas Bodström svarade då att vi nu har Eurojust,
            som är ett åklagarsamarbete för att bekämpa den gränsöverskridande
            och organiserade brottsligheten.
          </note>
          <note>
            Det frågan gällde var emellertid inte den gränsöverskridande
            ekonomiska brottsligheten utan fusket med EU:s egna medel och
            varför den svenska regeringen gör motstånd mot bildadet av ett
            särskilt europeiskt åklagarämbete för att beivra svinnet av EU-
          </note>
          <note>
            medlen. Sålunda gör jag ett nytt försök i dag, så att vi kommer
            till rätt sak: Varför detta motstånd från den svenska regeringen?
          </note>
          <note>
            Anf. 42 Justitieminister THOMAS BOD-
          </note>
          <note type="speaker">
            STRÖM (s):
          </note>
          <note>
            Fru talman! Jag tror att vi kan vara överens om att
          </note>
          <note>
            Sverige var ett av de drivande länderna för inrättandet av ett
            europeiskt åklagarsamarbete. Det gjordes under vårt ordförandeskap.
            Det finns också förslag som innebär att man ska inrätta andra
            institut. Vi anser att det allra viktigaste nu är att fortsätta
            att utveckla det åklagarsamarbete som finns.
          </note>
          <note>
            Det provisoriska åklagarsamarbetet inleddes den 1
          </note>
          <note>
            mars 2001. Nu håller man på att arbeta med att inrätta det mer
            permanenta åklagarsamarbetet i dess slutliga former. Det är vi
            positiva till. Sedan kan det möjligtvis finnas andra förslag med
            helt andra uppgifter vid sidan om. Det viktigaste är just att
            det inte ska finnas alltför många institut bredvid varandra.
          </note>
          <note type="speaker">
            Anf. 43 ULRIK LINDGREN (kd):
          </note>
          <note>
            Fru talman! Det låter som en liten öppning från ministern för
            att den svenska regeringen kanske kommer att pröva saken framöver.
            Men som vi uppfattar det finns det ändå ett aktivt svenskt motstånd.
          </note>
          <note>
            Den europeiska kommissionens experter, EU:s egen utrednings-
            och bedrägerimyndighet OLAF, samtliga svenska socialdemokratiska
            ledamöter i
          </note>
          <note>
            Europaparlamentet vill alla ha detta. Men ändå finns detta svenska
            motstånd.
          </note>
          <note>
            Det låter lite förvirrande. Det finns tydligen en öppning men
            ändå inte en villighet att bidra till detta.
          </note>
          <note>
            Det kan tyckas märkligt också med tanke på att EU:s revisionsrätt
            har pekat på att det kan röra sig om 40
          </note>
          <note>
            miljarder per år.
          </note>
          <note>
            Det är sådana svindlande belopp som skattebetalarna har anledning
            att vara bekymrade över. Varför försvinner de? Vad gör EU för
            att försöka ta hem någon del av denna ofantliga summa?
          </note>
          <note>
            Jag är inte helt nöjd med svaret. Jag hoppas att regeringen kommer
            att vidta ytterligare åtgärder om detta.
          </note>
          <note>
            Anf. 44 Justitieminister THOMAS BOD-
          </note>
          <note type="speaker">
            STRÖM (s):
          </note>
          <note>
            Fru talman! Jag kan försäkra att Sverige även i fortsättningen,
            om vi får fortsätta att ha en socialdemokratisk regering, kommer
            att fortsätta att driva arbetet för ett utvecklat åklagarsamarbete.
            Vi kommer också att ta upp de problem som finns och även ekonomiska
            problem inom EU.
          </note>
          <note>
            Vi ska vara noggranna med att polis- och åklagarsamarbetet ska
            vara så effektivt som möjligt. Det har varit ett av de största
            problemen att arbetet inte har bedrivits effektivt.
          </note>
          <note>
            Vi är angelägna om att vi ska fortsätta att utveckla polis- och
            åklagarsamarbetet. Men vi ska också ha våra egna befogenheter
            i vårt eget land. Här är det svensk polis och åklagare som arbetar
            på svensk mark.
          </note>
          <note>
            Jag tror att vi är överens om att vi ska fortsätta att utveckla
            det internationella samarbetet inom EU och inom andra områden
            för att därigenom bättre kunna bekämpa den internationella brottsligheten
            i alla dess former.
          </note>
          <note>
            Energiproduktion i jordbruket
          </note>
          <note type="speaker">
            Anf. 45 ANNIKA QARLSSON (c):
          </note>
          <note>
            Fru talman! Jag tänkte att jag skulle prata lite grann med Ann-Christin
            Nykvist. Hon har fått många frågor här i dag. Det är intressanta
            områden som du har blivit satt som minister för.
          </note>
          <note>
            Vi har i dag en inte så stor grupp som arbetar inom detta område.
            Den har krympt under de senaste hundra åren.
          </note>
          <note>
            Den här lilla kategorin människor som jobbar med jordbruk omsätter
            ju sedan sina produkter, så det finns väl inte någon i Sveriges
            land som inte sätter sig till bords och njuter av de produkter
            som de producerar.
          </note>
          <note>
            Förutom mat och råvaror finns det en stor potentiell utvecklingsmöjlighet
            på energiområdet för våra jordbrukare.
          </note>
          <note>
            Jag skulle vilja höra lite grann om dina tankar på hur vi ska
            arbeta för att ge jordbrukarna bra villkor för att kunna jobba
            även på det området.
          </note>
          <note>
            Anf. 46 Jordbruksminister ANN-CHRISTIN
          </note>
          <note type="speaker">
            NYKVIST (s):
          </note>
          <note>
            Fru talman! Det finns olika ingångar när det gäller annan produktion
            än mat för jordbruket. Det handlar också mycket om landsbygdsutveckling.
            Att producera energi är en sådan ingång - och att kunna producera
            energi som är intressant från miljösynpunkt. Jag har ännu inte
            hunnit gå på djupet i de här frågorna, och jag kan inte ge någon
            programförklaring om hur jag ser på de enskilda möjligheterna
            att producera energi.
          </note>
          <note>
            Jag har kommit i kontakt med ett problem som kan lösas genom
            att man producerar energi, nämligen det riskavfall som man får
            från jordbruksproduktionen. Där har vi ett problem i dag. Vi har
            svårt att hantera riskavfallet, och vi får till och med låta en
            del av produkterna gå via Danmark innan vi kan bränna upp dem.
            Det pågår ett utvecklingsarbete för att också kunna ta vara på
            detta riskavfall och se till att det blir intressant för energiverken
            att hantera det.
          </note>
          <note type="speaker">
            Anf. 47 ANNIKA QARLSSON (c):
          </note>
          <note>
            Fru talman! Jag får bassning av Arne här för att jag säger du,
            och jag ber om ursäkt för det och tilltalar härmed jordbruksministern.
          </note>
          <note>
            På detta stora och viktiga område handlar det om att Sverige
            som land måste gå in och göra stora satsningar. Vi kan inte kräva
            av enskilda producenter att de ska göra de stora satsningarna.
            För att man ska komma in på detta område och utveckla både alternativa
            bränslen och energikällor handlar det om en medveten satsning,
            där vi kanske får ta lite stöd av honom jämte jordbruksministern
            för att vi verkligen ska komma i gång. Vi måste ge långsiktiga
            och bra ekonomiska förutsättningar för att man ska våga göra de
            här satsningarna.
          </note>
          <note>
            Jag skulle gärna vilja att jordbruksministern ger ett löfte om
            att vi självfallet måste göra detta för att nå upp till de högt
            satta miljömålen, som vi måste sätta för att ha en långsiktigt
            hållbar utveckling i vårt land.
          </note>
          <note>
            Anf. 48 Jordbruksminister ANN-CHRISTIN
          </note>
          <note type="speaker">
            NYKVIST (s):
          </note>
          <note>
            Fru talman! Det är givet att det är intressant att jobba för
            den långsiktigt hållbara utvecklingen. Jag är ju också konsumentminister,
            och i ett konsumentperspektiv är också energiförsörjningen och
            elförsörjningen otroligt viktiga för oss.
          </note>
          <note>
            Det där med att ge löften låter alltid så pompöst, men jag vill
            säga här att jag tycker att detta är en intressant och viktig
            fråga. Jag kommer att sätta mig in i den på djupet och se vad
            det finns för olika möjligheter, och jag kommer självfallet att
            göra det i positiv anda.
          </note>
          <note>
            Företagsklimatet
          </note>
          <note type="speaker">
            Anf. 49 RONNY OLANDER (s):
          </note>
          <note>
            Fru talman! Jag skulle vilja fråga näringsminister
          </note>
          <note>
            Leif Pagrotsky om det goda företagsklimatet i Sverige. Det handlar
            om att ge företagen lika villkor att arbeta och konkurrera på.
          </note>
          <note>
            När man träffar företrädare för olika branscher -
          </note>
          <note>
            det kan vara byggbranschen, städbranschen, handeln, frisörbranschen
            eller hotell- och restaurangbranschen
          </note>
          <note>
            - så uttrycker de oftast en oro över att konkurrensen inte sker
            på lika villkor. Det är då kopplat till den ekonomiska brottsligheten.
            Företag jobbar helt utanför lagar och förordningar. I det goda
            företagsklimatet måste också ligga att alla har samma spelregler.
          </note>
          <note>
            Hur ser regeringen på denna fråga?
          </note>
          <note>
            Anf. 50 Näringsminister LEIF PAGROT-
          </note>
          <note>
            SKY (s):
          </note>
          <note>
            Fru talman! Jag håller med om det här synsättet fullt ut. Det
            är en viktig del i företagsklimatet att en näringsidkare kan räkna
            med att han eller hon kan konkurrera på lika villkor så att bästa
            produkt och bästa pris vinner. Det ska inte förekomma konkurrens
            på oschysta villkor. Det är ytterligare ett viktigt skäl till
            att man måste bekämpa skattefusk, svartarbete och annat i en del
            branscher.
          </note>
          <note>
            Men det är precis lika viktigt att vi bekämpar kartellbrott och
            annan brottslighet som syftar till precis samma sak, nämligen
            att förstöra klimatet för hederliga och seriösa näringsidkare.
            I det här fallet, när det gäller karteller, handlar det om att
            förstöra för kunderna genom att de inte kan skaffa sig en bra
            konkurrenssituation för sina inköp.
          </note>
          <note>
            Från min utkikspost, som ju handlar just om företagsklimatet,
            tänker jag dra mitt strå till stacken när det gäller att stödja
            justitieministern och andra i deras hårda dagliga arbete för att
            bemästra de här problemen.
          </note>
          <note type="speaker">
            Anf. 51 RONNY OLANDER (s):
          </note>
          <note>
            Fru talman! Jag ställde frågan just till näringsministern därför
            att vi alltför sällan diskuterar de här frågorna i dagens massmediala
            debatt. Det dyker av och till upp olika frågeställningar - och
            där är jag helt av samma uppfattning som näringsministern - när
            det till exempel gäller kartellbildningar. När vi pratar om små
            och medelstora företags villkor gäller det företag som är utan
            kollektivavtal. Det gäller också svart arbetskraft, arbetstider
            och så vidare. Ingenting fungerar där! Jag har hört uttrycket
            att det är så pass mycket nu att det känns oerhört irriterande.
            Det blir svåra konkurrensnackdelar i och med detta.
          </note>
          <note>
            Jag vill fråga näringsministern vilken tidsaspekt man har. Finns
            det inte anledning att fördjupat ta ytterligare krafttag inom
            regeringen? Jag vet att det pågår en del, men det kanske finns
            anledning att göra ytterligare.
          </note>
          <note>
            Anf. 52 Justitieminister THOMAS BOD-
          </note>
          <note type="speaker">
            STRÖM (s):
          </note>
          <note>
            Fru talman! Det arbetas med flera olika förslag för att kunna
            förbättra kampen mot ekonomisk brottslighet. Dels arbetar vi med
            skärpning av aktiebolagslagen - formkraven - dels arbetar vi med
            att öka förutsättningarna för förverkande av medel som har tillkommit
            genom brottsliga gärningar. Vi arbetar också med att förbättra
            det processuella arbetet så att det ska blir kortare handläggningstider,
            vilket är ett av problemen när det gäller kampen mot ekonomisk
            brottslighet. Vi tillför naturligtvis också ökade resurser i kampen
            mot ekonomisk brottslighet, och vi förstärker Ekobrottsmyndigheten
            genom att bland annat förändra polisdataförordningen så att de
            polismän som arbetar inom den myndigheten får samma förutsättningar
            att bedriva ett effektivt polisarbete som andra poliser på andra
            områden har.
          </note>
          <note>
            Förutsättningar för polis i glesbygd
          </note>
          <note type="speaker">
            Anf. 53 LENNART GUSTAVSSON (v):
          </note>
          <note>
            Fru talman! Först vill jag säga välkommen till de nya statsråd
            som vi har här i dag, och sedan vänder jag mig till justitieminister
            Thomas Bodström. Jag ska fatta mig kort.
          </note>
          <note>
            Poliser i lands- och glesbygd arbetar många gånger över stora
            geografiska områden. Kanske gäller det speciellt Norrlands inland,
            som jag kommer ifrån.
          </note>
          <note>
            Nya arbetsuppgifter kan ibland leda till svårigheter att leva
            upp till de krav som allmänheten och polisen själv har på sin
            verksamhet.
          </note>
          <note>
            Därför vill jag veta hur justitieministern ser på förutsättningarna
            för att polisen i Norrlands inland ska kunna göra sitt jobb.
          </note>
          <note>
            Anf. 54 Justitieminister THOMAS BOD-
          </note>
          <note type="speaker">
            STRÖM (s):
          </note>
          <note>
            Fru talman! Som jag tror att alla känner till ökas resurserna
            till polisen kraftigt. Vi kommer under den här mandatperioden
            att utbilda 4 000 nya poliser. Det är så mycket att till och med
            rikspolischefen säger att det inte går att höja mer, för då kommer
            kvaliteten att sjunka.
          </note>
          <note>
            Men det räcker inte med att bara utbilda fler poliser. Man måste
            också se över vilka arbetsuppgifter de har. Som bekant är det
            ett sådant arbete som pågår nu.
          </note>
          <note>
            Polisen har i dag flera olika arbetsuppgifter som kanske borde
            ligga på andra. Det är allt från täckning av gruvhål, bortsprungna
            hundar, tillståndsärenden till hittegodsavdelningar och mycket
            annat. Det är viktigt att man renodlar polisens arbetsuppgifter
            så att de bara ska utgöra ett brottsförebyggande arbete och brottsutredande
            verksamhet.
          </note>
          <note type="speaker">
            Anf. 55 LENNART GUSTAVSSON (v):
          </note>
          <note>
            Fru talman! Det är riktigt att vi ska utbilda fler poliser; det
            är bra. Men en av de tillkommande arbetsuppgifterna - om jag är
            rätt informerad - är en arbetsuppgift som hänger samman med höjda
            säkerhetskrav på flygplatser. I Norrlands inland har vi ett antal
            flygplatser, och det är vi mycket glada för. Och det är bra att
            vi har en hög säkerhet. Men om de uppgifter som jag har stämmer
            så kommer det att uppstå problem, bland annat på grund av de stora
            avstånden, när polisen till sin nuvarande verksamhet ska föra
            en så pass tidskrävande uppgift som den som ska ske på flygplatserna.
          </note>
          <note>
            Därför frågar jag justitieministern vad han har att säga till
            de poliser och den organisation som får utökade arbetsuppgifter
            i och med de höjda kraven på flygplatserna.
          </note>
          <note>
            Anf. 56 Justitieminister THOMAS BOD-
          </note>
          <note type="speaker">
            STRÖM (s):
          </note>
          <note>
            Fru talman! Det är riktigt att polisen har fått ytterligare arbetsuppgifter
            på det sätt som beskrivs. Det är någonting som sker på grund av
            den förändrade tillvaron i världen. Vi har naturligtvis ett ansvar
            att skydda medborgarna från eventuella terroristdåd.
          </note>
          <note>
            Även om det inte finns något akut hot nu, kan vi inte vara garanterade
            - liksom inte heller något annat land
          </note>
          <note>
            - att det inte kan uppstå en sådan situation i framtiden.
          </note>
          <note>
            Vi är fullt medvetna om att polisen, genom de förändrade arbetsuppgifterna
            med bland annat flygplatserna, också kommer att få göra sådant
            arbete som man kanske inte har gjort tidigare. Det gäller att
            hitta en balans där vi ger medborgarna ett bra skydd samtidigt
            som vi försöker skapa bättre förutsättningar för polisen. Det
            är just det som pågår nu.
          </note>
          <note>
            Det innebär också att man ska se över förutsättningarna och vidta
            olika åtgärder när det gäller polisen i glesbygden i Norrlands
            inland.
          </note>
          <note>
            Kommunernas upplåning till statliga vägprojekt
          </note>
          <note type="speaker">
            Anf. 57 CECILIA WIDEGREN (m):
          </note>
          <note>
            Fru talman! Angelägna regionala vägprojekt har skjutits på en
            oviss framtid på grund av bristen på statliga resurser. Sedan
            mitten av 90-talet har vi 28
          </note>
          <note>
            förskotteringsobjekt som har godkänts runtom i landet. Det betyder
            att kommuner, regioner och landsting hittills har lånat upp 1,4
            miljarder kronor, trots att detta är ett statligt ansvar.
          </note>
          <note>
            Anser näringsminister Leif Pagrotsky att det är god näringspolitik
            och ansvarsfullt av Sveriges regering att tvinga kommunerna att
            låna upp dessa resurser för att de här angelägna vägprojekten
            ska bli verklighet? Eller är det ett sätt att spara pengar i statens
            budget?
          </note>
          <note>
            Anf. 58 Näringsminister LEIF PAGROT-
          </note>
          <note>
            SKY (s):
          </note>
          <note>
            Fru talman! Trafik- och väginvesteringsfrågorna handläggs i regeringen
            av statsrådet Ulrica Messing.
          </note>
          <note>
            Vid nästa frågestund kommer hon att kunna svara på frågor om
            de enskilda projekt som diskuteras här.
          </note>
          <note>
            Låt mig bara säga att för mig som näringsminister är det naturligtvis
            av kolossal betydelse att vi har en infrastruktur av hög klass
            som erbjuder säkra och snabba transporter till låg kostnad så
            att de nackdelar som Sverige har av sitt geografiska läge och
            sin utspridda bebyggelse kan begränsas. Det är en viktig fråga
            för näringslivet, och det är en viktig fråga för näringspolitiken.
            Det är ytterligare ett skäl till varför jag tycker att det är
            viktigt att vi har starka statsfinanser. Det är viktigt att vi
            har medel i statens kassa för att använda till dessa angelägna
            ändamål.
          </note>
          <note>
            Jag tror att mycket av detta är högre prioriterat för näringslivet
            ur tillväxtsynpunkt än många av de extremt slösaktiga skattesänkningar
            som Cecilia Widegrens parti prioriterar högre än infrastrukturinvesteringar.
          </note>
          <note type="speaker">
            Anf. 59 CECILIA WIDEGREN (m):
          </note>
          <note>
            Fru talman! Näringsministern står ju i dag också som ansvarig
            att svara på andra frågor än dem som rör hans eget ansvarsområde.
            Jag hoppas därför att vi kan ha den här diskussionen.
          </note>
          <note>
            Vi är båda överens om att för att få en tillväxt måste vi också
            har förutsättningar för det. Infrastrukturen är en av de saker
            som är oerhört viktiga för en god tillväxt. Ska man ha en god
            tillväxt måste man också våga satsa.
          </note>
          <note>
            Är inte detta ett statligt ansvar som regeringen nu överlämnar
            till kommuner och andra? De resurser som man egentligen skulle
            ha till vård och omsorg för att mina barn ska få en god utbildning
            eller för att farmor och farfar ska få en god vård använder man
            nu i stället på de statliga områdena. Är det inte dags att prioritera
            så att man klarar av de här vägprojekten i framtiden? Eller ser
            näringsministern hellre att kommunerna drar ned på vård och omsorg?
          </note>
          <note>
            Anf. 60 Näringsminister LEIF PAGROT-
          </note>
          <note>
            SKY (s):
          </note>
          <note>
            Fru talman! Det är lite svårt att följa detta att vi drar ned
            på vård och omsorg för att slippa betala statliga vägbyggen. Jag
            vill påminna om att Cecilia
          </note>
          <note>
            Widegren just har haft ansvar för ett landsting, Västra
          </note>
          <note>
            Götalands läns landsting, som gick med så kolossala underskott
            att den borgerliga majoriteten sprack. Det lämnade vägen öppen
            för en ny, framtidsinriktad allians av mittenpartier och socialdemokrater.
            Att påstå att det beror på att staten skar ned på väginvesteringarna
            verkar så sökt att jag har lite svårt att hantera detta ur allmänpolitisk
            synpunkt.
          </note>
          <note>
            Min grundläggande inställning är att de flera hundra miljarder
            kronor som vi tillsammans med
          </note>
          <note>
            Vänsterpartiet och Miljöpartiet har satt av för att gå på offensiven
            när det gäller infrastrukturen kommer att komma till god användning.
            Jag försäkrar att vi ska prioritera på ett sådant sätt att näringslivet
            får glädje av dessa pengar.
          </note>
          <note>
            Privatimport av alkohol
          </note>
          <note type="speaker">
            Anf. 61 GABRIEL ROMANUS (fp):
          </note>
          <note>
            Fru talman! EU-kommissionären Frits Bolkestein, som ju inte precis
            är känd för något större socialt ansvar, vill att det ska bli
            tillåtet att privatimportera alkoholdrycker också när det inte
            sker genom att man reser över gränsen utan beställer via Internet,
            postorder eller liknande. Det är naturligtvis ett svenskt intresse
            att detta inte blir tillåtet eftersom det skulle leda till ett
            ökat kommersiellt tryck som vi har velat undvika genom att ha
            ett detaljhandelsmonopol. Om det händer finns det också en väldigt
            stor risk att man kommer att undandra sig den beskattning av varorna
            som enligt EU:s rättsregler ska ske i konsumtionslandet.
          </note>
          <note>
            Jag skulle vilja fråga statsrådet Morgan Johansson om han är
            beredd att redogöra för regeringens ståndpunkt till Frits Bolkesteins
            propåer.
          </note>
          <note>
            Anf. 62 Statsrådet MORGAN JOHANS-
          </note>
          <note>
            SON (s):
          </note>
          <note>
            Fru talman! Detta ger mig också tillfälle att säga något övrigt
            i alkoholfrågan. Vi har sett en oroande utveckling under de senaste
            åren med ett ökat drickande. Det är en ökning på 20 % sedan 1996.
            Det kommer till och med signaler om att det finns en negativ utveckling
            på de områden som vi har velat ha fredade från alkohol, det vill
            säga trafiken, graviditeten, uppväxten och arbetsplatserna. Det
            har till exempel kommit oroande signaler om att fler kvinnor dricker
            under graviditeten.
          </note>
          <note>
            Detta är ett allvarligt ämne att arbeta med. Det underlättas
            inte av eventuella hot mot Systembolagets monopol. Det är vår
            uppfattning att den ordning som nu råder uppfyller kommissionens
            krav och även fördraget. Det brev som vi har fått från EU-
          </note>
          <note>
            kommissionen analyseras nu i Regeringskansliet. Vi ska lämna
            ett svar på detta. Jag tror att det är den 25
          </note>
          <note>
            december. Då kommer vi också att ge en lång redogörelse för hur
            vi ser på detta i detalj.
          </note>
          <note type="speaker">
            Anf. 63 GABRIEL ROMANUS (fp):
          </note>
          <note>
            Fru talman! Sverige kom överens med kommissionen om att vi skulle
            få behålla detaljhandelsmonopolet om vi avvecklade en del andra
            monopol. Kommissionen ville att Sverige skulle åta sig att sköta
            privatimporten genom Systembolaget. Jag tror att man kan påstå
            att människor i Sverige som vill ta del av produkter som inte
            saluförs i Sverige är bättre ställda genom Systembolagets importservice
            än vad man är i andra länder. Det är både billigare och enklare
            för kunder i Sverige att handla varorna utan att utsättas för
            kommersiellt tryck och marknadsföring.
          </note>
          <note>
            Jag skulle vilja fråga om statsrådet delar den uppfattningen
            och om han delar min uppfattning att kommissionen i anslutning
            till medlemskapsförhandlingarna godkände den här ordningen och
            till och med krävde av Sverige att vi skulle lösa det på det här
            sättet och att detta också är godkänt i domen i Luxemburg 1997.
          </note>
          <note>
            Sedan ska jag kanske tillägga att det är oroande tecken som statsrådet
            nämner. Nu börjar vi få lokala uppgifter om att alkoholrelaterad
            dödlighet och sjuklighet ökar.
          </note>
          <note>
            Anf. 64 Statsrådet MORGAN JOHANS-
          </note>
          <note>
            SON (s):
          </note>
          <note>
            Fru talman! Den dom som Gabriel Romanus hänvisar till är den
            så kallade Franzéndomen i frågan om man ska få lov till försäljning
            från ICA-affärer, Konsumaffärer och så vidare. Sverige fick i
            EG-
          </note>
          <note>
            domstolen rätt att driva sin linje, det vill säga att
          </note>
          <note>
            Systembolagets monopol kunde behållas.
          </note>
          <note>
            Kommissionen hävdar i sitt brev att denna dom inte är tillämplig
            i den här situationen med en direktimport. Vi håller nu på att
            analysera denna fråga för att se hur vi ska svara på detta. I
            botten finns en skriftväxling mellan EG-kommissionen och den svenska
            regeringen från tiden före folkomröstningen.
          </note>
          <note>
            Den bild som Gabriel Romanus ger av detta är sann, nämligen att
            EG-kommissionen pekar på att den ordningen att Systembolaget har
            hand om distributionen inte strider mot fördragen, utan det är
            en ordning som man har godkänt.
          </note>
          <note>
            Jag har sagt att vi för Sveriges del kommer att hålla vår del
            av överenskommelsen, och vi utgår från att EG-kommissionen håller
            sin del av den.
          </note>
          <note type="speaker">
            Anf. 65 ANDRE VICE TALMANNEN:
          </note>
          <note>
            Detta fick bli den sista frågan och det sista svaret.
          </note>
          <note>
            Jag tackar kammarens ledamöter och regeringsföreträdarna för
            den här frågestunden.
          </note>
          <note>
            4 § Bordläggning
          </note>
          <note>
            Anmäldes och bordlades
          </note>
          <note>
            Förslag
          </note>
          <note>
            2002/03:RR4 Riksdagens revisorers förslag angående nationella
            mål i kommunernas äldreomsorg
          </note>
          <note>
            2002/03:RR8 Riksdagens revisorers förslag angående familjehemsvården
          </note>
          <note>
            5 § Anmälan om interpellation
          </note>
          <note>
            Anmäldes att följande interpellation framställts
          </note>
          <note>
            den 21 november
          </note>
          <note>
            2002/03:46 av Lars Ohly (v) till utrikesminister Anna
          </note>
          <note>
            Lindh
          </note>
          <note>
            Svenska medborgare med viss utländsk bakgrund
          </note>
          <note>
            Interpellationen redovisas i bilaga som fogas till riksdagens
            snabbprotokoll tisdagen den 26 november.
          </note>
          <note>
            6 § Anmälan om frågor för skriftliga svar
          </note>
          <note>
            Anmäldes att följande frågor för skriftliga svar framställts
          </note>
          <note>
            den 21 november
          </note>
          <note>
            2002/03:160 av Mona Jönsson (mp) till statsminister
          </note>
          <note>
            Göran Persson
          </note>
          <note>
            Ohälsan inom departement
          </note>
          <note>
            2002/03:161 av Stefan Attefall (kd) till statsrådet Jan
          </note>
          <note>
            O Karlsson
          </note>
          <note>
            FN:s internationella konvention för skydd av migrantarbetare
          </note>
          <note>
            2002/03:162 av Erik Ullenhag (fp) till statsrådet Jan
          </note>
          <note>
            O Karlsson
          </note>
          <note>
            FN:s konvention för migrantarbetare
          </note>
          <note>
            2002/03:163 av Eva Arvidsson (s) till finansminister
          </note>
          <note>
            Bosse Ringholm
          </note>
          <note>
            Skattelagstiftning gällande ideella stiftelser
          </note>
          <note>
            2002/03:164 av Mikael Oscarsson (kd) till jordbruksminister Ann-Christin
            Nykvist
          </note>
          <note>
            Djurskyddsmyndigheten
          </note>
          <note>
            2002/03:165 av Lars Tysklind (fp) till jordbruksminister Ann-Christin
            Nykvist
          </note>
          <note>
            Ensidigt svenskt torskfiskestopp
          </note>
          <note>
            2002/03:166 av Cecilia Widegren (m) till justitieminister Thomas
            Bodström
          </note>
          <note>
            Polisiär verksamhet i kommunerna
          </note>
          <note>
            2002/03:167 av Maria Larsson (kd) till justitieminister Thomas
            Bodström
          </note>
          <note>
            Skadestånd vid inbrott i bostad
          </note>
          <note>
            2002/03:168 av Ulf Sjösten (m) till statsrådet Ulrica
          </note>
          <note>
            Messing
          </note>
          <note>
            Alternativ finansiering av vägbyggnation
          </note>
          <note>
            2002/03:169 av Anders Sundström (s) till statsrådet
          </note>
          <note>
            Gunnar Lund
          </note>
          <note>
            Minskning av antalet penningdepåer
          </note>
          <note>
            2002/03:170 av Lena Ek (c) till statsrådet Jan O
          </note>
          <note>
            Karlsson
          </note>
          <note>
            Försvunna ensamma asylsökande barn
          </note>
          <note>
            Frågorna redovisas i bilaga som fogas till riksdagens snabbprotokoll
            tisdagen den 26 november.
          </note>
          <note>
            7 § Anmälan om skriftliga svar på frågor
          </note>
          <note>
            Anmäldes att skriftliga svar på följande frågor inkommit
          </note>
          <note>
            den 20 november
          </note>
          <note>
            2002/03:130 av Ingela Thalén (s) till finansminister
          </note>
          <note>
            Bosse Ringholm
          </note>
          <note>
            Åtgärder mot utförsäljning av statlig mark
          </note>
          <note>
            den 21 november
          </note>
          <note>
            2002/03:107 av Lars Ångström (mp) till statsrådet
          </note>
          <note>
            Jan O Karlsson
          </note>
          <note>
            Sveriges och Sidas stöd till humanitär minröjning
          </note>
          <note>
            2002/03:123 av Sermin Özürküt (v) till utrikesminister Anna Lindh
          </note>
          <note>
            Turkiets flyktingpolitik och UNHCR:s ställning
          </note>
          <note>
            2002/03:125 av Lars Ohly (v) till statsrådet Jan O
          </note>
          <note>
            Karlsson
          </note>
          <note>
            Massvälten i Etiopien
          </note>
          <note>
            2002/03:139 av Helene Petersson (s) till statsrådet
          </note>
          <note>
            Jan O Karlsson
          </note>
          <note>
            Avvisning till Bosnien och Hercegovina
          </note>
          <note>
            2002/03:141 av Eva Arvidsson (s) till statsrådet Jan O
          </note>
          <note>
            Karlsson
          </note>
          <note>
            Förhållanden för ensamma flyktingbarn
          </note>
          <note>
            Svaren redovisas i bilaga som fogas till riksdagens snabbprotokoll
            tisdagen den 26 november.
          </note>
          <note>
            8 § Kammaren åtskildes kl. 15.00.
          </note>
          <note>
            Förhandlingarna leddes av tredje vice talmannen från sammanträdets
            början till ajourneringen kl. 12.28 och av andre vice talmannen
            därefter till sammanträdets slut.
          </note>
        </div>
      </body>
    </text>
  </TEI>
</teiCorpus>
