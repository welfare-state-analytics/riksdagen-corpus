<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 200203</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 200203</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200203--120</head>
          <docDate when="2003-06-11">2003-06-11</docDate>
        </div>
      </front>
      <body>
        <div>
          <note>
            20.30 - 20.32
          </note>
          <note>
            Det justerade protokollet beräknas utkomma om 3 veckor
          </note>
          <note>
            --------------------------------------------------------------------
          </note>
          <note>
            1 § Justering av protokoll
          </note>
          <note>
            Justerades protokollet för den 4 juni.
          </note>
          <note>
            2 § Utökning av antalet suppleanter i EU-
          </note>
          <note>
            nämnden
          </note>
          <note>
            Valberedningen hade, enligt ett till kammaren inkommet protokollsutdrag,
            tillstyrkt att antalet suppleanter i EU-nämnden skulle utökas
            från 31 till 32.
          </note>
          <note>
            Kammaren medgav denna utökning.
          </note>
          <note>
            3 § Val av extra suppleant i EU-nämnden
          </note>
          <note>
            Företogs val av extra suppleant i EU-nämnden.
          </note>
          <note>
            Kammaren valde i enlighet med valberedningens förslag till
          </note>
          <note>
            suppleant i EU-nämnden
          </note>
          <note>
            Anne Marie Brodén (m)
          </note>
          <note>
            4 § Anmälan om inkomna uppteckningar från
          </note>
          <note>
            EU-nämndssammanträde
          </note>
          <note>
            Förste vice talmannen anmälde att uppteckningar från EU-nämndens
            sammanträde fredagen den 16 maj inkommit.
          </note>
          <note>
            5 § Hänvisning av ärenden till utskott
          </note>
          <note>
            Föredrogs och hänvisades
          </note>
          <note>
            Motioner
          </note>
          <note>
            2002/03:Fi30-Fi33 till finansutskottet
          </note>
          <note>
            6 § Förnyad bordläggning
          </note>
          <note>
            Föredrogs och bordlades åter
          </note>
          <note>
            Finansutskottets betänkande 2002/03:FiU20
          </note>
          <note>
            Konstitutionsutskottets betänkande 2002/03:KU22
          </note>
          <note>
            Näringsutskottets betänkanden 2002/03:NU13
          </note>
          <note>
            7 § Beslut om ärenden som slutdebatterats den
          </note>
          <note>
            10 juni
          </note>
          <note>
            UU10 Verksamheten inom Europeiska unionen under 2002
          </note>
          <note>
            Punkt 2 (Turkiet och Köpenhamnskriterierna)
          </note>
          <note>
            1. utskottet
          </note>
          <note>
            2. res. 1 (v)
          </note>
          <note>
            Votering:
          </note>
          <note>
            268 för utskottet
          </note>
          <note>
            39 för res. 1
          </note>
          <note>
            42 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 130 s, 49 m, 44 fp, 28 kd, 17 c
          </note>
          <note>
            För res. 1: 25 v, 14 mp
          </note>
          <note>
            Frånvarande: 14 s, 6 m, 4 fp, 5 kd, 5 v, 5 c, 3 mp
          </note>
          <note>
            Punkt 7 (Fri rörlighet för arbetskraft från anslutningsländerna)
          </note>
          <note>
            1. utskottet
          </note>
          <note>
            2. res. 3 (m, fp, kd, c)
          </note>
          <note>
            Votering:
          </note>
          <note>
            155 för utskottet
          </note>
          <note>
            153 för res. 3
          </note>
          <note>
            41 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 130 s, 25 v
          </note>
          <note>
            För res. 3: 49 m, 44 fp, 29 kd, 17 c, 14 mp
          </note>
          <note>
            Frånvarande: 14 s, 6 m, 4 fp, 4 kd, 5 v, 5 c, 3 mp
          </note>
          <note>
            Punkt 8 (EU:s yttre gränsskydd och människohandel)
          </note>
          <note>
            1. utskottet
          </note>
          <note>
            2. res. 4 (kd)
          </note>
          <note>
            Votering:
          </note>
          <note>
            276 för utskottet
          </note>
          <note>
            29 för res. 4
          </note>
          <note>
            2 avstod
          </note>
          <note>
            42 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 130 s, 49 m, 43 fp, 23 v, 17 c, 14 mp
          </note>
          <note>
            För res. 4: 29 kd
          </note>
          <note>
            Avstod: 2 v
          </note>
          <note>
            Frånvarande: 14 s, 6 m, 5 fp, 4 kd, 5 v, 5 c, 3 mp
          </note>
          <note>
            Punkt 14 (Sverige, EU:s säkerhets- och försvarspolitik [ESFP]
            samt den transatlanstiska länken)
          </note>
          <note>
            1. utskottet
          </note>
          <note>
            2. res. 9 (m)
          </note>
          <note>
            3. res. 10 (fp)
          </note>
          <note>
            Förberedande votering:
          </note>
          <note>
            51 för res. 9
          </note>
          <note>
            43 för res. 10
          </note>
          <note>
            214 avstod
          </note>
          <note>
            41 frånvarande
          </note>
          <note>
            Kammaren biträdde res. 9.
          </note>
          <note>
            Huvudvotering:
          </note>
          <note>
            188 för utskottet
          </note>
          <note>
            49 för res. 9
          </note>
          <note>
            72 avstod
          </note>
          <note>
            40 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 130 s, 1 kd, 25 v, 17 c, 15 mp
          </note>
          <note>
            För res. 9: 49 m
          </note>
          <note>
            Avstod: 44 fp, 28 kd
          </note>
          <note>
            Frånvarande: 14 s, 6 m, 4 fp, 4 kd, 5 v, 5 c, 2 mp
          </note>
          <note>
            Ingvar Svensson (kd) anmälde att han avsett att avstå från att
            rösta men markerats ha röstat ja.
          </note>
          <note>
            Punkt 16 (Mandatfrågan i samband med unionens krishanteringsinsatser)
          </note>
          <note>
            1. utskottet
          </note>
          <note>
            2. res. 13 (v)
          </note>
          <note>
            Votering:
          </note>
          <note>
            221 för utskottet
          </note>
          <note>
            41 för res. 13
          </note>
          <note>
            47 avstod
          </note>
          <note>
            40 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 130 s, 1 m, 44 fp, 29 kd, 17 c
          </note>
          <note>
            För res. 13: 1 m, 25 v, 15 mp
          </note>
          <note>
            Avstod: 47 m
          </note>
          <note>
            Frånvarande: 14 s, 6 m, 4 fp, 4 kd, 5 v, 5 c, 2 mp
          </note>
          <note>
            Gunilla Carlsson (m) anmälde att hon avsett att avstå från att
            rösta men markerats ha röstat ja.
          </note>
          <note>
            Marietta de Pourbaix-Lundin (m) anmälde att hon avsett att avstå
            från att rösta men markerats ha röstat nej.
          </note>
          <note>
            Punkt 18 (Alternativ till EU:s säkerhets- och försvarspolitik)
          </note>
          <note>
            Yrkanden:
          </note>
          <note>
            1. utskottet
          </note>
          <note>
            2. mot. U324 yrk. 20 (mp)
          </note>
          <note>
            Votering:
          </note>
          <note>
            274 för utskottet
          </note>
          <note>
            15 för mot.
          </note>
          <note>
            19 avstod
          </note>
          <note>
            41 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 130 s, 49 m, 44 fp, 29 kd, 5 v, 17 c
          </note>
          <note>
            För mot.: 15 mp
          </note>
          <note>
            Avstod: 19 v
          </note>
          <note>
            Frånvarande: 14 s, 6 m, 4 fp, 4 kd, 6 v, 5 c, 2 mp
          </note>
          <note>
            Punkt 19 (EU:s handelsavtal med Israel)
          </note>
          <note>
            1. utskottet
          </note>
          <note>
            2. res. 14 (v)
          </note>
          <note>
            Votering:
          </note>
          <note>
            269 för utskottet
          </note>
          <note>
            39 för res. 14
          </note>
          <note>
            41 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 130 s, 49 m, 44 fp, 29 kd, 17 c
          </note>
          <note>
            För res. 14: 25 v, 14 mp
          </note>
          <note>
            Frånvarande: 14 s, 6 m, 4 fp, 4 kd, 5 v, 5 c, 3 mp
          </note>
          <note>
            Punkt 24 (Transportpolitiken och utsläpp av växthusgaser)
          </note>
          <note>
            Yrkanden:
          </note>
          <note>
            1. utskottet
          </note>
          <note>
            2. mot. U324 yrk. 18 (mp)
          </note>
          <note>
            Votering:
          </note>
          <note>
            269 för utskottet
          </note>
          <note>
            15 för mot.
          </note>
          <note>
            24 avstod
          </note>
          <note>
            41 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 129 s, 49 m, 44 fp, 29 kd, 1 v, 17 c
          </note>
          <note>
            För mot.: 15 mp
          </note>
          <note>
            Avstod: 24 v
          </note>
          <note>
            Frånvarande: 15 s, 6 m, 4 fp, 4 kd, 5 v, 5 c, 2 mp
          </note>
          <note>
            Punkt 25 (Livsmedel och miljö)
          </note>
          <note>
            1. utskottet
          </note>
          <note>
            2. res. 20 (c)
          </note>
          <note>
            Votering:
          </note>
          <note>
            277 för utskottet
          </note>
          <note>
            32 för res. 20
          </note>
          <note>
            40 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 130 s, 49 m, 44 fp, 29 kd, 25 v
          </note>
          <note>
            För res. 20: 17 c, 15 mp
          </note>
          <note>
            Frånvarande: 14 s, 6 m, 4 fp, 4 kd, 5 v, 5 c, 2 mp
          </note>
          <note>
            Övriga punkter
          </note>
          <note>
            Kammaren biföll utskottets förslag.
          </note>
          <note>
            MJU10 Villkoren för veterinär verksamhet
          </note>
          <note>
            Punkt 1 (Distriktsveterinärorganisationen och länsveterinärernas
            arbetsuppgifter)
          </note>
          <note>
            1. utskottet
          </note>
          <note>
            2. res. 1 (fp)
          </note>
          <note>
            Votering:
          </note>
          <note>
            264 för utskottet
          </note>
          <note>
            44 för res. 1
          </note>
          <note>
            41 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 129 s, 49 m, 29 kd, 25 v, 17 c, 15 mp
          </note>
          <note>
            För res. 1: 44 fp
          </note>
          <note>
            Frånvarande: 15 s, 6 m, 4 fp, 4 kd, 5 v, 5 c, 2 mp
          </note>
          <note>
            Punkterna 2-4
          </note>
          <note>
            Kammaren biföll utskottets förslag.
          </note>
          <note>
            SoU20 Svår akut respiratorisk sjukdom (SARS)
          </note>
          <note>
            Kammaren biföll utskottets förslag.
          </note>
          <note>
            8 § Vissa elmarknadsfrågor m.m.
          </note>
          <note>
            Föredrogs näringsutskottets betänkande 2002/03:NU11
          </note>
          <note>
            Vissa elmarknadsfrågor m.m. (prop. 2002/03:85).
          </note>
          <note type="speaker">
            Anf. 1 MIKAEL ODENBERG (m):
          </note>
          <note>
            Herr talman! Det är nu tredje gången på ganska kort tid som riksdagen
            har anledning att diskutera energipolitiken. Det har gått snart
            sex år sedan den energipolitiska uppgörelsen träffades mellan
            Socialdemokraterna, Centern och Vänsterpartiet, sex år sedan riksdagen
            fattade sitt energipolitiska beslut.
          </note>
          <note>
            Det energipolitiska beslutet hade i huvudsak tre delar. Den första
            delen av beslutet var att kärnkraftsreaktorn Barsebäck 1 skulle
            stängas i förtid senast den 1 juli 1997. Reaktorn Barsebäck 2
            skulle stängas i förtid senast den 1 juli 2001. Vi kan konstatera
            att ingenting av detta har infriats, utan att det nu är tredje
            gången som regeringen tillsammans med Centern och
          </note>
          <note>
            Vänstern tvingas återkomma till riksdagen och meddela att man
            har felbedömt situationen.
          </note>
          <note>
            Den andra delen av 1997 års energipolitiska beslut innebar en
            satsning på ett program för förnybar elproduktion och minskad
            elanvändning. Vi kan konstatera att också det programmet i huvudsak
            har misslyckats. Sverige har i stället tappat elproduktionskapacitet,
            och bortfallet av el från den stängda reaktorn i Barsebäck 1 har
            i huvudsak kompenserats med import av smutsig kolbaserad el från
            Danmark.
          </note>
          <note>
            Den tredje delen av 1997 års energipolitiska beslut utgjordes
            av en satsning på forskning, utveckling och demonstration av ny
            energiteknik. Vi kan konstatera att inte heller det programmet
            har avsatt några märkbara eller användbara resultat.
          </note>
          <note>
            När den energipolitiska uppgörelsen träffades mellan de här tre
            partierna minns jag hur den dåvarande närings- och energiministern
            Anders Sundström i kammardebatten med mig ansåg att man genom
            uppgörelsen nu hade säkrat en långsiktigt trygg energiförsörjning
            för den svenska industrin. Man hade tryggat konkurrenskraftiga
            priser och givit goda förutsättningar för industrins investeringar.
          </note>
          <note>
            Vår kritik var inte nådig mot Anders Sundström.
          </note>
          <note>
            Det som är intressant är att den nuvarande närings- och energiministern
            Leif Pagrotsky instämmer i vår kritik. Han har nu i medierna avslöjat
            att han när han tillträdde i höstas slogs av den osäkerhet som
            råder i energipolitiken och hur han fann det nödvändigt att finna
            en helhetslösning som ger förutsägbarhet och långsiktighet för
            kraftindustrin och därmed för hela det svenska näringslivet. Tydligare
            underbetyg till Anders Sundström och tidigare socialdemokratiska
            regeringar har inte ens jag kunnat ge.
          </note>
          <note>
            Sanningen är den att 1997 års energipolitiska överenskommelse
            i allt väsentligt var en kortsiktig överenskommelse om en eller
            två reaktorer i Barsebäck. För tiden från och med 2001 utlovade
            det energipolitiska beslutet egentligen ingenting annat än ett
            återkommande partipolitiskt schackrande med förhandlingar, utvärderingar,
            kontrollstationer och överläggningar. Och precis så har det blivit.
            Varje år eller vartannat år låser man in Lennart Beijer, Eskil
          </note>
          <note>
            Erlandsson och någon socialdemokrat i ett förhandlingsrum. Sedan
            får den häpna menigheten vänta på att det så småningom ska komma
            ut vit rök och på att herrarna - för det är ju herrar - ska komma
            ut och tala om vad man har kommit fram till.
          </note>
          <note>
            Det här är inte bra därför att det skapar en genuin osäkerhet
            om villkoren för att investera i industriell verksamhet i Sverige,
            och häri ligger också, vilket jag har upprepat många gånger, den
            stora kostnaden för den energipolitik som vi bedriver i Sverige.
          </note>
          <note>
            Nu hoppas regeringen, vilket framgår av propositionen och betänkandet
            som vi nu har att behandla, på att man ska kunna ersätta den här
            traditionella årtalsexercisen och det återkommande förhandlandet
            med en överenskommelse mellan staten och kraftindustrin av tysk
            modell. Tanken är alltså att man skulle kunna få industrin att
            på egen hand förtidsavveckla sina kärnkraftverk.
          </note>
          <note>
            Regeringen vill uppenbarligen komma bort från det återkommande
            kohandlandet med Centern och
          </note>
          <note>
            Vänstern om exempelvis den exakta tidpunkten för en stängning
            av Barsebäck 2. Även den frågan vill man nu hantera inom ramen
            för förhandlingarna med industrin.
          </note>
          <note>
            Det jag vill påpeka i det här sammanhanget är att den här ansatsen
            inte verkar särskilt allvarligt menad när man samtidigt uppenbarligen
            tänker förhandla med industrin under hot. Man signalerar nämligen
            i propositionen att om kraftindustrin inte lägger sig, viker sig,
            och godtar en uppgörelse om en snabb stängning av Barsebäck 2
            kommer regeringen att tillgripa den tvångslagstiftning som infördes
            efter
          </note>
          <note>
            1997 års energipolitiska beslut. Det är klart att den attityden
            inte lägger grunden till ett gott samarbetsklimat mellan regeringen
            och industrin.
          </note>
          <note>
            Vi menar - och vi har upprepat det många gånger
          </note>
          <note>
            - att avregleringen av elmarknaden har givit oss förutsättningarna
            för att lägga ansvaret för utveckling och miljöanpassning av elproduktionsapparaten
            i
          </note>
          <note>
            Sverige där det ansvaret rätteligen hör hemma, och det är hos
            kraftindustrin själv. Så fort man avviker från den linjen och
            börjar fatta riksdagsbeslut om elproduktionen i enstaka elproduktionsanläggningar
            i
          </note>
          <note>
            Sverige uppstår det osäkerhet, och det uppstår stora samhällsekonomiska
            kostnader.
          </note>
          <note>
            Låt mig också säga att vi moderater inte tror att regeringens
            förhandlingsupplägg kommer att lösa några grundläggande problem.
            Den här förhandlingsmodellen innebär en sorts korporativt beslutsfattande
            i förhandlingar mellan staten och kraftindustrin, och ett sådant
            korporativt förhandlande kan lika lite som folkomröstningar eller
            trepartiuppgörelser i riksdagen binda framtida generationers beslutsfattande.
            Jag tycker att det är en ganska tydlig lärdom som vi kan dra av
            1980 års folkomröstning.
          </note>
          <note>
            Folkomröstningen 1980 byggde på föreställningen att det redan
            då var möjligt att avgöra hur riskdagen skulle bestämma över energipolitiken
            på 2000-talet. I
          </note>
          <note>
            dag kan vi konstatera att inga av de förutsättningar som förelåg
            vid tidpunkten för 1980 års folkomröstning längre äger någon giltighet.
          </note>
          <note>
            Ett annat exempel är Birgitta Dahl, när hon var energiminister.
            Vi minns alla det så kallade oåterkalleliga beslutet som ganska
            kort tid efter att det hade fattats i riksdagen återkallades.
          </note>
          <note>
            I skenet av alla de här erfarenheterna borde lärdomen vara att
            man inte i en förhandlingsöverenskommelse med industrin kan träffa
            uppgörelser som har räckvidd för decennier framåt i tiden. I själva
            verket kommer en sådan överenskommelse, om den ingås, att upphävas
            i samma ögonblick som verkligheten kommer i kapp regeringen.
          </note>
          <note>
            I det betänkande som nu ligger på riksdagens bord framgår det
            att de villkor som riksdagen ställde upp för en stängning av kärnkraftsreaktorn
            Barsebäck 2
          </note>
          <note>
            inte är uppfyllda. Vi delar givetvis den bedömningen.
          </note>
          <note>
            Tillgången på el för industrin är inte tryggad på det sätt som
            riksdagen har stipulerat. Svagheten i de prognoser som regeringen
            gör över elförbrukningen tycker jag tydligast illustreras av att
            elförbrukningen redan för två år sedan överträffade den prognos
            som den parlamentariska energikommissionen gjorde i sitt slutbetänkande
            för elförbrukningen år 2010.
          </note>
          <note>
            En stängning av Barsebäck 2 skulle också leda till en fortsatt
            ökning av de redan höga elpriserna.
          </note>
          <note>
            Framför allt skulle en stängning av Barsebäck 2 innebära skada
            för miljö och klimat. Redan stängningen av kärnkraftsreaktorn
            Barsebäck 1 har lett till en kraftigt ökad import av smutsig kolbaserad
            el från
          </note>
          <note>
            Danmark, och med en förtida stängning av Barsebäck 2 skulle beroendet
            av kolbaserad el från Danmark öka ytterligare.
          </note>
          <note>
            Jag vill understryka att man måste elda tre ton stenkol i minuten
            bara för att ersätta den el som faller bort från en reaktor i
            Barsebäck, och det motsvarar koldioxidutsläppen från 700 000 nya
            personbilar.
          </note>
          <note>
            Den här propositionen innehåller utöver regeringens bedömningar
            av förutsättningarna för att stänga
          </note>
          <note>
            Barsebäck 2 också förslag om att ändra formerna för mätning av
            förbrukad el, vilket förhoppningsvis ska leda till bättre och
            begripligare elräkningar för kunderna. Men regeringen har valt
            en lösning som innebär betydande samhällsekonomiska kostnader.
            Man räknar med i storleksordningen 10 miljarder kronor.
          </note>
          <note>
            Det är kostnader som vi inte anser är acceptabla. Vi redovisar
            i en reservation i betänkandet hur vi i stället hade velat utforma
            ett nytt system för mätning av förbrukad el.
          </note>
          <note>
            Med dessa ord, herr talman, ber jag att få yrka bifall till reservation
            nr 1 som vi i betänkandet har avgivit tillsammans med Folkpartiet.
            Vi står naturligtvis också bakom övriga av moderaterna avgivna
            reservationer, men för tids vinnande yrkar jag inte bifall till
            dem.
          </note>
          <note type="speaker">
            Anf. 2 EVA FLYBORG (fp):
          </note>
          <note>
            Herr talman! Den energipolitik som regeringen driver med stöd
            av Vänsterpartiet och Centerpartiet innebär stora påfrestningar
            på vårt samhälle. Den till hälften genomförda avvecklingen av
            det väl fungerande kärnkraftverket i Barsebäck har bidragit till
            den senaste vinterns effektproblem och till en betydande osäkerhet
            inom industrin beträffande den framtida tillgången på el.
          </note>
          <note>
            När nu regeringen genom att vilja stänga Barsebäck 2 har för
            avsikt att ägna sig åt kvalificerad kapitalförstöring tilltar
            denna osäkerhet. Investeringsviljan i svensk elintensiv industri
            hämmas, vilket drabbar tillväxten, jobben och i förlängningen
            även välfärden.
          </note>
          <note>
            Elpriset påverkar industrins investeringsvilja, men det är också
            kännbart för många enskilda elkunder.
          </note>
          <note>
            Det är inte rimligt att en avveckling av kärnkraften med förväntade
            elprishöjningar ytterligare ska få drabba den redan hårt ansatta
            hushållskunden.
          </note>
          <note>
            Kärnkraftsavvecklingen kommer även att öka det svenska behovet
            av el producerad av smutsiga fossilbränslen. Kol- och oljebaserad
            elproduktion både innanför och utanför Sveriges gränser kommer
            att vara det som till största delen kompenserar bortfallet av
            el när kärnkraften så småningom avvecklas. Detta rimmar verkligen
            illa med det svenska åtagandet enligt klimatkonventionen. De regionala
            effekterna på hälsa och miljö kommer att bli påtagliga, inte minst
            i södra delen av Sverige. Skåne går från att vara kornbod till
            att vara sopbod.
          </note>
          <note>
            Satsningar på alternativ elproduktion är förvisso bra, men dessa
            alternativ kommer inte på långa vägar att kunna ersätta kärnkraften.
            Det gäller särskilt mot bakgrund av att de hittillsvarande satsningarna
            inom ramen för vårt energiomställningsprogram har visat ett mycket
            magert resultat. Vi är i stort sett kvar i samma diskussion som
            vi hade och där vi var för 25
          </note>
          <note>
            år sedan.
          </note>
          <note>
            Principbeslutet om stängningen av Barsebäck 2
          </note>
          <note>
            måste därför upphävas. Efter flera års diskussioner vill regeringen
            nu, som vi har hört tidigare, lägga över hela frågan om kärnkraftens
            avveckling till en förhandlare som tillsammans med kraftindustrin
            ska försöka nå en överenskommelse om det fortsatta avvecklingsarbetet.
            Vi menar att denna handlingslinje är högst tvivelaktig, inte minst
            ur ett demokratiskt perspektiv. Det går inte och det är inte rimligt,
            herr talman, att på det här sättet binda upp kommande generationer
            som vi försöker göra.
          </note>
          <note>
            Till sist kan man också ifrågasätta om regeringens hot om att
            tillämpa den här lagen om kärnkraftens avveckling verkligen lägger
            en god grund för dessa förhandlingar. Man säger: Gör som vi vill.
            Annars blir det som vi vill i alla fall. Det påminner, som sagt,
            om Henry Ford. Han hade devisen: Välj vilken färg du vill bara
            du väljer svart.
          </note>
          <note>
            Denna lag borde över huvud taget aldrig ha tillkommit och bör
            därför omedelbart avskaffas.
          </note>
          <note>
            Herr talman! Det är ändå så att man, när det gäller svensk energiförsörjning,
            kommer att vara tvungen att förlita sig på kärnkraften under en
            lång tid framöver.
          </note>
          <note>
            Om vi ska tro den förre näringsministern, Rosengren, var det
            ca 40 år. Enligt den nuvarande är det under en lång tid framåt.
            Om regeringen fäster någon vikt vid sina internationella åtaganden
            på klimatområdet har den inget annat val än att låta en klimatvänlig
            energiform som kärnkraften spela en mycket viktig roll i det svenska
            energisystemet även under lång tid framöver. Alternativa energikällor
            har många positiva egenskaper, men de kommer inte att inom en
            överskådlig framtid kunna ersätta kärnkraften.
          </note>
          <note>
            Mot den bakgrunden anser vi i Folkpartiet att de politiska hindren
            för en fortsatt och utvecklad användning av kärnenergi måste tas
            bort. Vi anser att det inte finns några skäl till att ha en bestämmelse,
          </note>
          <note>
            5 § i kärntekniklagen, som förhindrar byggandet av kärnkraftsreaktorer
            i Sverige. Riksdagen bör därför besluta om att upphäva detta förbud.
          </note>
          <note>
            År 1987 infördes en bestämmelse i kärntekniklagen, 6 §, som stadgar
            att ingen får utarbeta konstruktionsritningar, beräkna kostnader,
            beställa utrustning eller vidta andra sådana förberedande åtgärder
            i syfte att inom landet uppföra en kärnkraftsreaktor. För brott
            mot bestämmelsen, som vi i dagligt tal kallar tankeförbudet eller
            hjärntvättsparagrafen, stadgas fängelse med en straffsats motsvarande
            det som gäller för vållande till annans död.
          </note>
          <note>
            Herr talman! Tankeförbudet har kritiserats från principiella
            utgångspunkter alltsedan det tillkom.
          </note>
          <note>
            Förbudet har helt riktigt uppfattats som oförenligt med de principer
            om yttrande- och tankefrihet som bör ligga till grund för all
            lagstiftning. Det har ansetts helt främmande att använda en lagtext
            för att göra allmänna politiska markeringar.
          </note>
          <note>
            Tankeförbudet har en hämmande effekt på den akademiska friheten.
            Hösten 1995 gjorde 102 svenska professorer och andra framstående
            forskare från så gott som samtliga landets universitet och högskolor
            ett upprop till regeringen om avskaffande av tankeförbudet. Från
            forskarhåll har också hävdats att bestämmelsen får skadliga effekter
            bland annat genom att försvåra forskning kring hur man kan utvinna
            ytterligare energi ur kärnavfall. Det är en forskning som med
            framgång pågår bland annat i Förenta staterna. Varför, herr talman,
            skulle den inte kunna fortgå även i Sverige?
          </note>
          <note>
            Den som skulle vilja undersöka hur en ny kraftproduktion baserad
            på kärnteknik skulle kunna tillföras det svenska kraftsystemet
            kan inte göra detta utan att hotas av fängelse. Det kan till och
            med ifrågasättas om det över huvud taget är möjligt att presentera
            genomarbetade och kostnadsberäknade alternativ till prövning i
            den energipolitiska debatten utan att faktiskt begå ett lagbrott.
          </note>
          <note>
            I remissvar, bland annat från Statens strålskyddsinstitut och
            Statens råd för kärnavfallsfrågor, och i olika utredningsbetänkanden
            genom åren rekommenderas att tankeförbudet slopas. Men det finns
            fortfarande kvar.
          </note>
          <note>
            Skillnaden mellan svensk och finsk inställning till kärnkraften
            är monumental. I Finland, som vi i utskottet besökte för någon
            vecka sedan, förbereder man sig för uppförandet av ett femte kärnkraftverk.
            I
          </note>
          <note>
            Sverige avvecklar vi dem vi har och förbjuder oss att ens tänka
            på att uppföra nya.
          </note>
          <note>
            Herr talman! Vår uppfattning är att Energimyndighetens ursprungliga
            förslag om stegvis införande av en månadsvis mätning av el är
            välgrundat. Med hänsyn till att kunskaperna om de verkliga elbesparingseffekterna
            av månadsvis mätning är mycket knapphändiga är det trots allt
            rimligt att inledningsvis endast inkludera elanvändare vars förbrukning
            överstiger 8 000 kilowattimmar. Med utgångspunkter i de erfarenheter
            som dras av detta kan det sedan övervägas om och hur snabbt ytterligare
            kunder ska omfattas av krav på månadsvis och senare även krav
            på timvis mätning. Detta kommer också att underlätta byten av
            elleverantör.
          </note>
          <note>
            Riksdagen har vid ett flertal tillfällen uttalat att det ska
            införas ett sanktionssystem för de nätägare som försvårar leverantörsbyten.
            Vi i Folkpartiet anser att det är djupt otillfredsställande att
            de beställningar som riksdagen vid flera tillfällen har gjort
            till regeringen rörande detta ännu inte har genomförts. Frågan
            hänvisas nu till en ytterligare utredning. Eventuellt förslag
            till riksdagen kan vi därför inte få förrän tidigast under år
            2005. Detta innebär, herr talman, att regeringen har förhalat
            frågan på ett helt oacceptabelt sätt. Vi får hoppas att det nu
            äntligen kommer till stånd. Vi anser också att riksdagen genom
            ett tillkännagivande bör uppmana regeringen att omgående ge frågan
            om leverantörsbyte en lösning.
          </note>
          <note>
            Det energipolitiska omställningsprogrammet har visat ett mycket
            magert resultat. Vi anser att de satsningar som nu görs på information
            och åtgärder för att spara energi i hushållen är mycket bra. Det
            är emellertid ineffektivt och mycket opedagogiskt att kombinera
            sådana satsningar med ett fastighetsskattesystem som effektivt
            håller tillbaka fastighetsägarnas goda vilja att göra investeringar
            i olika energieffektiviseringslösningar.
          </note>
          <note>
            Herr talman! Jag kortar ned mitt anförande något och yrkar bifall
            till reservation nr 5.
          </note>
          <note type="speaker">
            Anf. 3 MARIA LARSSON (kd):
          </note>
          <note>
            Herr talman! Det är andra gången som vi debatterar samma betänkande,
            Vissa elmarknadsfrågor. Vi hade en remissdebatt. Ibland kan man
            känna det som om man upprepar sina egna argument. Jag tänkte försöka
            byta spår något och se situationen på elmarknaden ur elkonsumenternas
            perspektiv.
          </note>
          <note>
            Sveriges elkunder vill ha säkra leveranser och låga priser. Det
            är knappast de prioriteringar som har gjorts av de partier som
            sköter svensk energipolitik i dag. I stället är det just konsumenterna
            som får bära en allt tyngre börda i form av ökande energipriser.
          </note>
          <note>
            Först var det stängningen av Barsebäck 1 som gjordes innan alternativ
            fanns. Därför ökade priset och miljöbelastningen. Vattenfall och
            Sydkraft fick rejäl kompensation för stängningen, vilket belastade
          </note>
          <note>
            Sveriges elkunder via skattsedeln.
          </note>
          <note>
            Effektskatten, produktionsskatten på kärnkraftsel, kostar konsumenterna
            1,9 miljarder kronor per år.
          </note>
          <note>
            Den borde tas bort, både för att den är kostnadsdrivande för
            konsumenterna och snedvridande ur konkurrenssynpunkt. Den 1 maj
            infördes de gröna certifikaten som gör varje kilowattimme några
            öre dyrare.
          </note>
          <note>
            Det gör åtskilliga hundralappar i hushållsbudgeten för konsumenterna.
            Stöd till den förnybara energin lades utanför statsbudgeten, direkt
            på konsumentledet. Det blir ytterligare några hundralappar per
            år. Detta gjordes trots att det finns europeiska system som är
            under utarbetande. Men svenska folket skulle vara försökskaniner.
            Det får konsumenterna betala för. Det blir dyrt.
          </note>
          <note>
            I dag ska vi besluta om ytterligare en ny reform som konsumenterna
            ska betala 10 miljarder för -
          </note>
          <note>
            elmätare åt alla och tätare avläsningar. 10 miljarder är mycket
            pengar som skulle kunna göra större nytta om de investerades i
            säkrare elnät och riktade insatser på energibesparingar. Många
            konsumenter vill säkert lägga tid och kraft på att hitta lägre
            elförbrukning, men andra som är ointresserade och inte kommer
            att ha någon som helst nytta av det, hos vilka det inte kommer
            att skapas några incitament till besparingar eller vars besparingsutrymme
            är så litet att det är obefintligt, måste ändå skaffa och bekosta
            en mätaranläggning.
          </note>
          <note>
            Herr talman! Det är högst rimligt och troligt att de större elkunderna
            kan spara ordentligt mycket energi med hjälp av en bättre mätning.
            Men det är orimligt att denna kostnad ska åläggas alla. Den som
            har en tvårumslägenhet har ett begränsat sparutrymme av el.
          </note>
          <note>
            Jag tycker att man kan ifrågasätta om det ska göras en lagreglering
            i den här typen av frågor. Borde inte det här kunna skötas av
            marknaden själv?
          </note>
          <note>
            Man gör ingen ordentlig kostnadsanalys utan inför direkt ett
            generellt krav. Det omfattar 10 miljarder kronor. Det känns ansvarslöst.
            Det är ju en enkel sak att här i kammaren besluta om en reform
            som inte ska finansieras av statskassan utan av konsumenterna.
          </note>
          <note>
            Det är ganska sällan som riksdagen gör så lättvindiga övervältringar
            av kostnader i storleksordningen
          </note>
          <note>
            10 miljarder kronor på hushållen utan att det hörs särskilt mycket
            protester. Jag är övertygad om att protesterna kommer så småningom.
          </note>
          <note>
            En undersökning som Gallup genomförde i oktober 2001 visar att
            bara 14 % av kunderna vill ha tätare avläsningar och debitering
            på verklig förbrukning om det innebär en merkostnad för dem. Flertalet
            kunder vill alltså inte ha tätare avläsningar om det kostar mer
            - och det kommer att kosta mer. Prislappen har vi hört.
          </note>
          <note>
            Regeringen och de energisamverkande partierna kommer senare här
            i dag att besluta om just detta mot kundernas vilja. Det är en
            dyrbar energipolitik som återigen drabbar elkonsumenterna.
          </note>
          <note>
            Min uppfattning, herr talman, är att Energimyndighetens ursprungliga
            förslag om ett stegvis införande av månadsvis mätning av el var
            välgrundat. De stora kunderna, de som förbrukar mer än 8 000 kilowattimmar,
            har stora sparmöjligheter genom tätare avläsningar. Det finns
            en stor sparpotential i Sverige.
          </note>
          <note>
            Minst 15 % av all el i Sverige går åt till att värma bostäder
            och lokaler. Här har regeringen med stödpartier inte lyckats skapa
            nödvändiga incitament för människor att byta system.
          </note>
          <note>
            Herr talman! En förtida avveckling av Barsebäck 2 kommer att
            höja elpriset ytterligare för landets fem miljoner elkonsumenter.
            En förtida avveckling av Barsebäck 2 kommer dessutom att öka de
            miljöbelastande utsläppen och försämra framtida livsbetingelser
            för våra barn och barnbarn. Det går inte att lura naturen även
            om man har kreativa bokföringsmetoder.
          </note>
          <note>
            Kristdemokraterna kan inte medverka till en förtida stängning
            av Barsebäck 2 som innebär att bortfallet skulle kompenseras genom
            ytterligare import av kolkraft med åtföljande utsläpp av växthusgaser.
            Det allvarligaste miljöproblemet som vi har att brottas med i
            dag skulle bli ännu allvarligare. Vi kan inte heller se att det
            finns någon som helst chans att inom ett års tid uppfylla villkoren
            som har ställts upp för att en stängning ska kunna ske.
          </note>
          <note>
            Herr talman! 2003 blir ett dyrt år för konsumenterna. I maj låg
            elbörsens spotpris på i genomsnitt 27
          </note>
          <note>
            öre per kilowattimme. Det är nästan dubbelt så högt som i fjol
            och tre gånger så högt som 1999. Det ger en bra bild av hur utvecklingen
            har sett ut. Dessutom är drygt 40 % av kostnaden på elräkningen
            som jag får hem skatt. Dessutom läggs det skatt på skatten.
          </note>
          <note>
            Moms på skatten kan väl knappast betraktas som förenligt med
            god skattesed.
          </note>
          <note>
            Till detta svek mot konsumenterna kan läggas prislappen för bonusen
            till bland andra statliga Vattenfalls vd på 6,2 miljoner, en bonus
            som föll ut på grund av att höjda elpriser skapade en stor vinst
            under ett torrår, en bonus som alltså svenska elkunder bestod
            med.
          </note>
          <note>
            Herr talman! Det är dags att lyfta blicken från det nationella
            perspektivet och inse att vi alldeles runt hörnet har en avreglerad
            europeisk marknad. Det händer om ett år för företag och den 1
            juli 2007 för hushåll. Denna reform underlättar både export och
            import av el. Förutsatt att satsningar görs på att bygga ut överföringskapaciteten
            kommer en prisutjämning att ske ganska fort.
          </note>
          <note>
            Herr talman! Därför är det av största vikt att vi fattar beslut
            som är i samklang med Europa för att gemensamt bidra till Kyotoprotokollets
            krav på lägre koldioxidutsläpp. Jag saknar en ordentlig konsekvensanalys
            av hur denna gemensamma elmarknad kommer att påverka oss här i
            Sverige. Vi anar att
          </note>
          <note>
            Europas prisbild också kommer att bli vår. Då blir det ännu svårare
            för svenska låginkomsttagare att klara sina energikostnader eftersom
            regeringens alla påhitt redan har lagt en väldigt hög kostnadsbas.
          </note>
          <note>
            Herr talman! Det är dags för en ny energipolitik som kan bli
            så långsiktig och uthållig som alla vill att den ska vara, en
            energipolitik som tar hänsyn till konsumenterna, också de som
            har låg inkomst och stor försörjningsbörda, de som i dag tar mest
            stryk av den förda energipolitiken. Det får vara slut på sveket
            mot konsumenterna, som har fått betala en orimlig kostnad för
            svensk försöksverksamhet. Det är dags att skapa en energipolitik
            som minimerar koldioxidutsläppen och som ger de stabila villkor
            för sysselsättning och tillväxt som näringslivet och även de fackliga
            organisationerna efterlyser i dag. Det är kanske dags att skapa
            nya energipolitiska majoriteter också här i riksdagen.
          </note>
          <note>
            Herr talman! Vi kristdemokrater står självfallet bakom alla våra
            reservationer, men av tidsskäl yrkar jag bifall bara till reservation
            2.
          </note>
          <note type="speaker">
            Anf. 4 INGEGERD SAARINEN (mp):
          </note>
          <note>
            Herr talman! Så är vi åter framme vid den tidpunkt då alla ängens
            blommor slår ut och då Socialdemokraterna, Centern och Vänstern
            beslutar om att återigen uppskjuta stängningen av Barsebäck 2.
          </note>
          <note>
            Vi vet att Barsebäck var livsfarligt från start fram till 1992,
            eftersom en incident detta år visade att inga nödkylsystem skulle
            ha fungerat vid en olycka. Vi vet att reaktorerna inte var i närheten
            av kraftbolagens egna säkerhetsmål 1998. Sedan dess vet vi ingenting.
          </note>
          <note>
            År 1995 presenterade Barsebäck en säkerhetsstudie där man kom
            till slutsatsen att sannolikheten för en härdsmälta i Barsebäcks
            båda likadana reaktorer var otroligt liten. Men Kärnkraftinspektionen
            underkände studien, och Barsebäck fick bakläxa till 1998.
          </note>
          <note>
            Denna gång var studien bra men inte reaktorn. Den hade alldeles
            för hög sannolikhet för härdsmälta.
          </note>
          <note>
            Efter ytterligare en räcka uppskov fick Barsebäck 2 fram till
            den 1 april 2003 på sig för att leverera en ny studie. Det har
            verket, numera majoritetsägt av
          </note>
          <note>
            Vattenfall, struntat i och i stället meddelat Kärnkraftinspektionen
            att det tar minst tre månader till.
          </note>
          <note>
            Det är oansvarigt att ge en illa byggd och illa skött reaktor
            ytterligare minst ett års respit. Barsebäck 2, som nu är stängd
            för bränslebyte och underhåll, bör inte får starta igen.
          </note>
          <note>
            Sist vi hade en riktig kärnkraftssäkerhetsutredning var 1979.
            Denna utredning kom med tydliga rekommendationer för hur säkerheten
            skulle förbättras. De rekommenderade åtgärderna genomfördes ute
            på verken successivt under 1980-talet.
          </note>
          <note>
            En ny reaktorsäkerhetsutredning har förebådats sedan 1998, men
            när den till slut tillsattes förra året med Suzanne Frigren som
            utredare var direktiven alltför begränsade. Vi i Miljöpartiet
            vill se en större utredning med tung teknisk expertis, även utländsk,
            och vill därför se att utredningen får tilläggsdirektiv för detta
            ändamål.
          </note>
          <note>
            Vi vill också se att Bylundgruppens arbete med att ta fram en
            förhandlingslösning om energipolitiken med industrin avbryts.
            Energipolitiken ska bestämmas här, av politiker som kan avkrävas
            ansvar.
          </note>
          <note>
            Kraftindustrin har sannerligen tillräckligt mycket inflytande
            ändå.
          </note>
          <note>
            I den svenska energipolitiken har det mesta gått snett. Det har
            varit en politik för att få fram mycket el och för att se till
            att denna el också har förbrukats.
          </note>
          <note>
            Det är därför Sverige, ett av världens vattenkraftsrikaste länder,
            också har mest kärnkraft per capita i hela världen. Det är därför
            vi har en elförbrukning per capita som är 2,6 gånger högre än
            resten av EU. Det är också därför vi enligt en färsk rapport från
            docent
          </note>
          <note>
            John Holmberg på Chalmers har lyckats minska energieffektiviteten
            i nybyggda flerbostadshus sedan mitten av 1980-talet.
          </note>
          <note>
            Detta slöseri försvårar givetvis kärnkraftsavvecklingen och äventyrar
            också det svenska klimatmålet, trots att detta bara är en minskning
            med 4 % av växthusgasen på de 20 åren mellan 1990 och 2010. Det
            ska ses mot bakgrund av att forskarna säger att vi behöver minska
            utsläppen i rika länder som Sverige med omkring 80 %, och det
            snarast. Det är redan för sent att förhindra en stor förändring
            av klimatet, men den kan begränsas.
          </note>
          <note>
            En del av de nödvändiga åtgärderna för att få ned utsläppen blir
            förmodligen smärtsamma. Men det finns också sådana som inte kostar
            något. 2 % av
          </note>
          <note>
            Sveriges koldioxidutsläpp kommer från torveldning, och det beror
            på att den slipper undan koldioxidskatt.
          </note>
          <note>
            Torven, det mest koldioxidavgivande av alla bränslen, vill regeringen
            och dess samarbetspartier dessutom belöna med gröna elcertifikat.
          </note>
          <note>
            SNED-utredningen har föreslagit att industrin ska betala ännu
            mindre koldioxidskatt. Det innebär dels att staten går miste om
            en betydande inkomst, dels att det blir svårare att uppnå riksdagens
            klimatmål. Det bordlagda beslutet om ändrad kraftvärmelagstiftning
            skulle troligen också leda till ökade utsläpp - återigen ett uttryck
            för inställningen att elproduktionen alltid ska gynnas.
          </note>
          <note>
            I Flexmexutredningen fanns det krafter som ville tilldela den
            tunga industrin en ökning av utsläppen med minst 50 % inom ramen
            för den kommande europeiska handeln med koldioxid och ville kalla
            detta ett kostnadseffektivt sätt att minska utsläppen.
          </note>
          <note>
            Som väl är beslöt en politikermajoritet att inte slå fast en
            siffra, en så kallad bubbla. Vi beslöt i stället att regeringen
            skulle få ta ställning till det här utifrån en helhetsbedömning
            av alla sektorers möjligheter att tillsammans minska sina utsläpp.
            Vi hoppas ju att det goda samarbetet med flera andra partier ska
            leda till en sammanhängande klimatpolitik vid kontrollstationen
            2004.
          </note>
          <note>
            Men vi som vill ta ansvar för klimatpolitiken borde inte fortsätta
            att hoppa från tuva till tuva och hoppas på att de värsta utredningsförslagen
            desarmeras i sista stund, notifieras på fel sätt i Bryssel eller
            bara begravs i glömska. Men så blir det så länge samma gamla gäng
            tillåts dominera energiutredandet. Det är kraftindustrin och en
            mycket liten krets nationalekonomer som har format energipolitiken
            i 25 års tid.
          </note>
          <note>
            Förtjänar de verkligen förnyat förtroende?
          </note>
          <note>
            De gamla spåren förskräcker. De så kallade energiexperterna har
            varit experter på för höga prognoser.
          </note>
          <note>
            De har varit experter på att visa att allt är omöjligt, att alla
            miljöhänsyn innebär konkurs för landet och att det alltid är bättre
            att göra någonting någon annan gång någon annanstans.
          </note>
          <note>
            Om vi skulle börja titta efter möjligheterna i stället för svårigheterna
            kunde vi avveckla kärnkraften och samtidigt minska växthusgasutsläppen.
            En av möjligheterna ligger förmodligen i att förändra elmarknadens
            funktionssätt.
          </note>
          <note>
            Elmarknaden är en bluff. Övriga partier, Socialdemokraterna,
            Centern och till och med Vänsterpartiet, pratar sig i andra sammanhang
            varma för konkurrensens betydelse för att skapa goda villkor för
            konsumenterna. Men när det gäller elmarknaden bygger man in hinder
            för konkurrens. Det räcker ju med att nätbolagen levererar till
            spotpris. Då skapas en effektiv konkurrensmarknad. När konsumenterna
            tillåts reagera på spotpriset medverkar de i konkurrensen.
          </note>
          <note>
            Minskad fröbrukning blir då ett alternativ till ökad kraftproduktion
            och högre spotpris.
          </note>
          <note>
            Om konsumenterna hade medverkat i den verkliga konkurrensen så
            hade spotpriset i vintras kanske stannat på 35 öre i stället för
            110 öre per kilowattimme. Det var faktiskt bara 300 megawatt el
            som producerades i gasturbiner och som i flera veckor styrde upp
            spotpriset mot 110 öre per kilowattimme. Det var bara 700 megawatt
            oljekondens som svarade för priser uppemot 70 öre per kilowattimme.
            Det hade räckt att 1 000 megawatt av förbrukningen hade styrts
            om under de dyra timmarna, 1 000 av kanske 25 000
          </note>
          <note>
            megawatt.
          </note>
          <note>
            Om konsumenterna medverkar i den verkliga konkurrensen kan pristopparna
            kapas. Och alla konsumenter får då handla till bästa marknadspris
            utan att anstränga sig det minsta. Det är bara att trycka på strömbrytaren.
          </note>
          <note>
            Kanske är det bara 15 % av konsumenterna som behöver anstränga
            sig lite extra, om de har ett behov av att köpa en prisförsäkring.
            På dagens marknad ingår prisförsäkring till alla. Om de inte skulle
            vilja ha det måste de anstränga sig för att slippa elavtal med
            dyra prisförsäkringar. En effektiv konkurrensmarknad är alltså
            mycket enkel för konsumenten.
          </note>
          <note>
            Dagens elmarknad klarar inte att skapa balans mellan utbud och
            efterfrågan. Enligt det nuvarande regelverket måste konsumenterna
            köpa el genom att handla elavtal. Men priset på elavtalet kan
            aldrig skapa balans. Den levererade mängden bestäms ju alltid
            först långt efteråt med hjälp av elmätare.
          </note>
          <note>
            Hur ska man kunna skapa balans mellan utbud och efterfrågan när
            efterfrågan är okänd? Balans kan skapas bara om utbudet och efterfrågan
            är kända till mängd. Därför är det bara prisbildningen på spotmarknaden
            som kan skapa balans. Och konsumenterna måste naturligtvis medverka
            i den prisbildningen.
          </note>
          <note>
            Det är det nuvarande regelverket som skapar balansproblemen på
            elmarknaden. Vad vill egentligen regeringen? Vill man sopa problemet
            under mattan?
          </note>
          <note>
            Det finns två möjliga förklaringar. Den första är att man vill
            lura samarbetspartierna. Det ska aldrig bli någon uppgörelse om
            en omställning av energisystemet. Den andra är att man vill lura
            elmarknadens konsumenter genom att erbjuda kraftproducenterna
            ett fortsatt gynnsamt regelverk som motprestation för en uppgörelse.
          </note>
          <note>
            Ingen av de här förklaringarna är speciellt smickrande.
          </note>
          <note>
            Det är för mig obegripligt att regeringen, som ser att dagens
            elmarknad inte klarar av att ge ett incitament vare sig till sparande
            och hushållning eller till en uppbyggnad av ny kapacitet, ändå
            vägrar att utreda alternativ. Man skyller som vanligt på EU, men
            det är inte där hindren ligger.
          </note>
          <note>
            Bifall till reservationerna 3 och 13!
          </note>
          <note type="speaker">
            Anf. 5 MIKAEL ODENBERG (m) replik:
          </note>
          <note>
            Herr talman! Jag brukar inte begära replik på
          </note>
          <note>
            Ingegerd Saarinen. Vi står rätt långt ifrån varandra i energipolitiska
            sakfrågor. Men jag fann anledning att reagera mot den något märkliga
            beskrivningen av kärnkraftverket i Barsebäck.
          </note>
          <note>
            Barsebäck är en elproduktionsanläggning i världsklass som producerar
            sin el utan att generera några som helst utsläpp till omgivningen.
            Under mer än ett kvarts sekel har Barsebäck producerat el och
            till den närmaste omgivningen givit en strålning som är mindre
            än den Ingegerd Saarinen får vid ett besök hos tandläkaren om
            hon röntgar en tand.
          </note>
          <note>
            Alternativet till den anläggningen hade varit att under det här
            kvartsseklet elda sex ton stenkol i minuten, vilket bortsett från
            klimatpåverkan hade genererat gigantiska avfallsmängder, avfall
            som hade deponerats i den luft som vi andas.
          </note>
          <note>
            Låt mig också säga att riksdagens uppgift aldrig kan vara att
            fatta beslut om enskilda reaktorer. Det rimliga måste ju vara
            att riksdagen värderar om kärnkraftens säkerhetsproblem går att
            bemästra eller inte.
          </note>
          <note>
            Antingen går de att bemästra, och då bör vi överlåta driften
            av anläggningarna till industrin. Eller också går säkerhetsproblemen
            inte att bemästra. Men då,
          </note>
          <note>
            Ingegerd Saarinen, ska vi inte stänga Barsebäck 1
          </note>
          <note>
            eller Barsebäck 2, då ska vi omedelbart stänga tolv reaktorer.
            Allt annat vore djupt ansvarslöst.
          </note>
          <note>
            Anf. 6 INGEGERD SAARINEN (mp)
          </note>
          <note>
            replik:
          </note>
          <note>
            Herr talman! Jag undrar bara hur Mikael Odenberg vet att Barsebäck
            är så säkert. Det har inte gjorts någon säkerhetsutredning på
            länge. De har fått bassning av Kärnkraftinspektionen i de utredningar
            som är gjorda. Jag skulle gärna vilja veta hur Mikael
          </note>
          <note>
            Odenberg kan vara så säker. Jag skulle gärna också vilja vara
            säker på säkerheten, men jag är inte det.
          </note>
          <note>
            Alternativet till kärnkraftverken är inte att bränna alla dessa
            ton kol. Alternativet är att vi sparar, hushållar, och även vid
            behov bygger upp ny kapacitet som inte är koldioxidavgivande.
            Sverige har inte haft incitament till något av detta eftersom
            vi har haft en våldsam överkapacitet på el under mycket lång tid.
          </note>
          <note>
            Den har gått ut till låga priser till konsumenterna under lång
            tid.
          </note>
          <note>
            Och konsumenterna har använt elen. Hela systemet har alltså anpassats
            efter ett stort överskott. Detta måste vi nu förändra på något
            sätt. Det är verkligen viktigt. Men att försöka förändra det genom
            att ständigt bygga upp mer och mer kapacitet för att kunna slösa
            mer är inte en miljöpartistisk vision. Jag hoppas att det inte
            är en moderat vision heller.
          </note>
          <note>
            Nu glömde jag vad Mikael Odenberg sade på slutet om Barsebäck.
            Det var någonting jag skulle svara på som jag inte hann skriva
            upp.
          </note>
          <note type="speaker">
            Anf. 7 MIKAEL ODENBERG (m) replik:
          </note>
          <note>
            Herr talman! I min värld är god tillgång på billig el en viktig
            del av svensk konkurrenskraft - en viktig del av ekonomisk tillväxt
            och av välfärd för de svenska medborgarna.
          </note>
          <note>
            Jag har inte heller någon vision att man kan spara bort den svenska
            kärnkraften. Sanningen är ju den att de senaste decenniernas energieffektiviseringar
            har inneburit en ökad elanvändning av det enkla skälet att man
            i industrin har ställt om energislösande processer som har byggt
            på oljeanvändning till mer effektiva, elbaserade produktionsprocesser.
          </note>
          <note>
            I realiteten, bortom Miljöpartiets programskrifter, är fossila
            bränslen det väsentliga alternativet till en fortsatt kärnkraftsanvändning.
            Det handlar om kol, olja och naturgas.
          </note>
          <note>
            Återigen vill jag säga att min och Moderaternas bedömning är
            att kärnkraftens säkerhetsproblem kan bemästras. Alla slag av
            energiproduktion eller energiomvandling har fördelar och nackdelar.
            Kärnkraften har fördelar i och med att den är utsläppsfri, men
            den har också nackdelar i form av höga kapitalkostnader och höga
            säkerhetskrav. Men vår bedömning är att säkerhetsproblemen är
            av den arten att de kan bemästras. Då vill vi naturligtvis nyttiggöra
            den formen av teknik och inte medvetet använda ett alternativ
            som vi vet innebär gigantiska problem och, om klimateffekten är
            välgrundad, kan ha betydelse för hela mänsklighetens överlevnad.
          </note>
          <note>
            Anf. 8 INGEGERD SAARINEN (mp)
          </note>
          <note>
            replik:
          </note>
          <note>
            Herr talman! Jag är förvånad över Mikael Odenbergs pessimism
            när det gäller teknikutveckling. Vi vet mycket väl att för företag
            i Sverige och på andra håll är teknikutveckling framtiden. De
            som är duktiga på teknikutveckling kommer att vinna framöver.
          </note>
          <note>
            Under lång tid har vi - och det har ställt till problem för oss
            - tillåtit svenska företag och andra att miljödumpa. Att, som
            Sverige har gjort, använda 2,6
          </note>
          <note>
            gånger mer el än resten av Europa, är miljödumpning.
          </note>
          <note>
            I själva verket är det miljödumpning det handlar om, och sådant
            borde Sverige inte gå i bräschen för.
          </note>
          <note>
            Tvärtom borde vi se optimistiskt och kreativt på möjligheten
            att få fram ny miljövänlig el och på möjligheten att spara och
            effektivisera, eftersom vi har en så hög konsumtion jämfört med
            alla andra.
          </note>
          <note>
            Lite mer optimism om möjligheterna till utveckling skulle jag
            gärna se.
          </note>
          <note type="speaker">
            Anf. 9 NILS-GÖRAN HOLMQVIST (s):
          </note>
          <note>
            Herr talman! Vi behandlar nu näringsutskottets betänkande NU11,
            Vissa elmarknadsfrågor m.m. Man kan fråga sig: Vad döljer sig
            bakom denna diffusa rubrik? Jo, det är bland annat stängningen
            av Barsebäck, vissa bestämmelser i kärntekniklagen, naturgas,
            effekterna på elmarknaden, mätning och debitering av el, reformerad
            elmarknad, energi och klimat, forskning och utveckling med mera.
            Jag har valt att kommentera några av dessa punkter - inte alla,
            för det skulle ta alldeles för lång tid här i kammaren, och jag
            tror att mina utskottskamrater inte skulle uppskatta det.
          </note>
          <note>
            Till att börja med ska jag säga någonting om Barsebäck 2, som
            har debatterats tidigare, och Mikael har sagt rätt ingående vad
            han tycker om det. Vi har säkert motsatt uppfattning här.
          </note>
          <note>
            Svensk energipolitik vilar på en bred politisk grund. Den grunden
            består i att vi, vänsterpartister och centerpartister står bakom
            detta. Vi vill ställa om energisystemet till en hållbar lösning
            med tydlig inriktning på att säkerställa framtida generationers
            livsmiljö. Långsiktighet och stabilitet präglar detta arbete.
            Ett viktigt inslag i den energipolitiska uppgörelsen är avvecklingen
            av kärnkraften.
          </note>
          <note>
            Riksdagen har ställt sig bakom den ordning som innebär att de
            två reaktorerna i Barsebäck ska stängas. Barsebäck 1 har redan
            avvecklats, och regeringen redovisar i den nu aktuella propositionen
            sin bedömning av huruvida villkoren för en stängning av Barsebäck
            2 är uppfyllda.
          </note>
          <note>
            Av prövningen framgår att i fråga om effektbalansen och effekterna
            på miljön bedöms villkoren inte vara möjliga att uppfylla vid
            en stängning före utgången av 2003. Utskottets majoritet gör i
            detta avseende ingen annan bedömning än regeringen.
          </note>
          <note>
            Av propositionen framgår också att regeringen har för avsikt
            att vidta ytterligare åtgärder för att säkerställa att villkoren
            kan uppfyllas. Då det gäller denna fortsatta hantering av Barsebäck
            2 förordar regeringen att frågan läggs över på den förhandlare
            som har i uppdrag att tillsammans med kraftindustrin nå en uppgörelse
            kring den fortsatta avvecklingen av de återstående tio kärnkraftsreaktorerna
            i Sverige.
          </note>
          <note>
            Utskottets majoritet anser att den förhandlingslösning som ska
            arbetas fram i samspel mellan staten och kraftindustrin måste
            betraktas som en helhet.
          </note>
          <note>
            Frågan om Barsebäck 2 kommer att vara en viktig förhandlingsvariabel
            som sannolikt kan bidra till att en sammanhållen överenskommelse
            nås. Mot den bakgrunden är det logiskt att frågan om avveckling
            av
          </note>
          <note>
            Barsebäck 2 hanteras med samma förutsättningar som gäller för
            de övriga reaktorerna. Det innebär enligt utskottsmajoritetens
            uppfattning att det bör vara regeringen som på grundval av den
            eventuella överenskommelse som uppnås i förhandlingar med kraftindustrin
            avgör när en stängning av Barsebäck 2 är möjlig.
          </note>
          <note>
            Det hindrar inte regeringen från att låta riksdagen ta ställning
            till om de av riksdagen uppställda villkoren för en stängning
            av Barsebäck 2 alltjämt gäller.
          </note>
          <note>
            Om en överenskommelse inte kan nås har regeringen för avsikt
            att tillämpa lagen om kärnkraftsavveckling. Enligt utskottsmajoritetens
            uppfattning är denna möjlighet nödvändig för att kärnkraftsavvecklingen
            inte ska försenas ytterligare i den händelse förhandlingsansatserna
            inte leder till önskvärt resultat. En avveckling av den aktuella
            lagen, som förordas i en motion, är enligt utskottsmajoriteten
            således inte aktuell.
          </note>
          <note>
            Den andra punkten som jag tänkt kommentera är den nya tillfälliga
            lag om effektreserv på elmarknaden som regeringen föreslår i denna
            proposition.
          </note>
          <note>
            Svenska Kraftnät får ansvar för att en sådan effektreserv finns
            tillgänglig. Effektreserven ska skapas genom att Svenska Kraftnät
            träffar avtal med aktörer på elmarknaden om ökad produktionskapacitet
            eller minskad elförbrukning. Effektreserven får inte överstiga
            2 000 megawatt och ska finansieras genom en avgift från dem som
            har ingått avtal om balansansvar med Svenska Kraftnät. Statsverkets
            ansvar för effektreserven ska upphöra vid utgången av februari
          </note>
          <note>
            2008. Lagen om effektreserv ska träda i kraft den
          </note>
          <note>
            1 juli 2003 och gälla till och med den 29 februari
          </note>
          <note>
            2008. Efter detta datum ska det finnas en marknadsanpassad lösning.
          </note>
          <note>
            Den tredje punkten jag tänker kommentera är månadsvis avläsning
            och debitering av el. Utskottsmajoriteten lade grunden till en
            elmarknadsreform som ökar konsumentinflytandet över energiförsörjningen.
          </note>
          <note>
            Förutsättningarna för en erforderlig aktivitet bland landets
            alla elkunder är dock att dessa har tillgång till relevant marknadsinformation.
          </note>
          <note>
            Det handlar inte bara om att elräkningen är begriplig utan även
            om att uppgifter om verklig förbrukning och kostnader tillhandahålls
            med tillräcklig frekvens. Att som regeringen och Energimyndigheten
            föreslår, gå från krav på årliga avläsningar till månadsvis elmätning,
            innebär en betydande satsning på att stärka konsumenternas möjligheter
            på elmarknaden. Detta i sin tur kommer att bidra till en ytterligare
            press på elpriserna till gagn för alla elanvändare, små som stora.
          </note>
          <note>
            Det beslut som vi kommer att fatta senare i dag innebär att alla
            elkunder ska ha månadsvis mätning av sin elförbrukning senast
            i och med utgången av år
          </note>
          <note>
            2009. Jag vädjar till alla aktörer på elmarknaden att påbörja
            arbetet med detta snarast möjligt så att aktörerna på elmarknaden
            inte sista året innan detta ska vara genomfört säger att man inte
            har hunnit på grund av att det har varit för komplicerat. Jag
            vädjar alltså till aktörerna på elmarknaden att efter detta beslut
            börjar att investera i instrument så att vi kan få månadsvis avläsning,
            så att våra elkunder inte hamnar i en sådan situation att de får
            dessa saftiga elräkningar på grund av att aktörerna på elmarknaden
            inte har uppfyllt lagens villkor.
          </note>
          <note>
            Herr talman! Jag vill ställa en fråga till Mikael
          </note>
          <note>
            Odenberg, Eva Flyborg och Maria Larsson. Vi har vid olika tillfällen
            talat om kärnkraftens vara eller icke vara. Ni har alltid sagt
            att kärnkraften ska vara kvar. Men vi vet att kärnkraften inte
            är evinnerlig utan att vi så småningom måste byta ut den. Ni har
            aldrig i talarstolen talat om vilka alternativ som ni har. Vilka
            alternativ till kärnkraften vill ni använda?
          </note>
          <note>
            Vi vet ju att kärnkraften så småningom kommer att fasas ut. Det
            framkommer även i era alternativ. Jag tycker att det är på sin
            plats att ni någon gång talar om vad ni vill göra.
          </note>
          <note>
            Herr talman! Avslutningsvis yrkar jag bifall till förslaget i
            näringsutskottets betänkande 11 och avslag på samtliga reservationer.
          </note>
          <note type="speaker">
            Anf. 10 EVA FLYBORG (fp) replik:
          </note>
          <note>
            Herr talman! Lika regelbundet som årstidens växlingar står vi
            här i kammaren och diskuterar energi, och det kanske är en poäng
            med det. Det är den viktigaste frågan, tycker jag, för riksdagen
            att besluta om under den här mandatperioden och kanske under hela
            decenniet hur vi gör med vår energiförsörjning.
          </note>
          <note>
            Nils-Göran Holmqvist säger att vi aldrig redovisar alternativen
            till kärnkraften. I utskottsbetänkandet som vi behandlade vid
            den förra energidebatten angav jag ett antal alternativ, och jag
            kan upprepa dem.
          </note>
          <note>
            Bland annat vill vi utveckla kärnkraften. Vad är det som säger
            att dagens kärnkraftsteknik är den som ska råda i framtiden? Vi
            vill till exempel öka sparandet.
          </note>
          <note>
            Vi tror, precis som regeringen, att månadsvis mätning
          </note>
          <note>
            - för vår del även timvis mätning - kommer att ökat incitamentet
            för att spara och hushålla med el.
          </note>
          <note>
            Vi har i dagens betänkande tagit upp att man ska kunna utvinna
            mycket mer ur det kärnbränsle som vi har i dag, bland annat med
            acceleratordriven transmutation med mera. Vi är också för olika
            biologiska sätt att ta fram grön energi.
          </note>
          <note>
            Jag vill ställa några frågor till Nils-Göran Holmqvist. Jag sade
            i mitt anförande, och vi har också hört det från andra, att den
            förre näringsministern Rosengren trodde att kärnkraften skulle
            vara kvar under åtminstone 40 år som vår huvudsakliga energikälla.
          </note>
          <note>
            Även den nuvarande näringsministern Leif Pagrotsky har sagt att
            vi inte ska tro annat än att kärnkraften kommer att finnas kvar
            under en lång tid framöver.
          </note>
          <note>
            Jag undrar om Nils-Göran Holmqvist instämmer i detta?
          </note>
          <note>
            Den andra frågan har att göra med att vi i näringsutskottet var
            i Finland för några veckor sedan. Där planerar man för ett femte
            kärnkraftverk. Det gör inte vi i Sverige direkt. Jag skulle vilja
            höra vilka slutsatser som Nils-Göran Holmqvist och regeringen
            drar av att den finländska regeringen och faktiskt det finländska
            folket har en helt annan inställning till hur mycket energi som
            kommer att gå åt och vad man behöver göra åt saken.
          </note>
          <note>
            Anf. 11 NILS-GÖRAN HOLMQVIST (s)
          </note>
          <note>
            replik:
          </note>
          <note>
            Herr talman! Jag fick inget uttömmande svar på den fråga som
            jag ställde. Eva Flyborg talar om timvis mätning. Hon säger också
            att vi ska spara. Men det är ju inget alternativ. Det måste finnas
            andra hållbara alternativ som man vill satsa på. Eva Flyborg säger
            att hon och hennes parti vill utveckla kärnkraften. Men alla har
            sagt att kärnkraften inte är evinnerlig utan kommer att försvinna.
            Att säga att man vill utveckla den är inget alternativ, utan jag
            menar att det måste finnas något annat alternativ som är mer hållbart
            även för Eva Flyborg än att komma tillbaka till kärnkraften och
            säga att man ska se till att utveckla den. Det är inte det svar
            som jag hade hoppats skulle komma. Jag förstod också att Eva Flyborg
            inte har något annat alternativ.
          </note>
          <note>
            Eva Flyborg ställde två frågor till mig om kärnkraften och vad
            Björn Rosengren och även Leif Pagrotsky har sagt om hur länge
            kärnkraften ska finnas kvar. Jag säger att vi kommer att ha kvar
            kärnkraften rätt länge i Sverige. Jag är inte den som anger några
            årtal, utan den kommer att finnas kvar. När Bosse
          </note>
          <note>
            Bylund lägger fram sin utredning nästa år kommer det att framgå
            hur vi kommer att fasa ut svensk kärnkraftsanvändning. Det kommer
            att ske utifrån att vi ska hitta alternativ, så att vi har bra
            energiförsörjning och så att våra industrier och konsumenter får
            energi till vettiga priser. Det är villkoret.
          </note>
          <note>
            Till slut något om vad finnarna säger. De har gjort en helt annan
            bedömning än vad vi svenskar har gjort, och det får vi acceptera.
          </note>
          <note type="speaker">
            Anf. 12 EVA FLYBORG (fp) replik:
          </note>
          <note>
            Herr talman! Då är jag väldigt nöjd med det svaret. Om vi inte
            kan avveckla kärnkraften i Sverige förrän vi har god tillgång
            på el som säkerställer industrins behov av el med bra priser och
            så vidare kommer kärnkraften i allt väsentligt att fortleva i
            en eller annan form.
          </note>
          <note>
            När det handlar om att utveckla kärnkraften finns det bland annat
            en viss skillnad mellan fisionsteknik och fusionsteknik. Jag kan
            inte heller stå här i dag och tala om vad det är som kommer. Det
            är faktiskt inte vi som politiker som ska bestämma vilket år som
            kärnkraften ska tas ur bruk. Vi kan inte heller veta vad det är
            som kommer i framtiden. Den uppgiften hör forskarvärlden till.
            Det är inte vi som politiker som har den uppgiften. Det är det
            som är dilemmat -
          </note>
          <note>
            forskarvärlden har inte kommit nämnvärt framåt i dessa frågor
            under de 25 år som vi har diskuterat dessa frågor alltsedan folkomröstningens
            tid. Det är problemet. Vi står i stort sett kvar på samma fläck
            och stampar. Vi kommer inte vidare. Då är det inte ansvarsfullt
            att stänga av fullt fungerande och mycket säkra svenska kärnkraftverk
            för att i stället importera el från Danmark, Polen med flera,
            för det mesta baserad på kol och olja.
          </note>
          <note>
            Henry Ford sade att man kunde välja vilken färg på bilen man
            ville bara man valde en svart. Det liknar ganska mycket förutsättningarna
            för förhandlingen med kraftindustrin. Antingen får kraftindustrin
            stänga av frivilligt eller också stänger man av genom en lag.
          </note>
          <note>
            Jag undrar om det är en rimlig ingång i en frivillig uppgörelse
            och om det är rimligt att ha kvar ett tankeförbud i en svensk
            lag 2003.
          </note>
          <note>
            Anf. 13 NILS-GÖRAN HOLMQVIST (s)
          </note>
          <note>
            replik:
          </note>
          <note>
            Herr talman! När det gäller den sista frågan om tankeförbud och
            lagstiftningen har vi valt att ha kvar detta om vi inte kommer
            fram till en överenskommelse i fråga om Barsebäck 2 och de tio
            kärnkraftsreaktorer som finns kvar. Lagen ska tillämpas för att
            stänga Barsebäck 2. Det är det som är förutsättningen, och det
            är det beslut som vi en gång i tiden har fattat här i riksdagen.
            Den lagen kommer att leva vidare.
          </note>
          <note>
            Det sägs att detta är ett påtryckningsmedel på kärnkraftsindustrin,
            att om man inte gör detta kommer det att genomföras i alla fall.
            Men om Eva Flyborg hade lyssnat på vad jag sade tidigare hade
            hon hört att jag sade att vi inte kommer att stänga kärnkraftsreaktorerna
            om vi inte har tillräckligt med el för att trygga sysselsättningen
            och för att trygga konsumenternas elkonsumtion.
          </note>
          <note>
            Det är det viktigaste för oss. Den dagen vi hittar och har andra
            alternativ kommer kärnkraften att successivt avvecklas. Vi i de
            tre partier som står bakom energipolitiken är överens om att så
            ska det vara. Det ska inte stängas bara för att det ska stängas,
            utan det måste finnas alternativ för att trygga sysselsättningen
            eftersom detta är viktigt för vår välfärd.
          </note>
          <note>
            Vi kommer alltså inte att vidta några panikåtgärder, något som
            Eva Flyborg tror att vi kommer att göra.
          </note>
          <note type="speaker">
            Anf. 14 MIKAEL ODENBERG (m) replik:
          </note>
          <note>
            Herr talman! Nils-Göran Holmqvist ställde en mycket egendomlig,
            besynnerlig, fråga. Bara att ställa frågan visar att han mentalt
            lever kvar i en annan tid -
          </note>
          <note>
            i en tid då elproduktionen var statsstyrd och centralreglerad
            och då elförsörjningen sågs som en fråga om den nationella självförsörjningen.
          </note>
          <note>
            På den tiden var det, Nils-Göran Holmqvist, naturligt för politiska
            partier att vara för x terawattimmar av ett energislag och mot
            y terawattimmar av ett annat energislag. Och på den tiden var
            det måhända naturligt att här i riksdagen fatta beslut om enskilda
            elproduktionsanläggningar.
          </note>
          <note>
            Vad som hänt sedan dess är att vi har avreglerat elmarknaden.
            Det finns ingen fundamental skillnad mellan elmarknaden och andra
            marknader för andra nyttigheter, utan här möter elproducenterna
            konsumenternas behov i konkurrens på en fri marknad. Där är statens
            uppgift att sätta ramar och att ange spelregler. Sedan är det
            upp till marknadens aktörer att utveckla produktionsapparaten.
          </note>
          <note>
            Av just det skälet är Nils-Göran Holmqvists fråga om alternativen
            både bisarr och besynnerlig. I vilken annan bransch, Nils-Göran
            Holmqvist, stimulerar man produktutveckling genom att förbjuda
            dagens teknik? I vilken annan bransch ska vi fatta riksdagsbeslut
            om hur produktionen ska utvecklas?
          </note>
          <note>
            Anf. 15 NILS-GÖRAN HOLMQVIST (s)
          </note>
          <note>
            replik:
          </note>
          <note>
            Herr talman! Jag förstår att Mikael Odenberg blir frustrerad
            över min fråga om vad han och Moderata samlingspartiet har för
            alternativ. Ni sade ju i samband med folkomröstningen om kärnkraftens
            vara eller inte vara: Visst, kärnkraften ska avvecklas och ersättas
            med andra alternativ. Det var från den utgångspunkten som jag
            ställde min fråga.
          </note>
          <note>
            I denna kammare har vi ju bestämt att vi ska avveckla kärnkraften
            utifrån säkerhetsaspekterna, utifrån det som hänt i omvärlden
            - jag tänker då på de kärnkraftsolyckor som varit. Det var ju
            därför som vi år 1980 hade vår folkomröstning om en avveckling.
          </note>
          <note>
            Jag tycker att det ligger i sakens natur att även vi i detta
            hus diskuterar vad det finns för alternativ och hur vi kan få
            fram alternativ. Då är det viktigt att även
          </note>
          <note>
            Moderata samlingspartiet med Mikael Odenberg i spetsen någon
            gång, vid något tillfälle, säger: Vi tycker att man ska satsa
            på de här sakerna.
          </note>
          <note>
            Jag tycker inte att det är fundamentalt fel att göra det. Mikael
            Odenberg säger att det nu är en annan tid men jag tycker inte
            att det hör hemma i dagens politik att prata på det sättet.
          </note>
          <note type="speaker">
            Anf. 16 MIKAEL ODENBERG (m) replik:
          </note>
          <note>
            Herr talman! Politikens uppgift kan inte vara att fatta beslut
            om hur enskilda företag ska producera de nyttigheter som man tillhandahåller
            kunderna. Det måste industrin själv ta ansvaret för. Statens uppgift
            måste vara att sätta ramarna och regelverket.
          </note>
          <note>
            Jag upprepar gärna vad jag sade i replikväxlingen med Ingegerd
            Saarinen. Om man gör den bedömning som Nils-Göran Holmqvist antyder
            - att kärnkraftens säkerhetsproblem är sådana att man måhända
            inte riktigt kan bemästra kärnkraften - blir inte slutsatsen att
            Barsebäck 1 eller Barsebäck 2 ska stängas. Slutsatsen måste då
            bli att man ska stänga alla tolv reaktorerna och att man ska göra
            det meddetsamma. Annars är Nils-Göran Holmqvist utomordentligt
            ansvarslös.
          </note>
          <note>
            Nils-Göran Holmqvist sade i sitt inlägg att den svenska energipolitik
            som vi sett bedrivas sedan 1997
          </note>
          <note>
            är en politik i bred enighet. Det skulle jag vilja dementera.
            Den svenska energipolitiken är destruktiv och extrem.
          </note>
          <note>
            Energipolitiken är destruktiv därför att den bygger på en uppgörelse
            mellan er och Centern och Vänstern
          </note>
          <note>
            - förlorarna i 1980 års folkomröstning om kärnkraften - och därför
            att den bygger på att vi inte ska utnyttja de resurser som står
            till folkhushållets förfogande, utan i stället ska vi ägna oss
            åt medveten kapitalförstöring.
          </note>
          <note>
            Energipolitiken är extrem just därför att den bygger på en uppgörelse
            med förlorarna i 1980 års folkomröstning.
          </note>
          <note>
            Den energipolitiken utmanar inte bara Moderaterna, Folkpartiet
            och Kristdemokraterna i Sveriges riksdag, utan det är också en
            politik som drivs i konfrontation med hela det svenska näringslivet,
            en samlad fackföreningsrörelse och en betydande opinion i det
            svenska folkdjupet.
          </note>
          <note>
            Anf. 17 NILS-GÖRAN HOLMQVIST (s)
          </note>
          <note>
            replik:
          </note>
          <note>
            Herr talman! Då det gäller detta med kärnkraftens vara eller
            inte vara som Mikael Odenberg här på slutet tog upp till diskussion
            och detta med ansvarslösheten har vi valt att successivt avveckla,
            just för att inte hamna i nämnda situation. Om en stor olycka
            skulle inträffa skulle inte jag vilja vara med och fatta beslut
            här i riksdagen om vad vi gör när vi måste stänga alla tolv reaktorerna
            på grund av att en olycka hänt.
          </note>
          <note>
            Det är mot den bakgrunden som vi successivt vill avveckla kärnkraften
            i Sverige. Det är också därför som vi nu successivt jobbar med
            de partier som har ställt upp i våra energiförhandlingar.
          </note>
          <note>
            Mikael Odenbergs parti, Maria Larssons parti och
          </note>
          <note>
            Eva Flyborgs parti har varit inbjudna att delta i samtalen om
            den framtida energipolitiken. Men ni har valt att stå utanför.
            Ni vill inte vara med och diskutera frågorna om alternativ, utan
            ni vill stå utanför och ni säger att kärnkraften ska finnas kvar
            i Sverige. Ert problem är att ni har ställt er utanför den breda
            uppgörelse som vi hade velat ha. Att ni har valt att stå utanför
            tycker jag är synd.
          </note>
          <note type="speaker">
            Anf. 18 MARIA LARSSON (kd) replik:
          </note>
          <note>
            Herr talman! Jag tycker att det är lite fånigt av
          </note>
          <note>
            Nils-Göran Holmqvist att här fråga efter våra politiska inriktningar.
            De finns väldigt tydligt uttryckta i våra motioner. Det är bara
            att läsa dem. Jag vet ju att
          </note>
          <note>
            Nils-Göran Holmqvist är läskunnig. I våra motioner har vi år
            efter år berättat om våra inriktningar. Dessutom står det ganska
            tydligt där att Kristdemokraterna på sikt vill avveckla kärnkraften
            - här tillskrivs vi en annan historiebild - och detta är vad som
            står i våra motioner och som vi upprepar varje år.
          </note>
          <note>
            Dessutom är det naturligtvis så att med vår energipolitik skulle
            det i dag ha sett annorlunda ut i Sverige. Det hade lagts mer
            pengar på forskning, och det hade funnits mer av förnybar energi.
            Kanske hade det också funnits mer av kraftvärme.
          </note>
          <note>
            Läs alltså våra motioner, Nils-Göran Holmqvist, och välkommen
            sedan med frågor om detaljerna! I
          </note>
          <note>
            våra motioner är det ganska väl uttryckt vad vi vill.
          </note>
          <note>
            Nej, det här är bara ett spel för att leda debatten och diskussionen
            till att handla om något annat än om den proposition som regeringen
            har lagt fram och som är ett uttryck för vad Leif Pagrotsky uttrycker
            så här: Jag har sett hur problemen skyfflats fram och tillbaka,
            hit och dit, gång efter annan och hur det vilar en osäkerhet över
            energifrågan. Så kan vi inte ha det.
          </note>
          <note>
            Det blir svårare att skapa tillväxt och utveckling i näringslivet
            med sådana förutsättningar, och som näringsminister ser jag därför
            som en av mina allra viktigaste uppgifter att upprätta långsiktighet
            på energimarknaden.
          </note>
          <note>
            Ja, inte bidrar den framlagda propositionen till ökad säkerhet
            och stabilitet i energifrågan. Detta beklagar jag djupt. Det är
            därför som jag har en öppenhet för att föra samtal om de här frågorna,
            som är så viktiga för Sveriges framtida tillväxtmöjligheter.
          </note>
          <note>
            Jag skulle vilja ställa några frågor till Nils-Göran
          </note>
          <note>
            Holmqvist: Om Barsebäck stängs, vad är då den största vinsten
            med det? Och anser Nils-Göran
          </note>
          <note>
            Holmqvist att beräknad tidsmarginal - fram till nästa år - är
            en relevant tidsgräns? Förhandlingar har, enligt uppgift från
            industrin, inte ens inletts ännu.
          </note>
          <note>
            Jag har ingen som helst förståelse för det som
          </note>
          <note>
            Nils-Göran Holmqvist säger om att betydande satsningar görs för
            att stärka elkonsumenterna. Hur kan man tala om satsningar när
            de själva ska betala? Nils-
          </note>
          <note>
            Göran Holmqvist försöker här att få det att framstå som att regeringen
            satsar men så är det inte. Kan
          </note>
          <note>
            Nils-Göran Holmqvist förstå den ilska som i dag finns bland Sveriges
            elkonsumenter och låginkomsttagare?
          </note>
          <note>
            Anf. 19 NILS-GÖRAN HOLMQVIST (s)
          </note>
          <note>
            replik:
          </note>
          <note>
            Herr talman! Det förekommer en förhandling och en diskussion
            mellan Bo Bylund, som är utredare, och industrin om frågan om
            Barsebäcks stängning. Man träffas dagligen och diskuterar frågan.
            Det har sagts från hans sekretariat att man ska vara färdig under
            nästa år, alltså i samband med en eventuell stängning av Barsebäck
            2. Det är fullt klart att förhandlingar förs. Jag vet inte varifrån
            Maria Larsson har fått att man inte gör det. Man träffas i olika
            grupperingar för att diskutera hur och när och vad det är för
            förutsättningar för att göra det. Det är min information från
          </note>
          <note>
            Bo Bylund, och jag tror att både Lennart Beijer och
          </note>
          <note>
            Åsa Torstensson senare kan vidimera att de diskussionerna förs.
          </note>
          <note>
            Ni säger att ni är för att avskaffa kärnkraften. Då är min fråga:
            Varför ställer ni inte upp och är med i diskussionerna om svensk
            energipolitik i framtiden, om ni nu vill göra det? Ni har haft
            en ständig inbjudan, men ni har valt att stå utanför och vara
            med på vagnen med Mikael Odenberg.
          </note>
          <note>
            Till sist var det fråga om konsumenterna. Den reform som vi genomför
            gör att konsumenten på ett mycket enkelt och bra sätt kan se hur
            mycket energi man har förbrukat månad för månad. Man behöver inte
            läsa på elräkningen, som många gånger är oläslig, vad man har
            för prognostiserad förbrukning. Nu kan man följa månad för månad
            hur mycket man har förbrukat. Det tycker jag är viktigt för konsumenterna.
          </note>
          <note type="speaker">
            Anf. 20 MARIA LARSSON (kd) replik:
          </note>
          <note>
            Herr talman! Nils-Göran Holmqvist vet mycket väl och känner till
            svensk energipolitiks historia till dags datum. Då vet han säkert
            också att man kan bli bjuden på väldigt olika sätt. Man måste
            faktiskt ta hänsyn till historien. Jag tycker att jag har öppnat
            för väldigt mycket här i dag.
          </note>
          <note>
            Sedan var det fråga om förhandlingar pågår eller inte. Jag vet
            inte om Nils-Göran Holmqvist var med i utskottet när vi hade besök
            av Vattenfall, Sydkraft och Fortum. Det var den 6 maj, det är
            inte så där väldigt avlägset i tid, en månad tillbaka. De lämnade
            ett dokument till oss där de skriver: Något som kan kallas för
            förhandlingar har ännu inte påbörjats mellan staten och industrin.
            Det som skett hittills är informationsinsamling.
          </note>
          <note>
            Det är en våldsam skillnad mellan en informationsinsamling och
            en förhandling. Med hänsyn tagen till det verkar det inte som
            att förhandlingarna ska kunna slutföras i tid. Det är min bedömning
            av läget.
          </note>
          <note>
            När det gäller satsningen på konsumenten, som då inte var någon
            satsning från regeringens sida, tar jag svaret från Nils-Göran
            Holmqvist som en bekräftelse på att ordet satsning faktiskt är
            ett felaktigt uttryck när man låter kunden betala. Man tvingas
            till det. Det är detta som jag vänder mig mot, att alla oavsett
            elförbrukning tvingas till det. En liten konsument som har en
            liten potential att över huvud taget göra några besparingar tvingas
            ändå att köpa den här anläggningen, ha den och själv bekosta den.
            Det är orimligt.
          </note>
          <note>
            Det drabbar dem som Nils-Göran Holmqvist ofta säger sig värna
            - ensamstående mammor, de med låg inkomst, arbetslösa, sjukskrivna
            måste ha detta till och med i en enrummare. Det är orimligt. Vi
            ska spara där det finns en sparpotential, men vi ska inte belasta
            Sveriges elkonsumenter med onödiga kostnader. Det är det regeringen
            gör i det framlagda förslaget.
          </note>
          <note>
            Anf. 21 NILS-GÖRAN HOLMQVIST (s)
          </note>
          <note>
            replik:
          </note>
          <note>
            Herr talman! Jag var med på det utskottssammanträde där företrädare
            för de här företagen var med.
          </note>
          <note>
            Efter det har man träffats ett antal gånger för att fortsätta
            den diskussion som man har haft. Bo Bylunds ambition är att man
            ska vara färdig enligt det tidsschema som man har.
          </note>
          <note>
            Jag tror att de som var företrädda på utskottet kanske inte sitter
            inne med hela informationen. Mig veterligt har diskussioner förts
            i företags ledningar, och man för förhandlingar aktivt med Bo
            Bylund. Jag tror, som jag sade tidigare, att både Lennart Beijer
            och Åsa Torstensson kan vidimera att så är fallet. Den information
            som vi har fått från förhandlarna att det förs konstruktiva diskussioner
            och förhandlingar.
          </note>
          <note>
            Den andra frågan gäller månadsvis avläsning av elmätaren. Maria
            Larsson menade att den drabbar också små konsumenter. Visst, det
            kommer att bli en viss kostnad för detta. Men vi har faktiskt
            från och med det att vi fattar beslutet fram till 2009 på oss.
          </note>
          <note>
            Under den tiden hinner teknikutvecklingen komma långt. Så jag
            är inte alls orolig att detta kommer att drabba de små elkunderna
            speciellt mycket. Något kommer de att få betala, men det kommer
            också att vara stora fördelar med att få en månadsvis avläsning
            av sin elmätare. Då hamnar vi inte i den situation som nu har
            varit, att det ofta blir ofta höga elräkningar på grund av att
            lagstiftningen inte har följts.
          </note>
          <note>
            Anf. 22 INGEGERD SAARINEN (mp)
          </note>
          <note>
            replik:
          </note>
          <note>
            Herr talman! Nils-Göran Holmqvist vill inte uppleva en olycka
            i kärnkraftverken, hörde jag. Samtidigt har Barsebäck inte lyckats
            åstadkomma en godkänd säkerhetsstudie, fastän det har efterfrågats
            sedan
          </note>
          <note>
            1995. De har fått uppskov på uppskov. Bekymrar det
          </note>
          <note>
            Nils-Göran Holmqvist på något sätt? Är det allvarligt i dina
            ögon?
          </note>
          <note>
            Sist vi hade en riktig kärnsäkerhetsutredning var
          </note>
          <note>
            1979. Tycker Nils-Göran Holmqvist att det finns anledning att
            ge tilläggsdirektiv så att vi får en riktig, tung kärnsäkerhetsutredning
            den här gången, inte bara något harvande på ytan?
          </note>
          <note>
            Anf. 23 NILS-GÖRAN HOLMQVIST (s)
          </note>
          <note>
            replik:
          </note>
          <note>
            Herr talman! Visst är jag orolig för att vår kärnkraftsindustri
            och kärnreaktorer inte är tillräckligt säkra om det skulle hända
            någonting. Det måste man vara, men jag tycker att det är tillfyllest
            med att vi har en myndighet som har ansvar för tillsynen och för
            att lagstiftningen följs. De skulle aldrig tillåta någon kärnreaktor
            gå om det skulle vara nära en kärnkraftsolycka eller liknande.
            Så ansvarsfulla är de. Den bedömning de gör nu är att säkerheten
            i svensk kärnkraftsindustri och kärnreaktorer är tillräcklig.
            Att viss teknik behöver göras om är en annan sak, men det är just
            det man successivt jobbar med. Jag tycker att det är tillräckligt
            som det är i dag.
          </note>
          <note>
            Anf. 24 INGEGERD SAARINEN (mp)
          </note>
          <note>
            replik:
          </note>
          <note>
            Herr talman! Det är tillräckligt med de institutioner som vi
            har och som kollar, säger Nils-Göran
          </note>
          <note>
            Holmqvist. Men Kärnkraftinspektionen har faktiskt underkänt Barsebäcksstudier
            och deras resultat flera gånger, och ännu har inte Barsebäck lyckats
            komma med en godkänd studie. Ger det inte anledning till visst
            alarm?
          </note>
          <note>
            Jag vill även ta upp elmarknadens regelverk. Regeringen har ingen
            lösning på hur den nuvarande marknaden ska klara utbud och efterfrågan.
            Regeringen svarar faktiskt för regelverket, det är inte parterna
            på elmarknaden som svarar för det utan regeringen. Borde inte
            en marknadslösning som skapar balans mellan efterfrågan och utbud
            vara ett av regeringens mest prioriterade projekt? Varför vägrar
            regeringen att ens utreda en sådan sak?
          </note>
          <note>
            Anf. 25 NILS-GÖRAN HOLMQVIST (s)
          </note>
          <note>
            replik:
          </note>
          <note>
            Herr talman! Myndigheten har gjort en samlad bedömning om säkerheten
            och för diskussioner med ägarna om säkerheten. Men vad jag förstår
            är inte detta något konstigt, utan den här diskussionen förs framåt
            och man kommer så småningom att hamna i situationen att man kommer
            att säga ja till deras säkerhetsåtgärder.
          </note>
          <note>
            När det sedan gäller elmarknaden, så visst är det vi i det här
            huset som ska fastställa regelverket, och jag tycker att det regelverk
            vi har i dag är tillfyllest.
          </note>
          <note>
            Jag vet att Ingegerd Saarinen är stor ivrare för spotpriser och
            den diskussionen. Jag har också träffat de här företrädarna och
            diskuterat med dem, och jag har ställt frågan: Om detta nu är
            så förträffligt, varför tycker då inte marknaden att man ska använda
            det?
          </note>
          <note>
            Marknaden säger: Nej, det är inte så som den här personen säger.
            Jag tycker att det faller sig naturligt att det inte är så bra
            som man vill påskina att det är.
          </note>
          <note type="speaker">
            Anf. 26 LENNART BEIJER (v):
          </note>
          <note>
            Herr talman! Världens energiförsörjning handlar i väldigt hög
            grad om kol, olja, gas och uran. Medvetenheten om de fossila bränslenas
            negativa inverkan på miljön har ökat, men vi vet också att de
            här energislagen dominerar och kommer att dominera väldigt lång
            tid framöver.
          </note>
          <note>
            En del länder har ersatt delar av de fossila energislagen med
            uran och kärnkraft. Urankraften, som stundom kallas ren elproduktion,
            skapar stora miljöoch hälsoproblem när den ska brytas och anrikas.
            Nya problem med det utbrända kärnbränslet är att det på grund
            av strålningsriskerna ska hållas åtskilt från människor och djur
            i hundratusentals år.
          </note>
          <note>
            Det stora antalet kärnkraftsreaktorer i vår värld innebär naturligtvis
            en ständig risk för olyckor, även om vi tycker att tekniken utvecklas
            och blir bättre och bättre. I Sverige och i länder med lika hög
            andel kärnkraft hämmar detta dessutom investeringar i och utveckling
            av förnybara energislag. Det är liksom omöjligt att väcka ett
            intresse för att forska fram nya sätt att producera el. Därför
            kommer man inte så långt i den utvecklingen som vi kanske skulle
            önska.
          </note>
          <note>
            Fossila bränslen och uran måste ersättas av hållbara och förnyelsebara
            energislag. Vi måste bli mycket effektivare i vår energianvändning,
            både i industrin och i boendet och kanske framför allt vad gäller
            transporter. Samhällsplanering, bostadsområden och arbetsplatser
            måste styras av ett energieffektiviseringstänkande i mycket högre
            grad än i dag. I dag utgår vi nämligen från att det alltid finns
            el till billigt pris och att vi därför inte behöver vidta de nödvändiga
            åtgärder som skulle behöva vidtas.
          </note>
          <note>
            Energisituationen i världen är den stora utmaningen för politiker,
            näringsliv och forskare. Vi kan inte begära att människorna i
            u-länderna ska avstå från den standard som vi har i de utvecklade
            industriländerna. Samtidigt vore det en katastrof för miljön på
            jorden om länder som Kina och Indien skulle använda lika mycket
            energi per capita som exempelvis vi i
          </note>
          <note>
            Sverige.
          </note>
          <note>
            Herr talman! Vi har kommit relativt långt i Sverige när det gäller
            medvetenheten om den allvarliga situationen. 1997 års energiuppgörelse
            får ses som startskottet för en ny energipolitik om vi ställer
            om
          </note>
          <note>
            Energi-Sverige i grunden och därmed också påverkar energifrågorna
            i Europa och andra delar av världen.
          </note>
          <note>
            Maria Larsson tycker inte att det är tillräckligt med en majoritet
            av socialdemokrater, vänsterpartister och centerpartister. Och
            jag säger, om jag inte har sagt det tidigare, att självfallet
            är Maria och hennes parti välkomna i det här arbetet. Men då måste
            ni naturligtvis ge lite avkall på kortsiktighet eller småpopulistiskt
            agerande i energifrågan. Omställningen går sakta, det kan man
            nog tycka även om fem år inte är så mycket, men den går i alla
            fall framåt.
          </note>
          <note>
            När det gäller konvertering från eluppvärmda hus till fjärrvärme
            vet vi om att det är en ganska hög takt på många hålla ute i landet.
            Kunderna vill i allt större utsträckning ansluta sig till fjärrvärmen,
            och fjärrvärmebolagen är alltmer intresserade av att bygga ut
            sin verksamhet och kanske också av att se till att få en viss
            elproduktion från sina värmeverk.
          </note>
          <note>
            När det gäller certifikathandeln, som vi diskuterade här under
            våren och som vi också fick kritik för, finns det säkert fortfarande
            osäkerhet om hur den kommer att fungera framdeles och på vilket
            sätt den påverkar förnyelsebara energislags utveckling. Däremot
            ser vi redan nu att den stora svenska skogsindustrin direkt har
            förstått vad detta handlar om och nu ser till att få så effektiva
            system som möjligt för att producera egen el. I och med att de
            blir elcertifikatberättigade börjar de alltså producera egen el
            och minimerar samtidigt användningen av el. Det blir ju ett plus
            i båda ändarna, och bara det tycker jag visar att det nog var
            en riktig åtgärd.
          </note>
          <note>
            Vi försöker komma ifrån upphandlad effektreserv till en ordentligt
            fungerande effekthandel. Och det har vi gett ett antal år för
            att åtgärda, för det är alldeles självklart att detta är en fråga
            som ska lösas av marknaden. På vår resa i Finland hörde vi vd:n
            för Fortum som mycket bra beskrev att vad gäller effekthandel
            är det inte fråga om att man ska ha en massa reserver, utan det
            är mer uppbyggt på att man vid vissa tillfällen då det behövs
            exporterar i stället för att producera den el man upphandlat med
            långsiktiga, låga kontrakt. Det gör det intressant för den delen
            av industrin att vara med på denna effekthandelsmarknad.
          </note>
          <note>
            Månadsmätning ska införas, och jag skulle vilja tillföra en fråga
            som jag har tagit upp flera gånger tidigare och som jag tror att
            vi måste börja närma oss, nämligen att vi dessutom måste titta
            på detta med de fasta elavgifterna. Jag menar att om man ska få
            ett ordentligt intresse från vanliga elkunder, är det viktigt
            att man inte har fasta elavgifter av olika slag, utan att man
            i så hög grad som möjligt låter elavgifterna vara rörliga. Det
            är klart att då ökar intresset av att vara med i ett effektiviseringsarbete.
          </note>
          <note>
            Nytt som också diskuteras och som det finns olika meningar om
            är att vi nu försöker få till stånd ett avtal mellan kraftindustri
            och politik vad gäller den framtida utfasningen av kärnkraften
            och en aktiv eleffektivisering. För att få till stånd avtal så
            att vi inte behöver stifta så många lagar i riksdagen måste vi
            ha en allmän samsyn med industrin om att detta är en bra utveckling
            både för landet och för industrin.
          </note>
          <note>
            I detta ligger också frågan huruvida Barsebäck 2
          </note>
          <note>
            ska stängas på det sätt som vi tidigare beslutat om eller om
            vi ska få till stånd ett avtal med kraftindustrin. Det är klart
            att det vore intressant, särskilt nu när vi kommit i ett läge
            där båda de här frågorna är aktuella samtidigt. Vi vet att det
            viktiga är att få till stånd någon sorts vettig lösning för den
            fortsatta utfasningen av de återstående tio reaktorerna. Även
            om kritiken från både de tre borgerliga partierna och
          </note>
          <note>
            Miljöpartiet är rätt stark på den här punkten, är nog ändå ett
            sätt att försöka lösa upp frågan att se sakfrågan som den är och
            inse att en utfasning av kärnkraften och andra åtgärder för att
            få till stånd ny förnyelsebar elproduktion och effektivisering
            måste ske i samverkan mellan politik och näringsliv för att det
            ska kunna bli riktigt bra.
          </note>
          <note>
            Avslutningsvis vill jag också konstatera att vi har en situation
            där vi har tre partier som samverkar om energipolitiken. Vi har
            tre stycken borgerliga partier som varje gång tycker att det här
            är en dålig politik.
          </note>
          <note>
            Vi har ett miljöparti som också tycker att det är en dålig politik.
            De ena tycker att det går för fort, de andra tycker att det går
            för sakta. På något sätt tycker jag ibland att detta väl ändå
            är lite av en intäkt för att de tre samverkande partierna gör
            ett hyfsat arbete.
          </note>
          <note>
            Jag vill yrka bifall till förslaget i betänkandet i dess helhet.
          </note>
          <note>
            Anf. 27 INGEGERD SAARINEN (mp)
          </note>
          <note>
            replik:
          </note>
          <note>
            Herr talman! Det var en väldigt intressant sista slutsats som
            Lennart Beijer kom med där. Om alla övriga partier tycker att
            det arbete som samarbetspartierna, Socialdemokraterna, Vänstern
            och Centern åstadkommer inte är bra, om det finns väldigt många
            brister och väldigt mycket i övrigt att önska, då är det en intäkt
            för att det är bra. Jag tycker att det var en vågad och - faktiskt
            - lite rolig slutsats.
          </note>
          <note>
            Hur ser Lennart Beijer på att Barsebäck inte har presterat en
            godkänd säkerhetsstudie sedan 1995 trots många påstötningar? Är
            detta allvarligt, och vad gör
          </note>
          <note>
            Vänstern åt det i så fall? Hur ser Lennart Beijer på möjligheten
            att lägga ett tilläggsdirektiv till den nuvarande kärnsäkerhetsutredningen
            så att det blir en stor, omfattande och tekniskt tung utredning?
            Vore det önskvärt, och är Vänstern beredd att göra något för att
            få fram en gedigen kärnsäkerhetsutredning?
          </note>
          <note type="speaker">
            Anf. 28 LENNART BEIJER (v) replik:
          </note>
          <note>
            Herr talman! Apropå den första delen i det som
          </note>
          <note>
            Ingegerd tar upp var det väl mer fråga om detta med att hitta
            balansen. Jag tycker ändå att när Ingegerd
          </note>
          <note>
            Saarinen och hennes parti hela tiden kritiserar varje åtgärd
            som de tre samarbetspartierna vidtar i energifrågan från det ena
            hållet, och tre andra partier kritiserar lika intensivt från det
            andra hållet, kan det kännas som att den politik som förs kanske
            ligger någotsånär rätt.
          </note>
          <note>
            Vad gäller säkerheten och Barsebäck 2 brukar jag, utan att vara
            särskilt insatt, tycka att vi har myndigheter som ska ge oss de
            signaler som behövs och vidta de åtgärder som behövs om det är
            något som man inte anser vara riktigt. Beträffande tilläggsdirektiv
            över huvud taget tror jag att de direktiv vi har i dag för hur
            man ska sköta kärnkraften i Sverige är relativt bra. Dem kan man
            nog luta sig mot ganska ordentligt. Men visst, det kommer säkert
            nya tider, och man får eventuellt skärpa det här på vissa punkter.
            Det kan man väl lugnt säga.
          </note>
          <note>
            Anf. 29 INGEGERD SAARINEN (mp)
          </note>
          <note>
            replik:
          </note>
          <note>
            Herr talman! Kärnkraftinspektionen har faktiskt givit signaler
            om att Barsebäcks säkerhetsstudie inte är tillfyllest - det är
            det som jag vill att Lennart Beijer ska fundera på - och att den
            säkerhetsutredning som nu har satts i gång inte är grundläggande
            och gedigen.
          </note>
          <note>
            Det tycker jag också att Lennart Beijer ska fundera på.
          </note>
          <note>
            Lennart Beijer säger i sitt anförande att vi ska ha rörliga elavgifter
            i så hög grad som möjligt. Möjligheter till detta finns. Låt konsumenterna
            få tillgång till spotmarknaden. Då får vi helt rörliga elpriser.
          </note>
          <note>
            Den nuvarande elmarknaden gynnar producenterna. Den ger dem möjlighet
            att ta ut överpriser och tjäna mycket pengar på konsumenternas
            bekostnad.
          </note>
          <note>
            Om Lennart Beijer frågar produktionsbolagen och elhandlarna vad
            de tycker om den nuvarande elmarknaden, som ger dem möjligheter
            att tjäna mycket pengar på konsumenternas bekostnad, så är jag
            övertygad om att de tycker att den är bra. Det vore väl konstigt
            annars.
          </note>
          <note>
            Det är faktiskt regeringen som svarar för elmarknadens regelverk.
            Borde inte Lennart Beijer, som samarbetar om en överenskommelse
            om en långsiktig politik för omställning av energisystemet, vara
            intresserad av att det kommer en marknadslösning som skapar balans
            mellan utbud och efterfrågan? Borde inte det vara högprioriterat?
            Vad säger Lennart Beijer?
          </note>
          <note type="speaker">
            Anf. 30 LENNART BEIJER (v) replik:
          </note>
          <note>
            Herr talman! När det gäller de här säkerhetsdiskussionerna omkring
            Barsebäck 2 och andra reaktorer förlitar jag mig ganska mycket
            på de myndigheter som är tillsatta för att klara detta. Jag tror
            inte att det för framåt, Ingegerd, att ifrågasätta detta och säga
            att det på något sätt skulle skötas på ett felaktigt sätt. Vi
            måste nog använda andra metoder för att bli av med kärnkraften.
          </note>
          <note>
            Innan den här diskussionen är slut skulle jag ändå vilja ta upp
            en sak som Ingegerd nämnde i sitt anförande, och som hon också
            har gjort tidigare, nämligen att vi i Sverige använder 2,6 gånger
            så mycket el som man gör i andra länder i Europa. Jag tar upp
            det, för den som lyssnar kan ju undra vad det är för ett konstigt
            land som är så slösaktigt med sin el att man använder 2,6 gånger
            mer per capita än vad man gör i
          </note>
          <note>
            Danmark eller andra länder.
          </note>
          <note>
            Då tycker jag att det är väldigt viktigt att även du,
          </note>
          <note>
            Ingegerd, klart reder ut att det är skillnad mellan
          </note>
          <note>
            Sverige och Danmark eller mellan Sverige och andra länder i Europa.
            Det beror på att vi har en helt annan sorts industri i det här
            landet. Vi har en industri som fordrar väldigt mycket el, till
            skillnad från exempelvis verksamheterna i Danmark. Det tycker
            jag att man ska vara noga med när man svänger till med sådana
            här siffror.
          </note>
          <note>
            Sedan är jag naturligtvis intresserad av att utbud och efterfråga
            ska fungera. Annars har vi ingen fungerande elmarknad. Där kommer
            det säkerligen att bli nödvändigt att vidta olika åtgärder framdeles
            för att förbättra den här marknaden. Jag tror ändå att man kan
            säga, efter denna vinter, att den har fungerat ungefär så som
            vi hade tänkt oss. Att det sedan blir höga priser när vattenmagasinen
            är låga och så vidare ingår också i en väl fungerande marknad.
          </note>
          <note type="speaker">
            Anf. 31 ÅSA TORSTENSSON (c):
          </note>
          <note>
            Herr talman! Vad är det som gör att vissa frågor ständigt kommer
            upp på dagordningen? Vad är det som gör att det är så många retoriska
            frågor och så många svar i den här debatten som ständigt aktualiseras,
            gång efter annan?
          </note>
          <note>
            Energipolitiken, om vi blickar 30-40 år tillbaka eller 30-40
            år framåt, kommer tyvärr antagligen att fortsätta ha samma ingredienser
            om vi nu ska utgå från den debatt som vi har haft i dag och de
            debatter som vi har haft tidigare i samma ämne: kärnkraftens vara
            eller icke vara och vilket samhälle vi långsiktigt önskar utveckla.
          </note>
          <note>
            Jag hoppades, efter den första reaktorstängningen, att den framtidsinriktade
            debatten skulle ta en annan form. Men ack nej. Nu har jag återigen
            en förhoppning om att efter nästa reaktorstängning, Barsebäck
            2, så kommer kanske också kärnkraftskramarna att acceptera det
            30 år gamla beslutet att avveckling ska ske och att det ska respekteras.
          </note>
          <note>
            Centerpartiet anser att det är viktigt att söka en bred politisk
            enighet innefattande flera politiska partier för att garantera
            de långsiktiga och stabila spelregler som energimarknaden behöver
            och efterfrågar.
          </note>
          <note>
            Centerpartiet har därför valt att tillsammans med
          </note>
          <note>
            Socialdemokraterna och Vänsterpartiet nå en överenskommelse om
            hur framtidens energipolitik ska utformas. Dagens betänkande är
            ytterligare ett steg, ytterligare en pusselbit, i det som jag
            tidigare har sagt om att förändra den svenska energipolitiken
            och dess innehåll och att detta är ett långsiktigt pusselläggande.
            Det är långsiktigt och det tar tid. Men om det fanns respekt för
            ett politiskt fattat beslut skulle denna omställning faktiskt
            ske snabbare. Dock har jag nu stora förväntningar på marknadens
            intresse av att medverka till vettiga lösningar för att fasa ut
            gammal politik och ställa sig bakom alternativa lösningar för
            ett långsiktigt hållbart samhälle.
          </note>
          <note>
            Stängningen av Barsebäck 1, 1999, har kunnat ske utan någon större
            miljöbelastning. Dessförinnan hade vi en avreglering av elmarknaden
            som påbörjades under 1996, och den har initialt lett till att
            priserna på el drastiskt sjunkit.
          </note>
          <note>
            Det vi nu har sett under de här åren, och det som är Centerpartiets
            ingång, är att det faktiskt krävs att samtliga aktörer på elmarknaden
            är delaktiga i arbetet för att en omställning ska kunna vara möjlig.
            Därför upprepar jag förväntningarna om att det är avgörande att
            det gamla skyttegravskriget om energiomställningen och kärnkraftens
            vara eller icke vara kommer till sitt slut och att det politiska
            beslutet om kärnkraftens avveckling och den hållbara energipolitikens
            utveckling också ska respekteras.
          </note>
          <note>
            Jag vet att den som säger nej till förändring och den som leder
            motkraften har haft framgångar och skapat osäkerhet i samhället
            om den politiska viljan och förmågan att klara av omställningen
            till ett hållbart energisystem. Och jag är egentligen ganska trött
            på den här nonchalansen mot politiska beslut. Jag är trött på
            sveket mot uppdraget att skapa långsiktigt hållbara lösningar
            för vårt samhälle, och jag är trött på sveket mot kommande generationer.
          </note>
          <note>
            Varje bit som läggs i det här pusslet är oerhört värdefull. Dagens
            bit innebär ett steg i rätt riktning.
          </note>
          <note>
            I dagens betänkande är vi nu på väg att ta det andra beslutet
            som rör avvecklingen av Barsebäck.
          </note>
          <note>
            Barsebäck 1 är redan avvecklad, och riksdagen har redan beslutat
            att de båda reaktorerna ska avvecklas.
          </note>
          <note>
            Då riksdagen tidigare har hanterat avveckling av de övriga tio
            reaktorerna med uppdrag till en förhandlare att finna en lösning
            mellan staten och kraftindustrin och vi vet att B2:an kan vara
            en viktig förhandlingsvariabel, så är det bra om Barsebäck 2 hanteras
            i det här sammanhanget tillsammans med övriga reaktorer.
          </note>
          <note>
            Då kan vi förhoppningsvis få en samlad lösning. Sker inte så
            kommer lagen om kärnkraftens avveckling att användas, vilket också
            är viktigt för att Barsebäck 2:s avveckling inte ska förskjutas
            ytterligare om en förhandlingslösning inte kan komma till stånd.
            Det här har Centerpartiet varit med om att processa fram, och
            jag yrkar bifall till majoritetens förslag till beslut.
          </note>
          <note>
            Herr talman! Återigen framträder motkraften, men som sagt: Inget
            nytt har framkommit, och inga nya förslag på lösningar för att
            nå ett miljömässigt hållbart energisystem har angivits.
          </note>
          <note>
            Herr talman! Införandet av ursprungsmärkning av förnybar el är
            en viktig ingrediens, om än liten, vad gäller vikten av att stimulera
            förnybar el. Det stärker också konsumenternas möjlighet att med
            sitt inflytande och val av elproduktionens sammanställning faktiskt
            också stimulera förnybar energi. Elmarknadsreformen lade grunden
            till ett ökat konsumentinflytande över energiförsörjningen. Men
            för detta krävs att man också har bra och riktig information.
            Det handlar inte enbart om att elräkningar ska kunna vara begripliga,
            utan det ska också framgå på ett vettigt sätt vilken förbrukning
            man har och vad denna förbrukning faktiskt kostar. Att lämna årlig
            avstämning och övergå till månadsvis elmätning ger mer makt till
            konsumenten att styra sitt eget beteende och sin ekonomi och är
            ett steg mot självbestämmande och ett eget reellt val, ett val
            som också positivt kommer att påverka det effektbalansproblem
            som har uppstått det senaste året.
          </note>
          <note>
            Herr talman! Centerpartiet ställer sig bakom majoritetens förslag
            till beslut i detta betänkande. Jag avslutar härmed detta anförande,
            men jag förväntar mig att ytterligare debatter om kärnkraftens
            avveckling kommer att fortgå den här mandatperioden.
          </note>
          <note>
            Tack!
          </note>
          <note type="speaker">
            Anf. 32 TORKILD STRANDBERG (fp):
          </note>
          <note>
            Herr talman! Här kommer ännu en av motkrafterna! Jag tillhör
            de motkrafter som varje dag i vinter när jag har promenerat längs
            Öresund har kunnat se resultatet av den i Sverige förda energipolitiken.
            Några klara vinterdagar i december och januari steg röken från
            de danska kolkraftverken rakt mot himlen. De har gått för fullt
            den här vintern, bland annat för att sälja el till oss som har
            påbörjat stängningen av vår kärnkraft med Barsebäck.
          </note>
          <note>
            Regeringens energipolitik skadar Sveriges ekonomiska läge. Den
            hämmar tillväxten och därmed välfärden. Särskilt allvarligt är
            det att genomföra den förtida avvecklingen av kärnkraften. Det
            innebär en kapitalförstöring som saknar motstycke och kommer att
            medföra välfärdsförluster i Sverige på sikt. Miljön skadas, och
            det blir svårare att bekämpa arbetslösheten. Vissa effekter ser
            vi tydligt. Elpriserna stiger och hela samhällets energiförsörjning
            hotas när det råder stark kyla eller vid tillfälliga avbrott i
            någon del av vårt energinät.
          </note>
          <note>
            I Sverige avvecklar vi kärnkraften medan diskussion om utbyggnad
            förs i många andra länder. Faktum är att det är fler länder som
            bygger ut kärnkraften än som stänger av. I ljuset av det växande
            hotet från utsläppen av växthusgaser vill jag inte utesluta en
            framtida utbyggnad av kärnkraften, naturligtvis under förutsättning
            att riksdagens stränga krav på hälsa, säkerhet och miljö är uppfyllda.
            Detta motsvarar dessutom åsikterna hos en majoritet av det svenska
            folket.
          </note>
          <note>
            I vinter har vi i Sverige importerat el i sådan mängd att det
            har motsvarat fem kärnkraftverk. Redan i dag varnar den statliga
            energimyndigheten för effekten av stängningen av Barsebäck 2.
            Det finns en klar risk för elbrist under torrår, speciellt i Syd-
            och
          </note>
          <note>
            Mellansverige. Utsläppen beräknas öka med mellan 4
          </note>
          <note>
            och 6 miljoner ton koldioxid bara vid avstängningen av Barsebäck
            2.
          </note>
          <note>
            Vad händer med utsläppen där jag bor, i Skåne, om en Barsebäcksreaktor
            till stängs? I en studie från
          </note>
          <note>
            2001 visar SMHI att utsläppen av kväveoxider skulle öka med 14
            000 ton per år. Svaveldioxider skulle öka med 18 000 ton om året.
            Dessa utsläpp skulle medföra en ökning av kvävenedfallet med 128
            ton och av svavelnedfallet med 460 ton per år bara över Skåne.
          </note>
          <note>
            Stängningen av Barsebäck 1 har haft påtagliga negativa effekter
            på miljön, och risken för klimatstörningar har ökat. En stängning
            av Barsebäck 2 kommer att ytterligare förvärra den här situationen.
          </note>
          <note>
            Herr talman! Dödläget i energipolitiken borde brytas. Det över
            20 år gamla folkomröstningsbeslutet hämmar hela Sveriges energipolitik.
            Det påverkar jobb, det påverkar ekonomin och det påverkar miljön.
          </note>
          <note>
            Jag tycker att det är dags att riva upp de gamla energibesluten,
            återstarta Barsebäck 1 och tillåta ny kärnkraft. Det är dags att
            ta bort tankeförbudet mot forskning om den nya tekniken och framtiden.
            Jag vill med detta yrka bifall till reservationen nr 5.
          </note>
          <note type="speaker">
            Anf. 33 LENNART BEIJER (v) replik:
          </note>
          <note>
            Herr talman! Torkild Strandberg slänger sig in i debatten och
            använder en del ordval och delar av sitt inlägg till sådant som
            vi sedan länge har lämnat här i energidiskussionerna i kammaren.
            Lite grann ställer man sig undrande inför hur Torkild Strandberg
            egentligen ser på detta med den avreglerade elmarknaden. Om jag
            uppfattade dig rätt är du orolig för att vi inte klarar elförsörjningen
            i Sverige. Dessutom står du och ser på röken över Danmark och
            skyller då på att kärnkraften ska avvecklas. Men fortfarande går
            ju
          </note>
          <note>
            Barsebäck 2. O1:an går också, de gånger som den inte står för
            reparation.
          </note>
          <note>
            Konkret, Torkild Strandberg: Tycker du att vägen mot en avreglerad
            marknad är okej, eller tycker du att vi ska återreglera igen?
          </note>
          <note>
            Anf. 34 TORKILD STRANDBERG (fp)
          </note>
          <note>
            replik:
          </note>
          <note>
            Herr talman! Lennart Beijer har alldeles rätt i att jag är en
            främmande fågel i näringsutskottets debatter om kärnkraften. Jag
            tänker inte heller göra det till vana att delta i dem. Jag är
            sedan i höstas ny i riksdagen och tror att jag därmed ser med
            lite friskare ögon på debatten än till exempel Lennart Beijer,
            som sysslat med dessa frågor ganska länge.
          </note>
          <note>
            När jag promenerade längs mitt Öresund i höstas noterade jag
            att man från vissa ställen ser Barsebäcks båda reaktorer, varav
            den ena numera är avstängd, och kolkraftsröken från Danmark. Om
            jag tar av mig min politiska hatt och gör mig till en alldeles
            vanlig medborgare slås jag av en viss förvåning när jag konstaterar
            att kolkraftverken på andra sidan Öresund går för fullt. En stor
            del av det som där produceras säljs till det Sverige som alldeles
            nyligen stängt en av de reaktorer som producerat ren kärnkraftsel
            till oss.
          </note>
          <note>
            Jag tycker att fler emellanåt borde använda sig av medborgarperspektivet
            och fundera kring logik och rimlighet - kanske också Lennart Beijer.
          </note>
          <note type="speaker">
            Anf. 35 LENNART BEIJER (v) replik:
          </note>
          <note>
            Herr talman! Jag tycker inte att det är något fel med främmande
            fåglar som flyger in i utskottets diskussioner. Om det dessutom
            hade medfört nya friska tag hade man kunnat applådera det. Nu
            tycker jag dock att diskussionen är densamma som vi normalt har.
          </note>
          <note>
            Det är klart att Sverige vissa tider av året måste importera
            el från andra länder. Andra delar av året exporterar vi el, ifall
            våra vattenmagasin är på normal nivå. Vi har en gemensam elmarknad
            i Norden, och snart kan vi till och med börja tala om en gemensam
            elmarknad i norra Europa.
          </note>
          <note>
            Ska vi i det här landet alltid ha en reservkapacitet som står
            och väntar på den kalla vinterdagen, eller ska vi lösa våra effektproblem
            på annat sätt? Självfallet har jag inget emot att minska kolkraftens
            påverkan i Danmark, men import av el till Sverige och export från
            Sverige kommer vi nog att även framdeles få vara med om.
          </note>
          <note>
            Anf. 36 TORKILD STRANDBERG (fp)
          </note>
          <note>
            replik:
          </note>
          <note>
            Herr talman! Som liberal är jag naturligtvis positiv både till
            import och export, men ibland borde man kanske fundera över vad
            man köper och vad man avstår från att sälja.
          </note>
          <note>
            Från Barsebäck 1, som jag ser på min vinterpromenad, hade vi
            möjlighet att sälja ren el. Nu tvingas vi i stället köpa smutsig
            koldioxidskapande el som faller ned över det Skåne jag bor i,
            vilket är mindre roligt. Den elen köper vi av våra vänner danskarna,
            som gärna driver på att vi ska avveckla kärnkraften.
          </note>
          <note>
            Anf. 37 INGEGERD SAARINEN (mp)
          </note>
          <note>
            replik:
          </note>
          <note>
            Herr talman! Danmark liksom Sverige är part i
          </note>
          <note>
            Kyotoprotokollet. Danmark håller aktivt på att minska sina koldioxidutsläpp.
            Hur ser Torkild Strandberg på Danmarks åtagande, och Europas gemensamma
            åtagande, enligt Kyotoprotokollet? Danmark har ett tufft åtagande.
            Är det Torkild Strandbergs åsikt att
          </note>
          <note>
            Danmark förmodligen kommer att strunta i detta?
          </note>
          <note>
            Anf. 38 TORKILD STRANDBERG (fp)
          </note>
          <note>
            replik:
          </note>
          <note>
            Herr talman! Jag tycker att det är alldeles utmärkt att Danmark
            har ett tufft program för att avveckla eller åtminstone minska
            sina koldioxidutsläpp. Jag och Ingegerd Saarinen borde tillsammans
            hjälpa danskarna genom att minska deras marknad för export av
            koldioxidskapande el.
          </note>
          <note>
            Anf. 39 INGEGERD SAARINEN (mp)
          </note>
          <note>
            replik:
          </note>
          <note>
            Herr talman! Det är mycket intressant att Torkild
          </note>
          <note>
            Strandberg tror att danskarna behöver vår hjälp för att klara
            sitt koldioxidmål. Jag skulle dock tro att danskarna klarar detta
            på egen hand, och vi ska ha respekt för deras åtagande.
          </note>
          <note>
            Anf. 40 TORKILD STRANDBERG (fp)
          </note>
          <note>
            replik:
          </note>
          <note>
            Herr talman! Naturligtvis ska vi ha respekt för danskarnas åtagande.
            Jag är emellertid inte så säker på att viljan att ställa om och
            avveckla direkt gynnas av att det finns en stor kund några kilometer
            från den plats där energin produceras - en kund som villigt köper
            den kolkraftsel som produceras under vinterhalvåret.
          </note>
          <note>
            Ingegerd Saarinen är välkommen till Landskrona nästa vinter.
            Då kan vi ta en promenad längs Öresund så får vi se om Ingegerd
            Saarinens uppfattning om danskarnas vilja att stänga kolkraftverk
            möjligen ändras.
          </note>
          <note>
            Överläggningen var härmed avslutad.
          </note>
          <note>
            (Beslut fattades under 12 §.)
          </note>
          <note>
            9 § Utvecklingen inom den kommunala sektorn
          </note>
          <note>
            Föredrogs finansutskottets betänkande 2002/03:FiU19
          </note>
          <note>
            Utvecklingen inom den kommunala sektorn (prop.
          </note>
          <note>
            2002/03:100 delvis och skr. 2002/03:102).
          </note>
          <note type="speaker">
            Anf. 41 SVEN-ERIK ÖSTERBERG (s):
          </note>
          <note>
            Herr talman! I detta betänkande kommer finansutskottet att diskutera
            utvecklingen inom den kommunala sektorn. Betänkandet grundar sig
            på en skrivelse som regeringen varje år lämnar till riksdagen,
            och som behandlas av finansutskottet. Skrivelsen i år behandlar
            verksamheterna i kommuner och landsting till och med 2001, och
            när det gäller den ekonomiska redovisningen till och med 2002.
          </note>
          <note>
            Jag vill framhålla att den årliga skrivelsen är en viktig rapport.
            Den är en avrapportering av vad som händer med verksamheterna
            i kommuner och landsting. Som vi känner till levereras och sköts
            den kanske allra största delen av välfärdsarbetet för medborgarna
            av kommuner och landsting.
          </note>
          <note>
            Det finns ett antal motioner från allmänna motionstiden som diskuteras
            och bereds i denna skrivelse. Men det finns även tre yrkanden,
            och därtill kommer tre motionsyrkanden som härrör sig från
          </note>
          <note>
            2003 års ekonomiska vårproposition. Också dessa behandlas i och
            med att de hör till det kommunala området, som alltså behandlas
            i skrivelsen. De tas därför upp i ett sammanhang tillsammans med
            de andra motionerna och delarna.
          </note>
          <note>
            Utskottet tillstyrker propositionens förslag och avstyrker samtliga
            motionsyrkanden.
          </note>
          <note type="speaker">
            Anf. 42 TOMAS HÖGSTRÖM (m):
          </note>
          <note>
            Herr talman! Finansutskottets ordförande Sven-
          </note>
          <note>
            Erik Österberg sade att detta var en viktig rapport, och det
            är sant, Det är en mycket viktig rapport. Det är dessutom en rapport
            som ger oss all anledning att känna stor oro för den situation
            som landets landsting och kommuner befinner sig i. Den oron föranleds
            av den situation som råder.
          </note>
          <note>
            Det är också en beskrivning av en kommande situation, som borde
            föranleda Sveriges riksdag och finansutskottet att på ett mer
            konsekvent sätt, och med mer inriktning på resultatpolitik, lägga
            fram förslag som regeringen ska ta hänsyn till.
          </note>
          <note>
            Det är nämligen så att om vi är oroliga i dag så kommer det att
            se ännu mörkare ut i morgon. I dag är situationen i landets kommuner
            den att man har en total låneskuld på nästan 100 miljarder kronor,
            och den ökar. Resultaträkningarna visar på växande underskott.
            Det framgår inte bara av den redovisning som regeringen ger av
            utvecklingen, utan också av prognoser från många andra håll.
          </note>
          <note>
            Vad är det då som behöver göras? Om man ägnar en stund åt att
            studera vad regeringspartiet och majoriteten förespråkar kan vi
            konstatera att det ser ganska motsägelsefullt ut. I den socialdemokratiska
            debatten och retoriken säger man "å ena sidan", och jag ska citera
            från en interpellationsdebatt som jag hade med skatteminister
            Lövdén: "Det är angeläget att denna utveckling kan brytas. Det
            yttersta ansvaret för att vända en negativ utveckling ligger på
            den enskilda kommunen eller det enskilda landstinget, vilket är
            en konsekvens av den kommunala självstyrelsen." Så säger skatteministern
            den 2 juni.
          </note>
          <note>
            Går vi sedan in och tittar vad andra ledande företrädare för
            Socialdemokraterna har gett uttryck för återfinns en DN Debatt-artikel
            den 7 november förra året där ledande kommunala företrädare beskriver
            situationen så här: "Statsmakterna lagstiftar om medborgerliga
            rättigheter som ofta är kostnadsdrivande, och betalningsansvaret
            övervältras på de lokala och regionala självstyrelseorganen. Kraven
            som ställs i lagstiftningen och det statliga regelverket är starkt
            styrande för prioriteringarna i kommunernas budgetarbete. Staten
            har därmed beslutat om nya utgifter i den kommunala budgeten,
            vilket gör att de folkvalda i kommunerna ålagts att finansiera
            verksamheter som andra har bestämt. Övervältringen av kostnaderna
            tvingar fram omprioriteringar eller skattehöjningar."
          </note>
          <note>
            Det säger de kommunala företrädarna å andra sidan. Bilden är
            något motsägelsefull. Statsrådet säger att det är kommunerna som
            ska vidta åtgärder. De kommunala företrädarna konstaterar att
            på grund av regeringens åtgärder, regeringens kostnadsövervältringar,
            tvingas man in i en negativ spiral. Vi kan konstatera att detta
            är totalt motsägelsefullt, enligt min mening.
          </note>
          <note>
            Vad är det då som behöver göras? Det är mycket.
          </note>
          <note>
            Utgångspunkten måste vara att vi är beredda att genomföra ganska
            genomgripande förändringar i synen vad gäller finansiering, ledningsstrukturer
            och drift.
          </note>
          <note>
            Den moderata visionen för kommunerna är motsatsen till den centralisering
            av makten som har pågått under senare år. I stället för att övervältra
            kostnader för till exempel LSS vill vi att staten tar ansvar för
            finansieringen. Det går igen inom flera områden.
          </note>
          <note>
            Vi föreslår ett pengsystem. Det är ett system som möjliggör för
            medborgarna att efterfråga, styra och påverka den verksamhet som
            i många fall bedrivs i kommunerna.
          </note>
          <note>
            Vi har en politik som syftar till att öppna för alternativa driftsformer
            utifrån de mål och kvalitetsbegrepp som vi sätter upp. Vår skolpeng
            gör att kommunerna kan överlåta ansvaret för driften av skolor
            till andra. Kommunerna avvältras därmed denna kostnad. Vår äldreomsorgsförsäkring
            innebär att kommunerna blir ett alternativ bland många andra för
            äldre medan kommunerna samtidigt får ersättning för de tjänster
            som efterfrågas.
          </note>
          <note>
            Staten tar ett ansvar för välfärdstjänsterna. I stället för att
            ålägga kommunerna nya uppgifter låter vi pengarna följa brukarna
            oavsett om dessa är elever, människor med behov av stöd och service
            eller äldre.
          </note>
          <note>
            Vi tror att det är en förutsättning för att lyckas vända den
            utveckling som är så bekymmersfulla ordalag beskrivs i rapporter
            och prognoser.
          </note>
          <note>
            Det handlar naturligtvis också om vad kommunerna själva gör.
            Vi tar som exempel att kommunerna på många sätt försöker att göra
            sig attraktiva. Man talar mycket om ökat företagande. Man skapar
            tjänster och försöker att skrapa ihop resurser för att marknadsföra
            sig i syfte att få ett positivt företagarklimat.
          </note>
          <note>
            Mot det står den faktiska utvecklingen. De ledande regeringsföreträdarna
            ger dessutom uttryck för uppfattningen att det som pågår är bra.
          </note>
          <note>
            Men det finns också här en motsägelsefullhet.
          </note>
          <note>
            Man säger sig vilja ha fart på företagandet, men vad gör man?
            Studerar vi hur mycket av kommunens verksamhet som sköts i egen
            regi ser vi att en mycket stor andel av landets kommuner i egen
            regi bedriver verksamhet som kunde ha lagts ut. Det finns till
            och med kommuner som bedriver över 90 % av verksamheten själv.
          </note>
          <note>
            Kommunen är nyckeln till företagandet och företagandeklimatet
            på den lokala marknaden. Om kommunen låter bli att efterfråga
            tjänster och ge utrymme för andra att etablera verksamhet, oavsett
            om det handlar om rena servicefunktioner eller annat, och förhindrar
            en sådan utveckling är det klart att man inte får något företagande.
          </note>
          <note>
            Jag har tidigare sagt i kammaren att jag mött kommunala företrädare
            som säger: Vi har den omfattning på egenregiverksamheten som vi
            anser vara nödvändig. Sedan konstaterar man att den i dessa kommuner
            utgör 92 %, 93 % eller 94 % av verksamheten. Hur kan en kommun
            i en sådan situation framstå som attraktiv? Kan en sådan kommun
            vinna förtroendet att andra etablerar verksamhet där? Jag tror
            inte det.
          </note>
          <note>
            Det krävs en ny syn på den kommunala rollen i den meningen att
            kommunerna inte alltid behöver vara utförare utan det kan andra
            vara. Detta naturligtvis under förutsättning att de kommunalt
            förtroendevalda också lär sig att upphandla och att skriva avtal.
          </note>
          <note>
            Där finns mycket att vinna både i ekonomisk mening men också
            i kvalitet och mångfald. Det tror jag gynnar kommuninnevånarna.
          </note>
          <note>
            I detta betänkande behandlas flera delar av den kommunala verksamheten.
            Det handlar om utjämningssystem, självstyrelse, näringsverksamhet,
            finansieringsprincip och statsbidrag. Den här diskussionen har
            vi inte haft för första gången, och vi kommer säkert att ha den
            framdeles också. För att vinna tid i kammaren yrkar jag bifall
            till reservation nr 1. Moderaterna står självklart bakom övriga
            reservationer, men med hänsyn till kammaren avstår jag från att
            yrka bifall till dessa.
          </note>
          <note type="speaker">
            Anf. 43 GUNNAR NORDMARK (fp):
          </note>
          <note>
            Herr talman! Låt mig inleda med att konstatera att
          </note>
          <note>
            Folkpartiet givetvis står bakom samtliga de förslag som vi har
            i motioner och reservationer. Men för tids vinnande yrkar jag
            bifall till reservationerna 4, 22 och
          </note>
          <note>
            27.
          </note>
          <note>
            Som finansutskottets ordförande konstaterade i sin inledning
            förknippar de flesta medborgare välfärd framför allt med den egna
            kommunen och dess verksamhet. Barnomsorg, skola, äldreomsorg och
            socialtjänst ligger alla inom kommunens ansvarsområde.
          </note>
          <note>
            Vägar, räddningstjänst, biblioteksverksamhet är andra områden
            som de flesta uppfattar som väsentliga och där också kommunerna
            bär huvudansvaret.
          </note>
          <note>
            Om Sveriges kommuner inte förmår att lösa sina uppdrag kommer
            konsekvenserna för landets medborgare att bli omfattande och negativa.
            Om man tittar på hur kommunerna själva ser på sin verksamhet och
            sin framtid i den utredning som Kommunförbundet har gjort om kommunernas
            framtid är inte det någon munter läsning. Den får dystopier som
            Kallocain att framstå som relativt lättsinniga och uppsluppna
            jämfört med vad man ser framför sig kring år
          </note>
          <note>
            2005.
          </note>
          <note>
            Det är extra allvarligt att det finns tecken på kris inom den
            kommunala sektor. Alltfler kommuner får det allt svårare att få
            debet och kredit att gå ihop. De flesta av landets landsting brottas
            med stora budgetunderskott.
          </note>
          <note>
            En annan utmaning för den kommunala sektorn bortsett från ekonomin
            är personalförsörjningen.
          </note>
          <note>
            Särskilt den kommunala sektorn är på väg att drabbas av de stora
            pensionsavgångarna samtidigt som arbeten inom kommunal sektor
            inte alltid självklart framstår som mest attraktiva på en arbetsmarknad
            som redan i dag kännetecknas av en arbetskraftsbrist på alltfler
            områden.
          </note>
          <note>
            I dag är omkring 20 % av landets lärare obehöriga. Om några år
            kommer det att saknas 55 000 behöriga lärare i det här landet.
            Inom vård och äldreomsorg är det likadant. Bristen på behörig
            kompetens personal är redan i dag märkbar. I många andra verksamheter
            kan man om man inte får tag på personal skjuta upp en del man
            gör till längre fram i tiden eller låta bli att göra det alls.
          </note>
          <note>
            Skulle man vid en arkeologisk utgrävning upptäcka att det är
            brist på arkeologer till exempel så behöver man inte gräva ut.
            Man kan vänta. Det gör ingenting, och förmodligen är det minst
            lika bra för fynden. De ligger kvar i marken, mer skyddade än
            de skulle vara annars. När min åttaåriga dotter Alva i dag på
            morgonen går till skolan, däremot, och upptäcker att det inte
            finns någon lärare där eftersom man inte får tag på någon så går
            det inte att ställa in verksamheten i fyra eller fem år. De saker
            som hon skulle ha lärt sig i dag och i morgon kan inte vänta till
            dess att man hittar personal.
          </note>
          <note>
            Jag hoppas också att hemtjänsten i dag har anlänt i tid till
            min goda vän Ingrid. Hon behöver innerligt väl hemtjänstens hjälp
            och det stöd som den innebär. Jag hoppas att hon slipper att få
            ett meddelande som säger: Med anledning av rådande arbetsmarknadsläge
            och på grund av dystra prognoser i den kommunalekonomiska långtidsplaneringen
            senareläggs dagens hemtjänstbesök till skärtorsdagen 2007, då
            såväl de ekonomiska som personalpolitiska förutsättningarna i
            den tillgängliga prognosen torde vara betydligt bättre än den
            11 juni.
          </note>
          <note>
            Kommunal verksamhet fungerar inte på detta sätt.
          </note>
          <note>
            I de allra flesta fall är det människor som har behov av den
            kommunala verksamheten. Det gör att den kommunala sektorn står
            inför stora utmaningar både ekonomiskt och vad gäller att behålla
            och rekrytera personal.
          </note>
          <note>
            Huvudförutsättningen för att ekonomin i den kommunala sektorn
            ska gå ihop är att vi tillsammans lyckas skapa en långsiktig ekonomisk
            tillväxt på hög nivå. Som vi alla vet skapar tillväxt välstånd
            och ger oss möjligheter att även i fortsättningen ha råd med en
            god välfärd.
          </note>
          <note>
            Det är inte föremålet för denna debatt, men en näringspolitik
            som satsar på företagare och på företagande för att få människor
            i arbete är livsavgörande för landets kommuner och deras verksamhet.
            Mot den bakgrunden framstår det beslut om den tredje sjuklöneveckan
            som vi snart ska fatta som milt uttryckt malplacerat, felaktigt
            och illa genomtänkt. Det drabbar den kommunala sektorn ekonomiskt
            - både direkt och indirekt.
          </note>
          <note>
            Det är viktigt att den kommunala sektorn har klara och tydliga
            spelregler på alla områden. Mot den bakgrunden framstår dagens
            kommunala utjämningssystem som fyllt av brister. Låt mig först
            säga att Folkpartiet anser att det är viktigt att vi har ett kommunalt
            utjämningssystem. Det gör det möjligt för människor att leva och
            bo var de vill i landet och att känna att de har en trygg och
            kommunal service på en godtagbar nivå. Men det innebär inte att
            vi tycker att dagens system är bra. Det straffar på ett orimligt
            sätt kommuner som är ekonomiskt välskötta och som satsar på inflyttning
            och tillväxt.
          </note>
          <note>
            I debatten har detta ofta gjorts till ett Stockholmsproblem.
            Så är inte fallet. Det finns många län i landet där en eller två
            kommuner utgör de egentliga tillväxtmotorerna. Övriga kommuner
            i landet är oftast nettomottagare i det kommunala utjämningssystemet
            och de är på en rad områden beroende av den kommun eller de kommuner
            som går bra. Det är olyckligt för alla om de mest framgångsrika
            kommunerna hämmas i sin tillväxt av utjämningssystemet. Orimligheter
            som att skattehöjningar i grannkommunerna höjer den egna kommunens
            inbetalningar till utjämningssystemet måste bort.
          </note>
          <note>
            Folkpartiet vill se ett samlat inkomst- och kostnadsutjämningssystem
            där utjämningen baseras på tydligt mätbara strukturella skillnader.
            Vi vill även utreda om utjämningen som helhet kan eller bör ske
            helt inom statens försorg. Vi vill dessutom att dagens skatteutjämningssystem
            utvärderas av utomstående oberoende granskare för att garantera
            en fullständig, förutsättningslös och objektiv utvärdering av
            utjämningssystemet.
          </note>
          <note>
            Folkpartiet anser att kommunal verksamhet i princip ska skötas
            i förvaltningsform. Många kommunala bolag går in och konkurrerar
            på villkor som är skadliga för privata företag, och därmed hämmas
            ofta tillväxten i den egna kommunen. Ofta är det småföretagare
            som slås ut i konkurrensen med de kommunala bolagen.
          </note>
          <note>
            Insynen i de kommunala bolagen är inte den bästa. Det är inte
            självklart att anställda där har samma rättigheter att meddela
            sig fritt med allmänhet och medier som man har inom vanlig kommunal
            förvaltning. Många av de kommunala skandaler som vi har sett under
            senare år har sin grund i kommunala bolag och den kultur som har
            frodats där. Kommunala bolag innebär risker för kommunmedborgarna
            och för deras pengar. Antalet bolag där kommuner är minoritetsägare
            har ökat under de senare åren. Det kan tyda på att kommuner lierar
            sig med andra ägare för att undgå kritik, men det innebär också
            ännu mer försämrad insyn, mindre demokratisk kontroll och ännu
            sämre meddelarskydd för de anställda. Detta är en utveckling som
            bör granskas.
          </note>
          <note>
            Kommuner bildar sedan ett antal år koncerner.
          </note>
          <note>
            Det enda syftet med detta är att slippa statlig skatt.
          </note>
          <note>
            Regeringen, som ju inte alltid är ett föredöme när det gäller
            koncernbildningar av bolag som man kontrollerar, bör lägga fram
            ett lagförslag som stoppar den här avancerade formen av kommunal
            skatteplanering.
          </note>
          <note>
            Kommunerna måste förnyas i sin roll som arbetsgivare, dels för
            att en mycket stor del av de arbetsrelaterade sjukskrivningarna
            verkar finnas inom kommunal sektor, dels för att kunna rekrytera
            och behålla personal på en arbetsmarknad som kännetecknas av arbetskraftsbrist.
          </note>
          <note>
            Anställda inom kommunal sektor måste ges ett betydligt ökat inflytande
            över det egna arbetets form och innehåll. Insatser måste göras
            för att få äldre personal att stanna längre i arbete dels därför
            att det behövs, dels därför att det samhällsekonomiskt är av största
            vikt, dels för att äldre anställda besitter en erfarenhet och
            en kompetens som är ovärderlig för den kommunala verksamheten.
            Det är en av de kommunala sektorns utmaningar att ta till vara
            på den erfarenhet och den kunskap som finns, särskilt nu i samband
            med de stora pensionsavgångar som vi ser framför oss. Vi måste
            anpassa arbetslivet - och inte bara i kommunerna - till en helhet
            så att också lite äldre anställda får möjlighet till kompetensutveckling
            och karriärmöjligheter även i slutet av en yrkeskarriär.
          </note>
          <note>
            Man måste också se till att den kommunala sektorn organiserar
            sitt arbetsliv så att det passar anställda med barn. I många kommunala
            chefers planering av personalens verksamhet existerar varken hämttider
            på dagis, ihärdigt återkommande halsfluss hos den anställda och
            hennes barn eller tanken på att ett sammanträde som drar ut på
            tiden långt efter vad som sagts saboterar storhandlingen inför
            helgen eller ett utlovat biobesök som kompensation för alla andra
            gånger som mamma eller pappa har kommit sent hem från jobbet.
          </note>
          <note>
            Att bryta upp de kommunala monopolen är inte enbart en valfrihetsreform.
            Det är också en väg att skapa bättre villkor för anställda inom
            kommunal sektor genom att man ökar konkurrensen om attraktiv arbetskraft.
          </note>
          <note>
            Genom att vara goda arbetsgivare kommer många aktörer inom kommunal
            sektor att vara lockande för många av morgondagens löntagare.
            Ändå kommer förmodligen inte antalet arbetstagare att räcka till.
          </note>
          <note>
            Därför är vi också inne på andra saker som är viktiga för den
            kommunala sektorn, där vi inte fattar beslut i denna debatt men
            där vi tidigare har fattat beslut. Det är beslut om att vi ska
            utreda arbetskraftsinvandring.
          </note>
          <note>
            Det är av avgörande betydelse att kommunerna även i framtiden
            ska kunna fylla sitt personalbehov.
          </note>
          <note type="speaker">
            Anf. 44 OLLE SANDAHL (kd):
          </note>
          <note>
            Herr talman! Det som uträttas i kommuner och landsting avgör
            livsmöjlighet och livskvalitet för medborgarna. Den kommunala
            sektorn är av basal betydelse för det svenska välfärdssamhället.
            Därför, men också genom dess dominerade ställning i samhället
            som arbetsgivare, konsument och producent, är skötseln och livskraften
            i den kommunala sektorn så synnerligen väsentlig.
          </note>
          <note>
            Ett av fundamenten i den svenska demokratin är den kommunala
            självstyrelsen. Trots detta tummar regeringen fortfarande på självstyrelsen
            genom att sömngångaraktigt fortsätta med sin förbehållsfyllda
            bidragsmodell, sina lagfästa beställningar och sina handlingsbegränsande
            regelverk. Detta gör att kommunsektorn är illa ansatt inte bara
            när det gäller ekonomin utan också när det gäller sin självständiga
            ställning.
          </note>
          <note>
            Det är illa när det gäller ekonomin. Landstingssektorn visar
            för nionde året i rad ett underskott i sina resultat, och kommunsektorn
            har haft underskott i sex år under samma period. Det finns flera
            orsaker till detta. En orsak är att de statliga bidragen har minskat
            och urholkats i sitt värde. Sammanlagt har statsbidraget enligt
            Kommunförbundet försvagas med 18 miljarder kronor mellan 1993
            och 2006. Siffrorna ger tydliga besked om att kommunsektorn spelat
            rollen av regulator i statens justering av egen budget.
          </note>
          <note>
            Detta har skett samtidigt som den socialdemokratiska regeringen
            har givit sken av "tillskott", "extra satsningar" och så kallade
            "pengar" till vilka man ofta har kopplat en lämplig ministers
            namn. Kommunerna har omöjligt kunnat planera långsiktigt eftersom
            pengar har kommit som kortvariga och specialdestinerade allmosor
            med oklar varaktighet. I år lanserar regeringen för tredje gången
            en "satsning" som kallas
          </note>
          <note>
            "tillfälligt sysselsättningsstöd". För tredje gången i rad vill
            man skörda frukterna av denna nysatsning i repris.
          </note>
          <note>
            En annan orsak till den dystra situationen är de stagnerande
            skatteintäkterna. Om kommunsektorn ska kunna ta det ansvar som
            tillkommer den så måste den få tillgång till en bredare skattebas.
            En breddad skattebas och en ekonomisk tillväxt är den enda långsiktigt
            pålitliga grunden för "välfärdssektorns" finansiering.
          </note>
          <note>
            Den vittrade ekonomin i den kommunala sektorn har nu resulterat
            i den största skattehöjningen sedan
          </note>
          <note>
            1978. Detta är olyckligt eftersom en skattehöjning i sig själv
            motverkar tillväxt i ekonomin, och en ekonomisk tillväxt är ju
            precis vad som behövs.
          </note>
          <note>
            Förklaringen till den usla ekonomin finns alltså på inkomstsidan.
            Det finns också förklaringar på utgiftssidan. Kommunerna har genom
            statliga ukaser getts det ena uppdraget efter det andra, utan
            att staten har sänt med finansiering. Den angelägna reformen enligt
          </note>
          <note>
            LSS har lagt uppgifter på kommunerna, men motsvarande finansiering
            finns inte. Här fattas nu omkring
          </note>
          <note>
            1,5 miljarder. Pengar måste då tas från annan kommunal verksamhet.
            Samma sak gäller för den statligt beslutade maxtaxan i förskolan.
            Här har staten förbjudit kommunerna att finansiera verksamheten
            efter egen bedömning. Eftersom reformen inte är finansierad har
            kommunerna då fått stuva om i verksamheten i all hast eller orsaka
            ett underskott.
          </note>
          <note>
            Principen om den kommunala självstyrelsen, som också regeringen
            säger sig hylla i sin skrivelse, är ju annars att kommunerna själva,
            på demokratisk grund, ska fatta egna beslut om och ansvara för
            sin verksamhet. Nu har den socialdemokratiska regeringen reducerat
            den kommunala sektorn till att vara underleverantör. Detta är
            en helt orimlig position för oss kristdemokrater, herr talman.
            Vi menar i stället att den kommunala självstyrelsen är satt ur
            spel och att den behöver ges en rättslig status. Här finns nu
            ett särskilt ansvar för Ansvarskommittén, som arbetar för närvarande.
          </note>
          <note>
            Att, som vi kristdemokrater föreslår, ta bort fastighetsskatten
            och i stället ha en kommunal självkostnadsavgift, är ett exempel
            på en tryggare och mer utvecklingsbefrämjande finansiering.
          </note>
          <note>
            Regeringsskrivelsen ger en positiv bild av den kommunala utvecklingen.
            Visst finns det mycket som är bra. Det medger jag gärna. Det görs
            många enastående insatser inom kommuner och landsting. Där finns
            enastående mycket av omsorg, av god vilja och av kunskap. Det
            enkla faktum att antalet årliga starroperationer har ökat nästan
            tiofalt mellan 1980 och
          </note>
          <note>
            2001, från 8 000 till 72 000, räcker för att ge en bild av vad
            sektorn uträttat. Sjukvården levererar fler meningsfulla behandlingar
            och behandlar framgångsrikt fler patienter än någonsin förr.
          </note>
          <note>
            Omkring 10 % av äldreomsorgen sker i dag i privat verksamhet.
            Det är positivt att det finns en vård som utförs i enskild verksamhet,
            för det ger valfrihet både för vårdtagare och personal. Det är
            också positivt att denna andel växer. Tyvärr växte den bara med
          </note>
          <note>
            0,5 % senaste året, och det är klent för en som har begränsad
            livslängd.
          </note>
          <note>
            Men det finns också många problem i den kommunala sektorn. Den
            politiska uppslutningen kring betydelsen av jämställdhet är mycket
            stor. Då borde kommunsektorn, som är politiskt styrd, vara ett
            föredöme och närma sig idealet, detta alldeles speciellt som kvinnorna
            är kraftigt överrepresenterade i personalen. Men sektorn är inte
            ett föredöme. Jämställdheten är klen. Sjukfrånvaron och ohälsan
            är extremt hög. Inflytandet över arbete och arbetstider är litet.
          </note>
          <note>
            Analyser och resonemang kring detta viktiga område, jämställdhet,
            lyser helt eller nästan helt med sin frånvaro i skrivelsen. Är
            detta ett förbiseende eller är det signifikativt?
          </note>
          <note>
            De sedvanliga problemen kvarstår inom sektorn.
          </note>
          <note>
            Det gäller minskat förtroende för äldrevården på grund av kvalitetsbrister,
            vårdköerna och antalet vårdplatser som sjunker. Var fjärde elev
            lämnar fortfarande skolan utan godkänt betyg. Det är brist på
            vårdpersonal och tilltagande rekryteringsproblem när det gäller
            lärare.
          </note>
          <note>
            Man brukar säga att graden av civilisation kan utläsas av hur
            man tar hand om de sjuka och svaga.
          </note>
          <note>
            Därför är det en trist läsning när det framgår att antalet barn
            som söker psykiatrisk vård har fördubblats under 1990-talet och
            att väntetiderna har blivit avsevärt längre för barn och ungdom.
            Länsstyrelserna har funnit brister i 78 % av sina granskningar
            när det gäller barnperspektivet inom kommunernas hantering av
            ekonomiskt bistånd. Antal barn per årsarbetare i förskolan har
            stigit sedan början av 1990-talet.
          </note>
          <note>
            Gruppstorleken har ökat från 13,5 barn till 17,5.
          </note>
          <note>
            I våra motioner ger vi konkreta förslag till lösningar och förbättringar
            på både kort och lång sikt. Vi föreslår bland annat extra tillskott
            på 2,5 miljarder under de kommande åren för att möta de växande
            behoven inom äldrevården, 1 miljard kronor mer än regeringen för
            en nationell vårdgaranti de kommande två åren och 1,5 miljarder
            kronor för kompetenshöjning av personal inom vård och omsorg under
            en begränsad tid på två år. Vi avvisar dessutom regeringens förslag
            till en förlängd sjuklöneperiod, vilket ger kommunsektorn en besparing
            på ca 400 miljoner kronor.
          </note>
          <note>
            Den långsiktiga finansieringen kräver strukturella förändringar
            av skattebas, självstyre och tillväxt.
          </note>
          <note>
            Detta har jag delvis belyst i mitt inlägg, herr talman.
          </note>
          <note>
            Sist och slutligen yrkar jag bifall till reservation nr 21. Självfallet
            står jag och partigruppen bakom samtliga våra reservationer, men
            jag nöjer mig med detta yrkande för att vinna tid vid voteringen.
          </note>
          <note type="speaker">
            Anf. 45 JÖRGEN JOHANSSON (c):
          </note>
          <note>
            Herr talman! Det här betänkandet är en översiktlig redovisning
            av de gångna åren. Jag tycker att den biten behöver kommenteras,
            men även framtiden. Vi kan konstatera att många av landets kommuner
            och landsting har det svårt i dag. Det kärva läget förväntas dessutom
            bli än värre.
          </note>
          <note>
            En av orsakerna är regeringens oförmåga att ge kommunerna långsiktiga
            spelregler för hur verksamheten ska finansieras. Modeordet för
            regeringen verkar vara transfereringar. Det är ett ord som tydliggör
            oviljan att låta kommuner och landsting själva bestämma över sin
            verksamhet. Det är ett ord som tydliggör att tilliten till dem
            som är förtroendevalda i kommuner och landsting totalt saknas.
          </note>
          <note>
            Herr talman! I regeringsformens 1 kap. 1 § slås fast att all
            offentlig makt utgår från folket. Det betonas i samma paragraf
            att det bland annat ska ske genom kommunal självstyrelse. Den
            här frågan är värd att tas upp när man läser regeringens förslag,
            när man ser regeringens tillämpning av finansieringsprincipen
            och när man i medierna ser vilka tankar regeringen har för att
            lösa situationen på exempelvis LSS-
          </note>
          <note>
            området och för att ta hand om effekterna av att kommunerna inte
            klarar av kravet på en ekonomi i balans.
          </note>
          <note>
            Svaret och lösningar från regeringen på de här områdena är mer
            av utjämning mellan kommunerna och införandet av buffertfonder,
            allt utifrån ett synsätt som alltmer undergräver det vi kallar
            en rejäl kommunal självstyrelse.
          </note>
          <note>
            Nuvarande system och det som nu uppenbarligen är på väg att genomföras
            är ett förmynderi för våra kommuner. Våra kommuner och landsting
            blir än mer omyndigförklarade än vad de är i dag. Regeringen anser
            alltså inte att de folkvalda i våra kommuner och landsting är
            personer som kan tas på allvar. Det är av folket valda ombud i
            kommuner och landsting som behandlas av regeringen på det här
            viset. Var finns innebörden i de ord som står i grundlagens första
            paragraf?
          </note>
          <note>
            Kommunministern har för avsikt att införa en buffertfond som
            man ska samla pengar i under en högkonjunktur. Sedan ska man pytsa
            tillbaka dem till kommunerna under en lågkonjunktur. I min demokratiska
            värld var det folket i kommuner och landsting som skulle ställa
            sina folkvalda mot väggen i allmänna val. Med regeringens tankar
            är det uppenbart att alla ska ha möjlighet att skylla på varandra.
          </note>
          <note>
            Ingen ska tydligt kunna ställas till ansvar. Jag har ännu inte
            träffat någon politiker i kommunerna som fullt ut litar på statsmakten.
          </note>
          <note>
            De planerade buffertfonderna tillsammans med de tankar som finns
            för att skapa ett utjämningssystem kring LSS är tankar utifrån
            ett uppifrånperspektiv.
          </note>
          <note>
            Trots att 96 % av landets kommuner sagt nej till ett sådant system
            har uppenbarligen regeringen för avsikt att genomföra det. Kommun-
            och landstingspolitikernas tilltro till statsmakten kommer knappast
            att öka efter införandet av en sådan här åtgärd. Det här synsättet
            präglar regeringens syn på kommunernas verksamhet. En total avsaknad
            av tillit och respekt för folkvalda personer på den här nivån
            är, som jag ser det, besvärande.
          </note>
          <note>
            En framtidsinriktad politik måste bygga på förtroende.
          </note>
          <note>
            Riksdagen och regeringen måste ge kommunerna och landstingen
            möjlighet att utifrån sina förutsättningar skapa sin välfärd.
            Den ska byggas utifrån begreppet lika rätt till utveckling för
            alla. Centerpartiets motion ger visionen och inriktningen och
            skapar därmed för de förtroendevalda i kommuner och landsting
            såväl de redskap som det förtroende som behövs för utvecklandet
            av den egna bygden.
          </note>
          <note>
            Centerpartiet vill i motsats till regeringen stärka det kommunala
            självstyret. Vi vill ge alla tillgång till en likvärdig skola,
            en likvärdig vård och en likvärdig omsorg. De verksamheter som
            staten via reformer överför till kommunerna ska staten också finansiera
            fullt ut. Finansieringsprincipen ska alltså tillämpas strikt.
          </note>
          <note>
            De statsbidrag som i dag ges följer en nominell nivå genom åren.
            Det innebär att den kommunala kassan urholkas år efter år. Med
            den utveckling som ägt rum exempelvis inom LSS-området, där man
            haft en kostnadstillväxt om 11 % per år, blir hålet i den kommunala
            kassakistan stort. Så här får det inte vara.
          </note>
          <note>
            LSS behöver utredas ytterligare.
          </note>
          <note>
            · Är det i framtiden kommunerna eller staten som ska ha huvudansvaret?
          </note>
          <note>
            · Hur ska vi för dem som arbetar inom det här området skapa en
            personalsituation som är värdig arbetsmarknaden anno 2003?
          </note>
          <note>
            · Hur klarar vi finansieringen?
          </note>
          <note>
            Jag konstaterar att den nyligen avslutade LSS-
          </note>
          <note>
            utredningen inte har gett de svar som vi måste få.
          </note>
          <note>
            Därför erfordras en ny översyn.
          </note>
          <note>
            Kommunernas skattebas måste breddas. Centerpartiet vill att frågan
            utreds snabbt eftersom skattebasen direkt påverkar statens behov
            av statsbidrag, ger återverkningar på skatteutjämningssystemet
            och minskar behovet av transfereringar. Härigenom minskar toppstyrningen,
            och kommunpolitikerna får de rätta redskapen för att kunna klara
            den kommunala ekonomin på ett bra sätt. Det är de som finns ute
            i verkligheten som bäst klarar att hantera de här frågorna.
          </note>
          <note>
            Statliga pekpinnar om vilka driftsformer som ska tillämpas måste
            avskaffas. I ett befolkningsperspektiv är det inte vem som gör
            en sak som är det viktiga, utan att saken verkligen blir gjord.
          </note>
          <note>
            Inom vården har stopplagar och dogmatiska låsningar till alternativa
            driftsformer präglat mycket av debatten under de senaste åren.
            Frågan är vad debattörerna egentligen diskuterar i detta sammanhang.
          </note>
          <note>
            Centerpartiet anser att vården ska finansieras via skatter, att
            den ska styras demokratiskt och att den ska vara tillgänglig för
            alla. Utifrån det synsättet kan driftsformen se ut hur som helst.
          </note>
          <note>
            För den sjuke är det primära att vården ges snabbt, att den har
            en bra kvalitet och är tillgänglig när den behövs. Den sjuke är
            inte en kund utan en människa som behöver vård. Att i det sammanhanget
            diskutera driftsformer är tämligen onödigt. Driftsformerna är
            en fråga för politiker, och vår roll är att skapa förutsättningar
            som ger bästa och mesta vård för pengarna.
          </note>
          <note>
            Det är, som jag ser det, inte människovärdigt att motsätta sig
            alternativ som skapar ekonomiskt utrymme att erbjuda alltfler
            människor snabbare tillgång till vård.
          </note>
          <note>
            I dag är mellan 0,2 och 0,5 % av vården privat.
          </note>
          <note>
            Resterande 99,5-99,8 % styr de förtroendevalda över.
          </note>
          <note>
            Låt våra landstingspolitiker göra det på sådant sätt att vården
            utvecklas och inte som nu tenderar att avvecklas.
          </note>
          <note>
            Jag vill i det sammanhanget påminna majoriteten om Ernst Wigforss
            ord att "Varje bortslösad krona är en stöld från arbetareklassen."
            Som situationen är i kommuner och landsting måste vi vända på
            varje krona för att få den att räcka till betydligt mycket mera
            än tidigare. Vi har inte råd med några dogmatiska låsningar på
            det här området. Om vi utsätter oss för sådana slösar vi med skattemedel.
          </note>
          <note>
            Herr talman! I veckan uttalade en av landets tyngre företagsledare
            att "politikerna idag saknar visioner och ägnar sig åt lösningar
            som försämrar tillväxten och därmed ytterligare undergräver grunden
            för vår välfärd". Finns det något av sanning i det här uttalandet
            är det dags för många i den här salen att tänka om.
          </note>
          <note>
            Jag säger inte att vi från Centerpartiet har lösningarna på alla
            frågor, men vi är på god väg. Vi vill utveckla vårt land, och
            det kan inte ske genom toppstyrning. Det krävs decentralisering
            och tillit till människor på alla nivåer. Vi måste lita på varandra
            och dra åt samma håll. Det är inte fia med knuff som vi håller
            på med utan det gäller allas välfärd. För denna fråga har, som
            jag ser det, alla ett ansvar, och till den har alla något att
            tillföra.
          </note>
          <note>
            Herr talman! Centerpartiets förslag till beslut är mycket väl
            värt att läsas. Jag inskränker mig för tids vinnande i det här
            läget till att yrka bifall till reservation 17 beträffande kommunernas
            skattebas.
          </note>
          <note type="speaker">
            Anf. 46 SONIA KARLSSON (s):
          </note>
          <note>
            Herr talman! Jag vill först bara säga till Tomas
          </note>
          <note>
            Högström att han inte talade om att statsrådet i interpellationsdebatten
            sade att kommuner och landsting skulle få 4,3 miljarder extra
            2004 men att Moderaterna i den reservation som han hänvisade till
            sade nej till detta.
          </note>
          <note>
            Herr talman! Kommunerna och landstingen har hand om de grundläggande
            välfärdsverksamheterna skolan, vården och omsorgen. Det är tre
            grundstenar som välfärden vilar på. Det är oerhört viktigt för
            medborgarna att skolan, vården och omsorgen är av bästa kvalitet,
            att de kan känna sig trygga för sina barn i skolan och för sina
            äldre när dessa blir gamla och svaga.
          </note>
          <note>
            En bra utbildning och trygga uppväxtvillkor för alla barn och
            ungdomar är viktigt för tillväxt och framsteg, och detta är något
            som alla kommuner bör kunna erbjuda sina medborgare. Landets kommuner
            och landsting har dock mycket olika förutsättningar för att kunna
            bereda sina medborgare en bra kommunal service. Det kommunala
            utjämningssystemet är en förutsättning för reell självstyrelse
            i landets alla kommuner. Det handlar om att alla invånare i Sverige
          </note>
          <note>
            - från norr till söder - ska kunna få en bra skola samt god vård
            och omsorg. Det behövs därför en rättvis fördelning av landets
            tillväxt, och då måste vi ha en utjämning mellan kommunerna och
            landstingen.
          </note>
          <note>
            I en jämförelse står sig våra svenska kommuner väl mot kommuner
            i de flesta andra länder. Våra kommuner har - vad som än har sagts
            i dag här från talarstolen - starkare självstyrelse, de tar ett
            större ansvar och de ger som regel också sina medborgare mycket
            bättre service. Den svenska kommunsektorn har också internationellt
            sett en mycket hög andel egenfinansiering av verksamheter i form
            av skatteintäkter.
          </note>
          <note>
            När det gäller regionala skillnader visar uppgifter från EU:s
            statistikorgan Eurostat på en stor skillnad mellan de fattigaste
            och rikaste regionerna i flertalet länder. Enligt Eurostats uppgifter
            är Sverige det land som har den minsta spridningen mellan olika
            regioner. De regionala klyftorna förefaller i Sverige vara mindre
            än i flertalet övriga länder i EU. En av förklaringarna till att
            vi har mindre regionala klyftor är just vårt kommunala utjämningssystem,
            genom vilket det sker en långtgående utjämning av skatteinkomster
            och sådana merkostnader som kommunerna inte själva kan påverka.
          </note>
          <note>
            Däremot är det viktigt att vi uppmärksammar de regionala obalanser
            som finns i Sverige i dag. De senaste åren har storstäderna med
            Stockholm i spetsen och flertalet större städer vuxit kraftigt.
            Jämsides med detta har närmare 200 av Sveriges numera 290
          </note>
          <note>
            kommuner en minskande eller stagnerande befolkningsutveckling.
            Kommuner och landsting som tappar befolkning får efter hand allt
            svårare att upprätthålla en hög kvalitet inom skolan, äldreomsorgen
            och sjukvården. För 2003 finns därför ett särskilt statsbidrag
            för kommuner och landsting med befolkningsminskning, vilket ju
            bland annat Jörgen Johansson och Centern är motståndare till.
            Utjämningskommittén har som en uppgift att analysera hur kommuner
            och landsting med kraftig befolkningsminskning kan ges likvärdiga
            förutsättningar att tillhandhålla vård, omsorg och utbildning.
          </note>
          <note>
            Kommunsektorns finanser förbättrades under de sista åren av 1900-talet,
            och denna positiva utveckling fortsatte även under de första åren
            av 2000-talet.
          </note>
          <note>
            De förbättrade kommunala finanserna var främst ett resultat av
            en god tillväxt, en ökad sysselsättning och statliga resurstillskott
            som förstärkte inkomsterna och minskade kommunernas kostnader
            för arbetsmarknadspolitiken och socialbidragen.
          </note>
          <note>
            Den ekonomiska utvecklingen präglas nu av osäkerhet och internationell
            lågkonjunktur. Investerare avvaktar. Konsumenter håller igen.
            Tillväxt och sysselsättning påverkas negativt. Osäkerheten i ekonomin
            sätter också sina spår i kommunerna.
          </note>
          <note>
            För att stärka kommunernas ekonomi föreslår regeringen att det
            tillfälliga sysselsättningsstödet till kommuner och landsting
            förlängs till att gälla även under nästa år. För 2004 kommer hela
            stödet att utgå som ett generellt stöd och uppgå till 3 miljarder
            kronor. Regeringen föreslår dessutom ytterligare 300
          </note>
          <note>
            miljoner kronor under 2003 till kommunerna för att förstärka
            det tillfälliga sysselsättningsstödet.
          </note>
          <note>
            Även den så kallade 200-kronan, som alla skattskyldiga betalar
            i inkomstskatt, kommer också nästa år att överföras till kommuner
            och landsting. Det innebär att kommunsektorns ekonomi förstärks
            med
          </note>
          <note>
            1,3 miljarder kronor. Sammanlagt tillförs kommuner och landsting
            4,3 miljarder kronor för att ge ytterligare möjlighet att utveckla
            verksamheten och förbättra kvaliteten. Detta är Moderaterna och
            Centerpartiet emot.
          </note>
          <note>
            Den särskilda satsningen på vård och omsorg fortsätter 2004 med
            ca 4 miljarder kronor. Vidare avsätts
          </note>
          <note>
            1,25 miljarder kronor för att korta väntetiderna och förbättra
            tillgängligheten inom sjukvården. Till detta ska sedan läggas
            den kraftiga satsningen på skolan under perioden 2001-2006. Bidraget
            ökar med 1
          </note>
          <note>
            miljard kronor årligen till dess att det når en nivå om
          </note>
          <note>
            5 miljarder kronor år 2006. Här, Gunnar Nordmark, har Skolverkets
            uppföljning visat att fler lärare har anställts, framför allt
            i grundskolan. Kommunerna har också satsat på mer personal till
            elevvård. Nästan
          </note>
          <note>
            3 000 heltidstjänster har tillkommit under det första bidragsåret.
          </note>
          <note>
            Herr talman! Det är glädjande att just i dag, den
          </note>
          <note>
            11 juni, invigs den kommunala databasen som ytterligare ska underlätta
            uppföljningen av den kommunala verksamheten. Förutom att presentera
            själva databasen med nyckeltal kommer också Rådet för kommunala
            analyser att publicera två studier. Den ena studien är en jämförelse
            av kommunala verksamheter mellan kommuner med olika ekonomiska
            resultat, och den andra studien är en analys av kostnader, volymer
            och kvalitet med utgångspunkt i de nyckeltal som finns i databasen.
            Med den kommunala databasen blir det möjligt att jämföra kommuner
            med varandra på ett rationellt och tillförlitligt sätt. Databasen
            kommer också att underlätta kommunernas egen uppföljning och utvärdering
            liksom statens uppföljning av sektorn som helhet utifrån nationella
            mål för olika verksamheter.
          </note>
          <note>
            Som sades tidigare finns det i betänkandet 29 reservationer.
            Som också har sagts avvisar Moderaterna och Centerpartiet förlängningen
            av det tillfälliga sysselsättningsstödet. Det innebär att kommunerna
            med vårt förslag - Socialdemokraterna, Vänsterpartiet och Miljöpartiet
            - får 3 miljarder mer i generellt sysselsättningsstöd för att
            möta en ansträngd ekonomisk situation. Jag är övertygad om att
            kommunerna hellre tar emot ett tillfälligt stöd än inget stöd
            alls, som skulle bli fallet om Moderaterna och Centerpartiet finge
            bestämma.
          </note>
          <note>
            De borgerliga partierna har lagt fram var sin reservation angående
            utjämningssystemet. Det spretar som vanligt åt fyra olika håll.
          </note>
          <note>
            Jag förvånas hela tiden över att Lena Ek, Jörgen
          </note>
          <note>
            Johansson och Centerpartiet, som i reservationen skriver att
            "dagens utformning av utjämningssystemet fungerar generellt sett
            bra", ändå tror sig komma överens med Moderaterna som anser att
            det kommunala utjämningssystemet bör avskaffas. Det går inte ihop,
            Jörgen Johansson! Ni samarbetar med det kommunala utjämnningssystemets
            största fiende. När
          </note>
          <note>
            Lena Ek skriver att systemet ska utjämna såväl skillnader i skattekraft
            som strukturella skillnader, som jag också instämmer i, är det
            just det som Moderaterna är helt emot och därför vill att systemet
            avskaffas!
          </note>
          <note>
            Utskottet anser, som så många gånger tidigare, att det inte är
            aktuellt att ompröva de grundläggande principerna för det nuvarande
            utjämningssystemet.
          </note>
          <note>
            Jag vill också erinra om att det pågår en utredning vars främsta
            syfte är att se över målen för kostnadsutjämningen samt vid behov
            föreslå förändringar i systemet. Uppdraget ska redovisas i oktober
            i år. Jag ser fram emot livliga diskussioner under hösten om utredningens
            förslag.
          </note>
          <note>
            De borgerliga partierna har lagt fram var sin reservation angående
            pengsystem och alternativa driftsformer.
          </note>
          <note>
            Längst går Moderaterna, som snart sagt vill ha en peng till allt:
            skolpeng, äldrepeng, friskpeng och så vidare - allt för att den
            enskilde ska gå runt och välja den "producent" man föredrar.
          </note>
          <note>
            Kristdemokraterna anser i sin motion att näringslivet måste vitaliseras
            för att använda skattepengar på ett effektivt sätt och ta till
            vara nya sätt att bedriva en viss verksamhet.
          </note>
          <note>
            Det verkar mer och mer som att vård, skola och omsorg skulle
            kunna vara en inkomstbringande bransch för näringslivet - om man
            läser de borgerliga motionerna, där man bortser från det som är
            kärnan i välfärden, nämligen att kommunernas och landstingens
            huvuduppgift är att ge alla kommuninvånare en bra service med
            hög kvalitet inom skolan, vården, barn- och äldreomsorgen.
          </note>
          <note>
            Finansutskottet anser att frågan om hur kommunerna väljer att
            organisera sin verksamhet inom de ramar som ges av de nationella
            målen och kvalitetskraven i hög grad är en fråga för den kommunala
            självstyrelsen.
          </note>
          <note>
            Moderaterna och Centerpartiet har en gemensam reservation om
            kommunal självstyrelse. Finansutskottet instämmer i konstitutionsutskottets
            uppfattning i denna fråga, nämligen att det generellt sett gäller
            att staten och kommunerna samverkar på skilda områden och i olika
            former för att uppnå gemensamma samhälleliga mål. Utifrån det
            synsättet är det varken lämpligt eller möjligt att en gång för
            alla dra orubbliga preciserade gränser i grundlag kring en kommunal
            självstyrelsesektor.
          </note>
          <note>
            Samtidigt kan jag inte låta bli att undra över att
          </note>
          <note>
            Lena Ek, Jörgen Johansson och Centerpartiet har skrivit ihop
            sig med Moderaterna i denna fråga. Moderaternas syn på kommunal
            självstyrelse handlar om vad som blir kvar när de har infört nationell
            skolpeng, äldrepeng, med flera pengsystem, och dessutom har infört
            en "lagstadgad utmaningsrätt som skall ge privata företag möjlighet
            att framtvinga upphandling av sådan kommunal verksamhet som inte
            utgör myndighetsutövning".
          </note>
          <note>
            Vart tar då den kommunala självstyrelsen vägen,
          </note>
          <note>
            Jörgen Johansson? Med Moderaternas syn på kommunal självstyrelse
            finns det inte mycket kvar för vare sig Centern eller andra kommunpolitiker
            att styra över. Funderar inte Jörgen Johansson alls över eventuella
            skillnader mellan Centerns och Moderaternas synsätt vad gäller
            innehållet i den kommunala självstyrelsen?
          </note>
          <note>
            Herr talman! Jag ber att få yrka bifall till förslaget i finansutskottets
            betänkande och avslag på reservationerna.
          </note>
          <note type="speaker">
            Anf. 47 TOMAS HÖGSTRÖM (m) replik:
          </note>
          <note>
            Herr talman! Jag vill helt kort vända mig till Sonia
          </note>
          <note>
            Karlsson eftersom hon inledningsvis gjorde en stor sak av regeringens
            förslag och regeringens politik som bygger på att man är alla
            goda gåvors givare.
          </note>
          <note>
            Hela hennes anförande präglades av detta.
          </note>
          <note>
            Det är lite märkligt när hon recenserar statsrådet
          </note>
          <note>
            Lövdéns interpellationssvar utifrån att det finns ett generellt
            sysselsättningsstöd som är bra för kommunerna och 200-kronan -
            en annan generell insats.
          </note>
          <note>
            Men statsrådet säger att generella tillskott inte är tillräckligt
            för att vända utvecklingen.
          </note>
          <note>
            Om nu generella tillskott inte är tillräckligt för att vända
            utvecklingen hade det varit intressant att höra
          </note>
          <note>
            Sonia Karlsson redovisa vilka övriga åtgärder man avser att föreslå
            och genomföra. Av statsrådets svar kan man utläsa att det behövs
            andra insatser. Vilka är de andra insatserna? Vilka är de genomgripande
            förändringarna som Socialdemokraterna anser behöver göras men
            som inte redovisas? Sonia Karlsson och jag kan vara helt överens
            om att det behövs genomgripande förändringar. Upp till bevis!
          </note>
          <note type="speaker">
            Anf. 48 SONIA KARLSSON (s) replik:
          </note>
          <note>
            Herr talman! Varför jag sade att statsrådet hade tagit upp frågan
            om de 4,3 miljarder kronorna var därför att Tomas Högström underlät
            att säga detta.
          </note>
          <note>
            Jag har läst interpellationen. Där stod det så.
          </note>
          <note>
            Detta är självklart inte tillräckligt, men det är en hjälp på
            vägen nästa år - som dessutom Moderaterna säger nej till. Det
            ligger mer på Tomas Högström att förklara varför han tycker att
            4,3 miljarder inte är till någon hjälp.
          </note>
          <note>
            Det är självklart att kommuner och landsting bland annat måste
            se över sin kostnadsutveckling.
          </note>
          <note>
            Problemet är ju nu att de har mindre inkomster men fortfarande
            lika höga kostnader som tidigare, när de hade en högre ersättning
            från skatteunderlaget än just nu på grund av den lågkonjunktur
            som råder.
          </note>
          <note type="speaker">
            Anf. 49 TOMAS HÖGSTRÖM (m) replik:
          </note>
          <note>
            Herr talman! Vi har i vår reservation med anledning av det tillfälliga
            sysselsättningsstödet konstaterat: "Kommuner kan dock inte bygga
            sin verksamhet på tillfälliga stöd utan de behöver tydliga och
            stabila spelregler för en hållbar och balanserad ekonomi."
          </note>
          <note>
            Det går inte att köra en politik utifrån vad vi ser Socialdemokraterna
            göra nu, i den situation som är, att tillfälligt lappa och laga
            i ett system som håller på att falla sönder.
          </note>
          <note>
            Kommunförbundets rapporter visar att det som i dag framstår som
            oroande kommer att bli än värre om drygt ett tiotal år. Då är
            det väl också dags att vi nu börjar göra de förändringar som är
            nödvändiga - och det är genomgripande förändringar som behövs.
            Men
          </note>
          <note>
            Sonia Karlsson och socialdemokratin väljer att mörka, väljer
            att inte lämna besked.
          </note>
          <note type="speaker">
            Anf. 50 SONIA KARLSSON (s) replik:
          </note>
          <note>
            Herr talman! Jag sade i min inledning att det till och med 2001
            har varit en god utveckling i kommunerna. Mellan 1996 och 2000
            har skatteintäkter och statsbidrag tillsammans ökat med 100 miljarder
            kronor. Det beror på att det har varit en hög tillväxt och en
            minskad arbetslöshet, och vi har fortfarande minskade kostnader
            för socialbidragen. Att skatteintäkterna till kommunerna minskar
            beror på att vi nu har en lågkonjunktur.
          </note>
          <note>
            Fortfarande har de svenska kommunerna en mycket stor andel av
            sina intäkter via skattebasen.
          </note>
          <note>
            Det som är viktigt är, vilket vi alla går och väntar på, att
            denna lågkonjunktur vänds till en högkonjunktur.
          </note>
          <note>
            Då kommer också underlaget för kommunernas ekonomi att växa.
            Sedan är det viktigt att man samtidigt tittar på innehållet i
            sin verksamhet, om man är så effektiv som möjligt och använder
            pengarna på bästa sätt.
          </note>
          <note type="speaker">
            Anf. 51 JÖRGEN JOHANSSON (c) replik:
          </note>
          <note>
            Herr talman! I mitt inlägg uppehöll jag mig mycket kring det
            kommunala självstyret. Tittar vi på den gamle förtroendemannen
            för några decennier sedan, var det en ärbar man med mycket stort
            förtroende. I dag är det en person som ska stå till svars för
            en massa frågeställningar och saker som någon annan har beslutat
            om. Situationen för våra förtroendevalda ute i kommuner och landsting
            är alltså i det närmaste ohållbar, som jag ser det. Det kommer,
            om den här utvecklingen får fortsätta, att bli allt svårare att
            rekrytera folk till de här uppdragen.
          </note>
          <note>
            Min fråga är då: Anser du det vara rimligt, som
          </note>
          <note>
            Skatteutjämningsutredningen har kommit fram till, att det i dag
            finns 127 specialdestinerade statsbidrag, som i detalj styr hur
            kommunerna ska agera? Från kommunalt håll får man lägga ned enorma
            summor för att över huvud taget kunna rekvirera de pengarna.
          </note>
          <note>
            Är detta förenligt med ett bra kommunalt självstyre?
          </note>
          <note>
            I fråga om finansieringsprincipen är det samma tema, att man
            genomför reformer som inte är finansierade fullt ut. Det finns
            exempelvis en sak som denna kammare har beslutat om, nämligen
            att vi ska ha en folkomröstning i höst. Kostnaden för folkomröstningen
            får respektive kommun stå för. Det är inte kommunerna som har
            sagt att vi ska folkomrösta om
          </note>
          <note>
            EMU, utan det är den här församlingen. Är det inte rimligt att
            det är den som tar besluten som också står för kostnadsbilden?
          </note>
          <note type="speaker">
            Anf. 52 SONIA KARLSSON (s) replik:
          </note>
          <note>
            Herr talman! Jag skulle vilja tillägga för Jörgen
          </note>
          <note>
            Johansson att jag hoppas att det i dag också är en ärbar kvinna
            som står för förtroendet i kommunerna, så att det inte bara är
            män. Jag tycker att utvecklingen har gått framåt.
          </note>
          <note>
            På frågan om de specialdestinerade bidragen kan jag svara att
            det finns en andel sådana, men den allra största delen är de generella
            statsbidragen i påse, som vi har varit överens om att införa.
            Det är fortfarande de generella statsbidragen som är huvuddelen
            och som gäller. Sedan måste riksdagen i vissa delar ha möjlighet
            att också ge riktade bidrag, exempelvis till skolan, om vi tycker
            att det är en viktig verksamhet som vi behöver stötta tillfälligt.
            Sedan ska de också in i de generella statsbidragen.
          </note>
          <note>
            Vad gäller folkomröstningar har vi haft sådana tidigare, och
            kommunerna är med och betalar dem.
          </note>
          <note type="speaker">
            Anf. 53 JÖRGEN JOHANSSON (c) replik:
          </note>
          <note>
            Herr talman! Vad gäller statsbidragen till skolan är de i dag
            så utformade, att oavsett om behovet att tillgodogöra sig statsbidragen
            och få behålla dem finns eller ej måste man trots allt bygga ut.
            Man beskär kommunernas möjlighet att använda skolan i den totala
            omstruktureringen. När man då ställer kravet om en ekonomi i balans
            måste man också ge kommun- och landstingspolitikerna tillräckliga
            redskap för att de ska kunna arbeta med sin verksamhet. Som bidragen
            i dag är utformade finns inte den möjligheten.
          </note>
          <note>
            Jag vill också passa på tillfället att svara på den fråga som
            du ställde i talarstolen vad gäller Centerpartiet och utjämningssystemet.
            Vi har betonat att det nuvarande systemet har skönhetsfläckar
            och behöver ses över. Men vår målsättning är givetvis att höja
            skattebasen för kommuner och landsting så att man kan minska den
            här typen av utjämningssystem. Det blir ju följden. Såväl bidrag
            som utjämningssystem minskar ju. Jag tror att vi är överens om
            att man måste ha ett skatteutjämningssystem som jämnar ut strukturskillnader
            och som jämnar ut skillnader i skattekraft för att kunna erbjuda
            en lika vård, en lika omsorg och en lika skola - precis det jag
            framhöll i mitt anförande.
          </note>
          <note type="speaker">
            Anf. 54 SONIA KARLSSON (s) replik:
          </note>
          <note>
            Herr talman! Jag är tacksam för att Jörgen Johansson och Centern
            tycker det. Det var också det jag underströk. Mitt bekymmer är
            det sällskap ni har kommit i, när ni håller med Moderaterna, som
            helt vill avskaffa det här. Det var det som var problemet.
          </note>
          <note>
            Jag tycker att ni ska fundera på det, särskilt nu inför er stämma.
          </note>
          <note>
            Vad gäller skolpengen har det varit viktigt, som jag sade, att
            rikta pengar till en verksamhet som vi verkligen har känt behöver
            värnas. Vi kan nu också konstatera att man har ökat antalet lärare
            och andra inom skolan med 3 000 inom det första bidragsåret.
          </note>
          <note>
            Men det är givetvis på sikt. Jag håller med om att det ska in
            i de generella statsbidragen sedan, för att kommunerna på ett
            bra sätt ska kunna avgöra hur verksamheten ska se ut.
          </note>
          <note>
            Vad gäller skattebasen har, precis som jag sade,
          </note>
          <note>
            Sveriges kommuner redan i dag en bred skattebas.
          </note>
          <note>
            Den är bredare än i de flesta kommuner i andra länder. Av kostnaderna
            täcks 87 % av skatteintäkterna och 12 % av statsbidragen.
          </note>
          <note>
            Anf. 55 GUNNAR NORDMARK (fp)
          </note>
          <note>
            replik:
          </note>
          <note>
            Herr talman! När man hör Sonia Karlssons uttalande om situationen
            när det gäller lärare i skolan är det lite grann som om man var
            förflyttad till 1700-
          </note>
          <note>
            talet och romanen Candide, där vi lever i den bästa av världar
            och odlar vår trädgård. Så är det inte riktigt, tyvärr.
          </note>
          <note>
            Det är bra att kommunerna har fått extra tillskott av pengar
            till personal. Men trots att de har fått detta är i dag 20 % av
            dem som undervisar i våra skolor inte behöriga för det de undervisar
            i. Det är klart konstaterat, bland annat från Göteborgs universitet,
            att det finns ett tydligt samband mellan elevernas resultat, elevernas
            förmåga att lära sig och den utbildning som den undervisande läraren
            har. Det här är ett stort problem.
          </note>
          <note>
            Vidare är det ett stort problem att vi om ett par år kommer att
            sakna 55 000 behöriga lärare i våra skolor, alltså ännu fler än
            i dag. Vi kan se att ett antal lärarutbildningar inte får tillräckligt
            med sökande, till exempel till språklärarutbildningar. På ett
            par håll på lärarhögskolor och liknande läggs språklärarutbildningar
            ned därför att man inte hittar tillräckligt många som vill söka.
            I förlängningen innebär det att språkundervisningen i det här
            landet kommer att drabbas oerhört. Vi har svårt att rekrytera
            lärarkandidater till utbildningar i framför allt de naturvetenskapliga
            och tekniska ämnena. Även här - och det här är oerhört viktiga
            ämnen för Sveriges framtid - kommer det att finnas en brist.
          </note>
          <note type="speaker">
            Anf. 56 SONIA KARLSSON (s) replik:
          </note>
          <note>
            Herr talman! Jag kan understryka att utbildningsutskottet nyligen
            har haft en stor debatt och har ett särskilt betänkande som handlar
            om lärare, lärarutbildning och hur man ska få fler lärare. Det
            har noga beretts. Det kanske inte riktigt är finansutskottets
            område.
          </note>
          <note>
            Gunnar Nordmarks och Folkpartiets reservation är ju skriven med
            anledning av de extra pengarna till skolan. Det är ändå så, som
            jag har sagt, att det första bidragsåret har det blivit 3 000
            fler anställda, till stor del lärare. Och inom den här perioden
            kommer vi att få 15 000 fler anställda bara av den delen. Det
            anser jag är väldigt bra. Sedan är det mycket arbete, som särskilt
            utbildningsutskottet gör, just med hur man ska få fler att vilja
            bli lärare och att vidareutbilda sig.
          </note>
          <note>
            Anf. 57 GUNNAR NORDMARK (fp)
          </note>
          <note>
            replik:
          </note>
          <note>
            Herr talman! Givetvis är detta i första hand utbildningsutskottets
            fråga, men vi diskuterar ju här läget i kommunerna. Och lärare
            är ändå en av kommunernas nyckelgrupper när det gäller anställda.
            De är basen i en av de viktigaste verksamheterna som kommunerna
            bedriver. Det är klart att man måste vara bekymrad när det finns
            prognoser som visar att vi får oerhört svårt att fylla platserna
            där.
          </note>
          <note type="speaker">
            Anf. 58 SONIA KARLSSON (s) replik:
          </note>
          <note>
            Herr talman! Då vill jag understryka för Gunnar
          </note>
          <note>
            Nordmark att det är av det skälet som vi har riktat särskilda
            pengar till kommunerna, just till skolans område, till fler lärare
            och annan personal.
          </note>
          <note type="speaker">
            Anf. 59 OLLE SANDAHL (kd) replik:
          </note>
          <note>
            Herr talman! Det är inte bara kommunernas ekonomi, utan även
            diskussionen, som behöver ett litet mått av sanering, tycker jag.
          </note>
          <note>
            Jag börjar i den ena ändan. När det gäller egna val säger Sonia
            Karlsson att vårt parti är för att skattepengarna helt enkelt,
            om jag tolkade det rätt, används för att stimulera näringslivets
            vinstintresse. För att sanera det missförståndet vill jag citera
            direkt ur vår motion. Vi skriver: "i de fall det är fråga om gemensamma
            servicetjänster och det bedöms att valfrihet, effektivitet, kvalitet
            och ekonomi skulle gynnas." Det handlar alltså om en situation
            där också skattebetalarnas intressen av kvalitet och ekonomi gynnas.
            Den alternativa driftsformen är ett verktyg och inte ett egenvärde.
          </note>
          <note>
            Då kan vi, Sonia Karlsson och jag, diskutera väsentligheter i
            stället för missförstånd.
          </note>
          <note>
            En fråga hänger kvar i luften. Det gäller det här med urholkningen.
            Sonia Karlsson säger att det har tillförts pengar. Jag läser ur
            Kommunförbundets rapport där man skriver att urholkningseffekten
            uppgår till 16 miljarder kronor 2006 och att statsbidragen sammantaget
            därmed försvagas realt med 18 miljarder kronor mellan 1993 och
            2006. Då kan ju inte
          </note>
          <note>
            Kommunförbundet och Sonia Karlsson båda ha rätt.
          </note>
          <note>
            Då undrar jag i all ödmjukhet vem Sonia Karlsson tror har räknat
            rätt.
          </note>
          <note type="speaker">
            Anf. 60 SONIA KARLSSON (s) replik:
          </note>
          <note>
            Herr talman! Allra först vill jag läsa vad som står på s. 18
            i vårt betänkande:
          </note>
          <note>
            "Olle Sandahl m.fl.(kd) anför i motion Fi24 att näringslivet
            måste vitaliseras så att använda skattepengar på ett effektivt
            sätt och snabbare kan ta till vara nya sätt att bedriva en viss
            verksamhet."
          </note>
          <note>
            Det är direkt citerat från er motion. Det var det ena, och det
            var det jag hänvisade till. Jag tyckte kanske att det fick en
            liten övervikt. Det viktiga måste ändå vara att verksamheten i
            kommunerna är för eleverna i skolan. Den är för de äldre i äldreomsorgen,
            och den är för dem som behöver sjukvård.
          </note>
          <note>
            Sedan gäller det urholkningen av statsbidragen.
          </note>
          <note>
            Under den borgerliga tiden 91-94, om jag får påminna om den,
            gjordes faktiskt statsbidragen nominella -
          </note>
          <note>
            det var det första. 1993 minskade man också det generella statsbidraget
            med 7 ½ miljarder kronor. Vi har faktiskt sedan dess ökat statsbidragen,
            och nivån har från 1996 till i år ökat med ca 31 miljarder kronor.
          </note>
          <note>
            Att annat kostar och att detta används är en sak, men då tycker
            jag att Olle Sandahl mer skulle fråga sig hur det hade varit om
            regering och riksdag inte hade tillfört de här 31 miljarderna
            under de här åren.
          </note>
          <note type="speaker">
            Anf. 61 OLLE SANDAHL (kd) replik:
          </note>
          <note>
            Herr talman! Jag är glad för varje miljard som tillförs. Det
            är ett av skälen till att vårt parti tillför ytterligare ett antal
            miljarder mer än regeringspartiet till den här sektorn och dess
            verksamhet som vi båda vurmar för.
          </note>
          <note>
            Jag tolkar Sonia Karlssons svar som att bedömningen är att Sonia
            Karlsson har räknat rätt och att
          </note>
          <note>
            Kommunförbundet har räknat fel. Vi får kanske räkna om på olika
            håll.
          </note>
          <note>
            Jag tänkte också ställa en fråga rörande det här med skatteandelen
            som försörjningsandel i den kommunala sektorn i en internationell
            jämförelse. Mönstret har trots allt varit att den delen har minskat
            i Sverige.
          </note>
          <note>
            Det finns då en oenighet när det gäller statsbidragens urholkning
            eller inte, men den relativa andelen av skattefinansieringen av
            kommunernas verksamhet har under 90-talet minskat. Är det en utveckling
            som
          </note>
          <note>
            Sonia Karlsson vill vända på? Och överensstämmer därmed hennes
            önskemål med våra, nämligen att kommunerna ska få en större andel
            egen skattefinansierad bas trots att vi redan nu anses ligga lite
            över de andra länderna, som om de nu skulle vara en norm för oss?
          </note>
          <note type="speaker">
            Anf. 62 SONIA KARLSSON (s) replik:
          </note>
          <note>
            Herr talman! Som jag sade täcktes 87 % av kommunernas och landstingens
            kostnader 2002 av skatteintäkter. Sedan var 12 % statsbidrag.
            Man måste väl säga att det är en stor andel av kostnaderna som
            skatteintäkterna täcker.
          </note>
          <note>
            Jag tror också att man kan säga, om man tittar noga på hur det
            var förr, att vi har ökat basen till kommunerna. Vi har ju nu
            minskat egenavgifterna.
          </note>
          <note>
            Två tredjedelar har försvunnit. Det är bara en tredjedel kvar.
            Det har ökat skatteinkomsterna för kommunerna, så jag tror faktiskt
            att det är lite åt det andra positiva hållet.
          </note>
          <note type="speaker">
            Anf. 63 SIV HOLMA (v):
          </note>
          <note>
            Herr talman! Jag yrkar bifall till förslaget i betänkandet och
            avslag på samtliga reservationer.
          </note>
          <note>
            Under slutet av 1990-talet och fram till 2001 förbättrades kommunsektorns
            ekonomi. Landstingen har mellan 1995 och 2001 redovisat negativa
            resultat på mellan 3 och 5 miljarder per år. Men 2002 ökade underskottet
            till närmare 8 miljarder, och bara fem av
          </note>
          <note>
            21 landsting klarade att upprätthålla sin ekonomi i balans. Stockholm
            och Skåne med sammanlagt ca 3
          </note>
          <note>
            miljoner innevånare svarade för ca 80 % av landstingssektorns
            sammanlagda underskott. Intressant att notera är att gemensamt
            för dessa landsting är att de båda leddes av en borgerlig majoritet
            under föregående mandatperiod. Stockholm har ju en tendens att
            skylla allt på utjämningssystemet. Men vad skyller
          </note>
          <note>
            Skånes landsting på?
          </note>
          <note>
            Hur ser det då ut på kommunsidan? Mellan 1996
          </note>
          <note>
            och 2001 ökade antalet kommuner med positivt resultat från 80
            till drygt 200. Denna positiva utveckling bröts 2002, då antalet
            kommuner med negativt resultat började öka något. En tredjedel
            av kommunerna och tre fjärdedelar av landstingen redovisade obalans
            i sin ekonomi 2002. Det samlade underskottet uppgick till 7 miljarder.
            Det kan jämföras med överskotten på ca 1,5 miljard för vardera
            åren 2000 och
          </note>
          <note>
            2001. Försämringarna beror främst på att sämre sysselsättningsutveckling
            ger mindre skatteintäkter.
          </note>
          <note>
            Samtidigt fortsatte verksamheterna i kommuner och landsting att
            växa. I regeringens prognos beräknas kommunsektorns sammanlagda
            underskott till 4 miljarder 2006. En förutsättning för denna siffra
            är att den kommunala konsumtionen beräknas till en halv procent
            per år.
          </note>
          <note>
            Herr talman! Hur ser kommunsektorns ekonomi ut för de närmaste
            åren? Det här året ökar skatteintäkterna med i genomsnitt 0,65
            öre per skattekrona, vilket är den kraftigaste ökningen sedan
            1978. Det beror främst på skattehöjningar i två av de största
            landstingen och i den största kommunen. Skattehöjningarna har
            tillfört kommunsektorn sammantaget 8
          </note>
          <note>
            miljarder, och det är framför allt kommuner och landsting som
            har haft de lägsta skattesatserna som har höjt dem. Skillnaden
            mellan den högsta och lägsta skattesatsen ligger i år på 4,8 procentenheter.
            1995
          </note>
          <note>
            låg skillnaden på 7,5 procentenheter.
          </note>
          <note>
            Det är bra att landsbygds- och glesbygdkommunerna från och med
            2002 visar ett sammantaget positivt resultat.
          </note>
          <note>
            Den kommungruppen var den enda som 2001
          </note>
          <note>
            sammantaget visade ett negativt resultat. Kommundelegationen
            har haft betydelse i arbetet med att sanera kommunernas ekonomi.
            Vi är inte odelat positiva till detta. Runtom i landet vittnas
            det om svåra och hårda nedskärningar. Det är för övrigt en alltför
            vanlig verklighet som många kommun- och landstingspolitiker tvingas
            att fortsätta kämpa med.
          </note>
          <note>
            När det gäller stöd till särskilt utsatta kommuner och landsting
            får de med kraftig befolkningsminskning dela på drygt 300 miljoner
            kronor för vardera åren 2003 och 2004. Till detta tillkommer stimulanspengar
            för att öka samverkan mellan kommuner och mellan landsting på
            sammanlagt 250 miljoner kronor för dessa år.
          </note>
          <note>
            I detta sammanhang vill jag också framhålla utjämningssystemets
            fördelar med att utjämna både skattekraften och de strukturella
            ej påverkbara kostnadsskillnaderna. Om detta system inte hade
            funnits hade den kommunala ekonomiska kartan sett mycket annorlunda
            ut. De regionala klyftorna mellan kommunerna hade varit mycket
            större än de är i dag.
          </note>
          <note>
            Ofta framhåller Stockholms kommuner och landsting att utjämningen
            driver Stockholm mot ekonomisk kris. Grundorsaken till att inkomstutjämningen
            ökar ligger ju i att inkomstskillnaderna mellan invånarna i Stockholm
            och övriga landet ökar. Bästa sättet att minska volymen i inkomstutjämningssystemet
            är att minska klass- och inkomstklyftorna i hela landet.
          </note>
          <note>
            Herr talman! I statsbudgeten får kommunsektorn
          </note>
          <note>
            8 och nästan 7 miljarder under 2003 respektive 2004.
          </note>
          <note>
            Då frågar sig vän av ordning om det är gamla eller nya tillskott.
            Sysselsättningsstödet och 200-kronan förlängs, så de kan ju sägas
            vara tillskott som funnits redan tidigare. Förutom skolsatsningen
            som fortsätter ända till 2006 finns det nya tillskott. Det handlar
            om vårdsatsningen på 2 miljarder 2003 och ytterligare
          </note>
          <note>
            1 miljard 2004. Allmänna förskolan erhåller 1,2 miljarder från
            2003. Sysselsättningsstödet förstärks 2003
          </note>
          <note>
            med 300 miljoner kronor. Det är ett välbehövligt tillskott när
            kommunsektorn ska finansiera de extra kostnader som kommer när
            den tredje sjuklöneveckan införs. Finansiering finns åtminstone
            i år. Hur blir det
          </note>
          <note>
            2004? Det får vi återkomma till när nästa budgetproposition för
            2004 ska utformas.
          </note>
          <note>
            Herr talman! Jag har tagit del av de båda kommunförbundens synpunkter
            och prognoser för den närmaste framtiden. Det är en mörk bild
            som de tecknar. Trots de nämnda skattehöjningarna under det här
            året bedömer de att underskottet 2003 kommer att hamna på sammanlagt
            7 miljarder för sektorn. De gör också en försiktig kalkyl över
            ekonomin till 2006.
          </note>
          <note>
            Underskottet beräknas då uppgå till sammanlagt
          </note>
          <note>
            18 miljarder som skulle motsvara ungefär 1:20 kr i genomsnittlig
            skattehöjning. Orsaken till skillnaden mot regeringens lägre prognostiserade
            underskott till
          </note>
          <note>
            2006 är att förbunden räknar med en större kommunal konsumtionsökning
            för de kommande åren.
          </note>
          <note>
            Orsakerna till underskottet är den höga kostnadsutvecklingen
            som bland annat är beroende av den demografiska utvecklingen,
            löneutvecklingen och den medicintekniska utvecklingen. Från förbundens
            sida hänvisas det ofta till att reformer som riksdagen beslutat
            om inte varit fullt finansierade, såsom maxtaxor, LSS, tandvårdsreformen
            och läkemedelsuppgörelsen. En annan ofta förekommande synpunkt
            är att statsbidragen är nominella och inte tar hänsyn till löne-
            och prisutvecklingen.
          </note>
          <note>
            En reflexion som jag gör är att de inte räknat med det tillskott
            till kommunsektorn som förlängningen av sysselsättningsstödet
            och 200-kronan ger 2004. Även om de har en teknisk konstruktion
            som förbunden är kritiska till handlar det om 4,3 miljarder som
            ändå måste förbättra den sammantagna ekonomiska ställningen.
          </note>
          <note>
            Herr talman! Vänsterpartiet gick till val på att stärka kommunsektorn
            under mandatperioden med minst 13 miljarder. Det är en högt prioriterad
            uppgift för Vänsterpartiet. I detta sammanhang vill jag påminna
            om konsekvenserna av ett eventuellt EMU-
          </note>
          <note>
            medlemskap.
          </note>
          <note>
            Så länge vi har en självständig valuta och en självständig räntepolitik
            har vi viktiga verktyg för att möta en ekonomisk kris. Om vi går
            med i EMU försvinner de verktygen, något som kommunminister
          </note>
          <note>
            Lars-Erik Lövdén också erkänner i en artikel i senaste
          </note>
          <note>
            Kommun-Aktuellt. Om Sverige tar fulla klivet in i
          </note>
          <note>
            EMU försvinner ju den egna räntepolitiken som regleringsinstrument
            för konjunkturvingel, står det i artikeln. Därför har både han
            och finansministern gjort utspel om buffertfondssystem där kommunernas
            skatteinkomster ska utjämnas. Staten håller inne kommunalskattepengarna
            vid så kallade goda år och lämnar tillbaka dem vid dåliga år.
          </note>
          <note>
            Är kommunernas och landstingens pris för EMU-
          </note>
          <note>
            medlemskap att det kommunala självstyret urholkas?
          </note>
          <note>
            Eftersom Socialdemokraterna förstod att de saknade majoritet
            för att höja överskottsmålet med ytterligare en halv procent kommer
            nu buffertfondssystemet i ny kommunal tappning.
          </note>
          <note>
            Att dessa förslag diskuteras talar ju för att vi som är EMU-motståndare
            har rätt, det vill säga att EMU är ett ekonomiskt riskprojekt.
            Båda buffertsystemen innebär mindre pengar till välfärden i kommunerna
            och landstingen. Om vi tappar de främsta verktygen för att dämpa
            ekonomiska kriser har kommunerna all anledning att bli oroliga.
            Den välfärdsmodell som
          </note>
          <note>
            Sverige har byggt upp förutsätter full sysselsättning.
          </note>
          <note>
            Den klarar inte av långa perioder med hög arbetslöshet. Om vi
            fortsätter att stå utanför EMU kan vi med en självständig ränta
            och valuta på ett mer verkningsfullt sätt föra en offensiv politik
            för full sysselsättning i stället för att förvärra krisen ytterligare
            genom nedskärningar.
          </note>
          <note>
            Om varken ränta eller växelkurs är anpassad efter den ekonomiska
            situationen i Sverige och om vi dessutom som EMU-medlemmar har
            ålagt oss hårdare budgetdisciplin, hur ska vi då svara på krisen?
          </note>
          <note>
            Redan i dag sticker de nordiska ländernas gemensamma sektor och
            arbetslöshetsförsäkringar i ögonen på centralbankens makthavare.
            Kraven på att Sverige ska reformeras och anpassas till de andra
            EMU-
          </note>
          <note>
            länderna har blivit allt hårdare. Ett ja till EMU i folkomröstningen
            innebär att de kraven blir norm för hur
          </note>
          <note>
            Sveriges ekonomiska politik ska bedrivas. Det är i grunden odemokratiskt
            att föra över dessa verktyg till oberoende bankdirektörer, och
            det går också på tvärs mot hela arbetarrörelsens grundtankar.
          </note>
          <note>
            EMU-projektet är byggt efter teorin att det finns en naturlig
            arbetslöshet som det inte går att göra något åt. Vi motsätter
            oss den verklighetsbilden. Sverige har en lång historia av framgångsrik
            sysselsättningspolitik. Det är ett bevis på att det går att välja
            en annan väg än den så kallade enda vägen som centralbankens direktörer
            pekar ut.
          </note>
          <note>
            Den fulla sysselsättningspolitiken är den bästa garantin för
            den kommunala välfärdens överlevnad. För att vara säkra på att
            vi kan föra en sådan politik krävs också ett tydligt nej till
            EMU i folkomröstningen den
          </note>
          <note>
            14 september.
          </note>
          <note type="speaker">
            Anf. 64 TOMAS HÖGSTRÖM (m) replik:
          </note>
          <note>
            Herr talman! Det var mycket dåtid och nutid i Siv
          </note>
          <note>
            Holmas anförande. Men det var mycket lite framtid.
          </note>
          <note>
            Hon hänvisade däremot till Kommunförbundet och
          </note>
          <note>
            Landstingsförbundet, numera hopslagna verksamheter, och de prognoser
            som där redovisades och som också visar det jag har försökt framhålla
            i dagens debatt. Framtiden ser än värre ut än den bekymmersamma
            situation som vi nu är i.
          </note>
          <note>
            Jag tycker att Siv Holma och Vänsterpartiet är skyldiga kammaren
            och medborgarna en redovisning av vilka förändringar som de är
            beredda att delta i när det handlar om kommunernas situation,
            deras arbetsuppgifter, innehållet, finansieringsformerna, ledningsformerna
            och strukturerna. Vilka förändringar är de beredda att delta i?
            Att döma av Siv Holmas anförande är det inga.
          </note>
          <note type="speaker">
            Anf. 65 SIV HOLMA (v) replik:
          </note>
          <note>
            Herr talman! Till skillnad från Moderaterna tycker jag att kommunsektorn
            fungerar bra, men inte så bra att man inte kan göra förändringar
            inom det system som finns. Vi är väldigt tydliga och klara med
            att vi inte kan acceptera de förändringar som Moderaterna vill
            ha. De vill öka privatiseringarna, ge mindre resurser till kommunsektorn
            och förespråkar gigantiska skattesänkningar för framför allt höginkomsttagarna.
          </note>
          <note>
            Det är inte de genomgripande reformer som behövs för att säkerställa
            den kommunala välfärden. Tvärtom kommer det att urholka den välfärd
            som finns.
          </note>
          <note>
            De gigantiska skattesänkningar som förespråkas av Moderaterna
            ska betalas med sämre ersättningar i socialförsäkringssystemet,
            lägre a-kasseersättningar och så vidare. Det innebär att kommunerna
            indirekt kommer att få högre kostnader.
          </note>
          <note type="speaker">
            Anf. 66 TOMAS HÖGSTRÖM (m) replik:
          </note>
          <note>
            Herr talman! Siv Holma konstaterar här att hon är nöjd med systemet.
            Det fungerar ganska bra. Vi behöver inte göra några förändringar.
            Samtidigt hänvisar hon till de rapporter från Kommun- och Landstingsförbundet
            som visar att framtiden blir än värre.
          </note>
          <note>
            Jag tycker att det är ett mycket märkligt resonemang.
          </note>
          <note>
            Det visar att Vänstern och Siv Holma inte tar detta på allvar
            därför att deras politik och deras politiska inställning de facto
            är kortsiktig. Enligt min mening måste politik vara långsiktig.
            De problem som vi ser i framtiden, och det i en inte alltför avlägsen
            framtid, måste vi börja hantera nu, i dag.
          </note>
          <note>
            Sedan är det ju ingenting märkvärdigt med att vi har olika uppfattningar.
            Vi representerar olika partier, och det ska vi självklart fortsätta
            att göra. Jag kan lugna Siv Holma med att jag nog inte kommer
            att ansluta mig till den verklighetsbeskrivning som
          </note>
          <note>
            Vänstern gör, och jag förväntar mig kanske inte heller att hon
            är beredd att ansluta sig till min.
          </note>
          <note>
            Det som jag ställer mig väldigt undrande inför är dock varför
            man från Vänsterns sida inte är beredd att ge de människor som
            vill utveckla verksamheter inom vård, skola och omsorg möjligheter
            utan tvärtom upplever detta som ett hot. Det upplevs som ett hot
            att människor som vill någonting med verksamheterna ska få starta
            alternativa driftsformer och kunna bli aktörer inom vård, skola
            och omsorg - till nytta för medborgarna, till nytta för samhället
            och till nytta för kommuner, stat och landsting.
          </note>
          <note>
            Siv Holma upplever detta som ett hot. Det är ju detsamma som
            att säga att hotet utgörs av medborgarnas initiativkraft. Därmed
            har man i så fall också diskvalificerat sig själv.
          </note>
          <note type="speaker">
            Anf. 67 SIV HOLMA (v) replik:
          </note>
          <note>
            Herr talman! Jag tycker att kommunsektorn som den är uppbyggd
            är en bra struktur, som dock säkert kan förbättras. Jag ser också
            sådana möjligheter. Till skillnad från Moderaterna tror jag dock
            att en väldigt viktig grundförutsättning är att ge kommunsektorn
            bra ekonomiska förutsättningar, det vill säga öka resurserna.
            Det vill inte Moderaterna.
          </note>
          <note>
            Det handlar om att förändra till exempel arbetsgivarrollen. Det
            handlar om att satsa mer pengar så att lönerna i framför allt
            de kvinnodominerade verksamheterna kan höjas. Jag har inte sett
            några förslag från
          </note>
          <note>
            Moderaterna om att göra något sådant. Tvärtom säger de nej till
            det sysselsättningsstöd som i alla fall är en förstärkning av
            resurserna på 3 miljarder.
          </note>
          <note>
            Jag tycker att det finns en inneboende kraft i den personal som
            arbetar i kommunen, och den ska vi ta till vara. Jag tycker inte
            att vi har varit tillräckligt duktiga på det. Lösningen på detta
            är dock inte att skapa privatiseringar i form av vårdbolag och
            så vidare, utan jag tror att man ska satsa mer pengar på och skapa
            bättre förutsättningar för att utveckla personalens inneboende
            kompetens och kreativitet. Det finns möjligheter att göra det.
          </note>
          <note>
            Tyvärr har inte Moderaterna vad jag vet någonsin sett personalen
            som en viktig resurs att satsa på. Man tycker att det är viktigare
            att privatisera.
          </note>
          <note type="speaker">
            Anf. 68 JÖRGEN JOHANSSON (c) replik:
          </note>
          <note>
            Herr talman! Jag delar Siv Holmas syn att det finns mycket kraft
            hos de kommunalanställda. Det gäller att använda den kraften rätt.
          </note>
          <note>
            Vad gäller frågan om hur kommunerna fungerar delar jag däremot
            inte Siv Holmas synpunkt. I stället anser jag att den systematiska
            besparingspolitik som har förts i kommuner och landsting de senaste
            åren tenderar att mynna i en ren kapitalförstöring. Det är trots
            allt så att det man sparar på sist är vården, skolan och omsorgen,
            och då blir det de övriga verksamheterna som får stå tillbaka.
            Och det kan de givetvis göra under en övergångstid, men inte hur
            länge som helst. Nu börjar vi komma fram till den gräns där det
            börjar bli kapitalförstöring.
          </note>
          <note>
            Siv Holma tog också upp landstinget i Skåne som ett dåligt exempel.
            Jag kan visa ett annat exempel, nämligen Landstinget Västmanland,
            där Siv Holma tillsammans med ett annat parti tog över makten.
          </note>
          <note>
            Detta är ett landsting där ekonomin var i balans, där man hade
            tagit bort samtliga lån och där man i dag räknar med att det kommer
            att bli miljardunderskott på mycket kort tid. Det finns alltså
            båda sidor här. Jag tror att man ska vara lite försiktig.
          </note>
          <note>
            Anledningen till att begärde replik var dock egentligen buffertfonderna,
            Siv Holma. Hur ser du -
          </note>
          <note>
            jag fick nämligen inte detta klart för mig i ditt inlägg
          </note>
          <note>
            - införande av buffertfonder i den kommunala verksamheten vara
            förenligt med kommunala självstyret?
          </note>
          <note>
            Jag försökte att som huvudtema i mitt anförande hålla mig till
            det kommunala självstyret och de kommunala politikernas möjlighet
            att känna sig som ärbara förtroendemän och förtroendekvinnor.
          </note>
          <note type="speaker">
            Anf. 69 SIV HOLMA (v) replik:
          </note>
          <note>
            Herr talman! Jag ska till att börja med rätta Jörgen
          </note>
          <note>
            Johansson: Jag har inte haft förmånen att leda Landstinget Västmanland.
            Jag antar att han menar mina partikamrater där.
          </note>
          <note>
            Jag tycker ändå att jag i mitt anförande försökte ge en ganska
            nyanserad bild. Det fanns också en särskild anledning till att
            jag lyfte fram Stockholm och Skåne, nämligen att de hade de största
            underskotten. Jag är väl medveten om den kommunalekonomiska verklighet
            som kommun- och landstingspolitiker lever i. Det har varit mycket
            besparingar, och det är väldigt kämpigt för dem. Därför sade jag
            också i mitt anförande att det för Vänsterpartiet är en högt prioriterad
            fråga att satsa mer resurser till kommunerna.
          </note>
          <note>
            När det gäller buffertfonderna var jag kanske otydlig. Naturligtvis
            utgår det från en kritik om att man urholkar det kommunala självstyret
            på detta sätt.
          </note>
          <note>
            Jag delar Jörgen Johanssons syn på det kommunala självstyret
            i den meningen, men jag är inte fundamentalist. Jag ser staten
            och kommunsektorn som två parter som ska hjälpas åt för att klara
            att ge alla medborgare, oavsett var de bor, en bra välfärd och
            en bra skola, vård och omsorg. Jag hoppas naturligtvis att
          </note>
          <note>
            Jörgen Johansson kan hjälpa till att driva frågan om ökade resurser
            till kommunsektorn.
          </note>
          <note type="speaker">
            Anf. 70 JÖRGEN JOHANSSON (c) replik:
          </note>
          <note>
            Herr talman! Givetvis medverkar jag till detta.
          </note>
          <note>
            Centerpartiet har också i sin motion lagt fram förslag om en
            utredning som ska se över den kommunala skattebasen för att verkligen
            ge kommunerna bättre möjligheter att klara de krav som ställs
            på dem.
          </note>
          <note>
            Sedan blir jag något fundersam över Siv Holmas inlägg beträffande
            synen på de utredningar som
          </note>
          <note>
            Kommun- och Landstingsförbundet gör. Här går
          </note>
          <note>
            Kommun- och Landstingsförbundet ut och säger att man har en lönebildning
            som under överskådlig tid ligger på 7-7 ½ %, samtidigt som Edinnormen
            säger att om vi ska kunna bibehålla vår välfärd bör inte lönebildningen
            överstiga 3 ½ %. Givetvis måste man ta Kommun- och Landstingsförbundets
            signaler på allvar. Jag tycker att det är mycket bra skrifter
            som förbundet presterar i det här sammanhanget, och dem ska vi
            ta till oss som varningsklockor.
          </note>
          <note>
            Sedan tycker jag att det är bra att vi har samma uppfattning
            vad gäller buffertfondssystemet och i alla fall till viss del
            vad gäller det kommunala självstyret.
          </note>
          <note type="speaker">
            Anf. 71 SIV HOLMA (v) replik:
          </note>
          <note>
            Herr talman! När det gäller lönebildningen och de procentsiffror
            som Jörgen Johansson tar upp tycker vi från Vänsterpartiet att
            det är hög tid att se till att kommunerna och landstingen har
            tillräckligt med resurser så att man kan höja de låga löner som
            finns i de kvinnodominerade verksamheterna inom framför allt omsorgen
            och vården. Det är dessa tecken jag talar om: Här måste staten
            och kommunsektorn samarbeta när det gäller resursförstärkningen.
          </note>
          <note>
            Att se över breddade skattebaser och sådant kan ju vara intressant
            att göra. Jag tycker dock att det finns problem i sammanhanget,
            till exempel att den kommunala skattesatsen är proportionell.
            Det finns en fördelningspolitiskt negativ konsekvens i detta,
            det vill säga att det är mer kännbart för dem som har de låga
            inkomsterna än för dem som har de höga.
          </note>
          <note>
            Det som inte Centerpartiet men däremot Kristdemokraterna tar
            upp är lokala fastighetsavgifter. När vi har tittat på dem har
            vi sett att de ger väldigt negativa fördelningspolitiska effekter.
            Därför är det inte så enkelt att ha en breddad skattebas. Man
            får noga undersöka konsekvenserna utifrån en fördelningspolitisk
            aspekt.
          </note>
          <note type="speaker">
            Anf. 72 LENA EK (c):
          </note>
          <note>
            Herr talman! Ärade ledamöter och åhörare! Jag tänkte ägna min
            tid åt ett delvis annat område än som berörts hittills i debatten.
            Vi ska för ett ögonblick lämna kommunernas dåliga ekonomi, regeringens
            dåliga uppföljning av finansieringsprincipen och
          </note>
          <note>
            Kommunförbundets nära desperation över det förhållandet och i
            stället försöka titta på lite större frågor som handlar om kommunernas
            och regionernas konstitutionella plats i det svenska systemet
            och även deras roll i EU-systemet.
          </note>
          <note>
            Centerpartiet har lagt fram ett motionsyrkande som handlar om
            sammanhållningspolitiken. Sammanhållningspolitiken inom EU handlar
            om att hålla samman rika och fattiga regioner, regioner i centrum
            och regioner i periferin. På detta lägger EU oerhört mycket pengar,
            och politikens verktyg är de beslut som fattas i de olika strukturfonderna
            som fördelar pengar till olika utvecklingsprojekt runtom i hela
          </note>
          <note>
            Europa.
          </note>
          <note>
            I Sverige är det många kommuner som har förstått att använda
            det här systemet och gjort det på ett bra sätt. Man har lagt mycket
            tid och kraft på att skapa partnerskap i Sverige för utvecklings-
            och tillväxtprojekt, men också funnit en plattform för att skapa
            europeiska partnerskap, att hitta samarbetspartner inom EU och
            i ansökarländerna som man kan samarbeta med när det gäller småföretagsutveckling,
            minskande av ungdomsarbetslöshet, miljöfrågor, utbildningsutbyte
            och annat som är viktigt ur tillväxtsynpunkt, ur social synpunkt
            och ur sammanbindande synpunkt.
          </note>
          <note>
            Vi står nu inför en diskussion i EU när man just ska hantera
            frågan om de olika strukturfonderna, deras arbetsmetoder och resultatet
            av detta. Samtidigt pågår i Sverige den oerhört viktiga Maktutredningen
            om kommunernas roll i sammanhanget. Då tycker vi från Centerpartiet
            att det skulle vara viktigt att ha en debatt i den svenska riksdagen
            runt dessa frågor.
          </note>
          <note>
            Därför har vi lagt fram det här motionsyrkandet.
          </note>
          <note>
            Jag måste säga att jag blir både ilsken och ledsen när jag ser
            majoritetens ställningstagande i finansutskottet, där man helt
            enkelt bara bestämmer sig för att de här frågorna diskuterar vi
            inte. Man konstaterar på s. 29 i betänkandet "att det pågår ett
            omfattande arbete med att utforma EG:s" - där har man till och
            med skrivit fel i betänkandet, ska vara EU:s -
          </note>
          <note>
            "sammanhållningspolitik inför nästa programperiod."
          </note>
          <note>
            Sedan säger man: "Riksdagens tidigare tillkännagivanden pekar
            också i stor utsträckning i samma riktning som motionen. Finansutskottet
            anser inte att det finns någon anledning för riksdagen att göra
            ytterligare tillkännagivanden i denna fråga."
          </note>
          <note>
            Nehej, ska vi vänta sex eller åtta år tills denna fråga kommer
            upp igen? Jag tycker faktiskt att det här svaret är oerhört anmärkningsvärt.
            Man bemödar sig inte om att tala om vad som görs. Man bemödar
            sig inte om att fundera över kommunernas situation. Man bemödar
            sig inte om att diskutera det som faktiskt är
          </note>
          <note>
            EU:s kärna, nämligen samarbete mellan regioner, företag och människor
            för att skapa ekonomisk utveckling, säkerhetspolitisk stabilitet
            och social utveckling för medborgarna i Europa. Man finner ingen
            anledning att göra ytterligare tillkännagivanden i denna fråga.
          </note>
          <note>
            Då skulle jag vilja säga så här: Jag hoppas att riksdagens ledamöter
            framöver inser vidden av den europeiska politiska plattformen
            och vikten av att vi i denna kammare faktiskt diskuterar de här
            frågorna, även om begäran kommer som ett litet yrkande från ett
            parti som inte är störst i kammaren, därför att frågorna är så
            viktiga. Vi har massor av företag och medborgare runtom i Sverige
            som har ägnat många timmar och mycket kraft åt att just skapa
            detta samarbete. Jag, som jobbade för ett ja i kampanjen då
          </note>
          <note>
            Sverige skulle välja om man skulle gå med som medlem i EU eller
            inte, är oerhört glad över denna gräsrotsaktivitet. Samtidigt
            får man säga att det är rätt patetiskt att finansutskottets majoritet
            inte kan bemöda sig att göra några vettiga skrivningar på detta
            område.
          </note>
          <note>
            En kritisk och konstruktiv översyn av EU:s strukturfonder visar
            att mycket fungerar bra, allt fungerar inte jättebra och något
            fungerar urdåligt. En del av detta ligger som EU:s ansvar, en
            del ligger faktiskt på den svenska nivån.
          </note>
          <note>
            Mycket av det som inte fungerar bra handlar om det demokratiska
            inflytandet. I andra medlemsstater beslutar man själv i regionerna
            över projekten, över pengarnas fördelning och inriktningen. Staterna
            har nämligen redan förhandlat programdokument för det som ska
            ske. I Sverige måste vi ha en byråkratisk överbyggnad som går
            över länsstyrelser, upp i departement och ned igen innan beslut
            kan fattas. Jag tycker att den byråkratiska omgången borde avskaffas.
          </note>
          <note>
            Vi väljer också att inte alltid medfinansiera projekten, trots
            att de på det stora taget visar rätt bra resultat när det gäller
            sysselsättning, kontakter och tillväxtskapande åtgärder.
          </note>
          <note>
            Jag tycker, och det är den andra punkten, att Sverige borde anstränga
            sig för att till fullo medfinansiera sådana här projekt. Vi hämtar
            inte tillbaka från EU-
          </note>
          <note>
            nivån så mycket pengar som vi skulle kunna göra, herr talman.
            Det tycker jag är ett slöseri, både med kompetens och faktiskt
            statsfinansiellt.
          </note>
          <note>
            De lokala och regionala nivåerna söker i dag också sin plats
            i det konstitutionella systemet, både i
          </note>
          <note>
            Sverige och i Europa. Det är viktigt att vi för den diskussionen
            i den här kammaren innan alla beslut är fattade inom EU-systemet
            - som vanligt, höll jag på att säga - och den svenska nivån upptäcker
            att det bara ska bli en information om regeringens förhandlingsposition
            när hela ärendet är slutbehandlat efter fyra års bearbetning inom
            EU.
          </note>
          <note>
            Sammanhållningspolitiken är oerhört viktig för den lokala, kommunala
            och regionala nivån. Den förtjänar en hederlig behandling i den
            svenska riksdagen. Jag hoppas att så ska bli fallet under nästa
            riksdagsår, för vi avser att återkomma med en tydlig motion på
            detta område.
          </note>
          <note>
            Herr talman! Jag står självfallet bakom alla yrkanden från mitt
            parti. Men jag vill för tids vinnande yrka bifall bara till reservation
            16 under punkt 10
          </note>
          <note>
            angående sammanhållningspolitiken.
          </note>
          <note type="speaker">
            Anf. 73 SONIA KARLSSON (s) replik:
          </note>
          <note>
            Herr talman! Lena Ek tar till uttryck som patetiskt. Finansutskottet
            har behandlat motionsyrkandet.
          </note>
          <note>
            I det ville Lena Ek och Centern ha ett tillkännagivande. Det
            finansutskottet konstaterade var att näringsutskottet gjorde ett
            tillkännagivande hösten 2001 angående vikten av regionalpolitiken
            och dess inriktning.
          </note>
          <note>
            Sedan vann en reservation kammarens bifall så det gjordes ytterligare
            ett tillkännagivande i precis samma fråga. Och nu ville Lena Ek
            ha ett tredje tillkännagivande i samma fråga.
          </note>
          <note>
            Finansutskottet tyckte att två tillkännagivanden räckte. Regeringen
            hade säkert uppfattat synpunkterna redan vid det första tillkännagivandet,
            men man fick en påminnelse och sedan har regeringen uppfattat
            vad som är sagt. Vi tyckte att det var väl omhändertaget.
          </note>
          <note>
            Sedan skulle jag vilja säga att det pågår diskussioner om sammanhållningspolitiken.
            Det har varit information i näringsutskottet. Den 9 maj fick EU-
          </note>
          <note>
            nämnden information av statsrådet Ulrica Messing som skulle till
            ett ministermöte om regionalpolitik den 16 maj. Det var i och
            för sig ett informellt ministermöte, och då behöver inte ministrarna
            komma till
          </note>
          <note>
            EU-nämnden. Men just den här frågan ansåg statsrådet Ulrica Messing
            vara så viktig att hon bad att få komma extra till EU-nämnden.
          </note>
          <note>
            Jag tycker att Lena Ek ska läsa protokollet från
          </note>
          <note>
            EU-nämndens sammanträde den 9 maj. Då kommer hon att få information
            och god inblick när det gäller i vilken riktning regeringen arbetar
            och se att det också fanns en stor samstämmighet i EU-nämnden
            vid detta tillfälle.
          </note>
          <note type="speaker">
            Anf. 74 LENA EK (c) replik:
          </note>
          <note>
            Herr talman! Jag tycker att Sonia Karlssons svar är oerhört intressant.
          </note>
          <note>
            Konstitutionsutskottet har vid upprepade tillfällen behandlat
            frågan varför regeringen inte gör något när riksdagen har kommit
            med tillkännagivanden. Här har vi ytterligare ett sådant exempel.
            Det första kom på hösten 2001. Nu skriver vi våren, nästan sommaren,
            2003. Vad allt har inte hänt i Europaparlamentet under denna tid?
            Vad allt har inte hänt i den här diskussionen, för dem som just
            följer frågan?
          </note>
          <note>
            Det har utvecklats oerhört, och synen på den regionala kommitténs
            roll har ändrats från noll till hundra, och nu har den landat
            någonstans i mitten. Det har inte diskuterats och kommer tydligen
            inte heller att diskuteras.
          </note>
          <note>
            Den 9 maj kom statsrådet Ulrica Messing till näringsutskottet
            för att informera - inte för att diskutera, debattera, inhämta
            åsikter, fatta beslut i kammaren. Det var för att informera inför
            ett möte som ägde rum den 16 maj. Sonia Karlsson tycker att ärendet
            i och med detta är väl omhändertaget.
          </note>
          <note>
            Om man talar med de ganska talrika kommunala företrädarna från
            Sonia Karlssons parti och mitt parti märker man att de är nästan
            desperata över detta ärende. Varför händer ingenting? Varför får
            man inget stöd? Varför diskuteras inte detta? Hur ska vi hantera
            detta? Nu vänder de sig från det svenska parlamentet mot EU-parlamentet.
            Det är i och för sig delvis en naturlig utveckling, men jag tycker
            att det är synd om det ska ske av den här anledningen.
          </note>
          <note>
            Tillkännagivande åtgärdas inte, information kommer först ett
            par dagar innan viktiga möten, och det finns en nonchalans och
            en ovilja att diskutera dessa frågor på djupet. Det är synd, och
            det var anledningen till att jag använde ordet "patetisk".
          </note>
          <note type="speaker">
            Anf. 75 SONIA KARLSSON (s) replik:
          </note>
          <note>
            Herr talman! Ibland är det lite svårt att stå ut med
          </note>
          <note>
            Lena Eks alltför generaliserande beskrivningar. Det måste jag
            säga. Jag tycker att Lena Ek skulle vara mer samlad.
          </note>
          <note>
            Den här frågan diskuteras. Den kommer att diskuteras på många
            olika ställen.
          </note>
          <note>
            Jag har här en mycket intressant rapport från
          </note>
          <note>
            Svenska Kommunförbundet och Landstingsförbundet, som just diskuterar
            sammanhållningspolitiken. I
          </note>
          <note>
            den rapporten kan man finna att de tycker att det ligger väl
            i linje också med det som vi diskuterar på nationell nivå.
          </note>
          <note>
            Ulrica Messing kom till EU-nämnden för att det här är en viktig
            fråga. Inför informella möten behöver det egentligen inte ske
            något samråd i EU-nämnden eftersom det inte ska fattas några beslut.
            Man har tidigare varit i näringsutskottet och diskuterat frågan.
          </note>
          <note>
            Den har diskuterats i kommuner och landsting och bland många
            företrädare, och det här ska gälla från
          </note>
          <note>
            2007. Vi kommer att ha god tid att få fram ett bra förslag från
            Sverige som kommer att kunna påverka hur sammanhållningspolitiken
            inom EU ska se ut.
          </note>
          <note type="speaker">
            Anf. 76 LENA EK (c) replik:
          </note>
          <note>
            Herr talman! Vad som är "god tid" är en definitionsfråga. Fram
            till 2007, då saker och ting ska vara satta i sjön, är det möjligen
            god tid. Men besluten om detta fattas ju i parlamentet i november.
            Då sätts de institutionella ramarna för EU:s olika organ. Då avgörs
            hur den regionala kommittén ska samarbeta och hur strukturfonderna
            ska fungera i fortsättningen.
          </note>
          <note>
            Strukturfonderna har inneburit ett viktigt andningshål för svenska
            kommuner i en besvärlig situation och en viktig finansieringsmöjlighet
            för att få fria pengar till tillväxtprojekt, för att skapa nya
            arbetstillfällen, för att öka det sociala utbytet mellan Europas
            folk och så vidare.
          </note>
          <note>
            God tid är det absolut inte - inte för att vi efter motionstiden
            i höst ska kunna få en diskussion om detta i kammaren som handlar
            om innehållet och inte om vilken minister som är hygglig nog att
            informera delar av riksdagen. Ulrica Messing är bra på sådant,
            men icke desto mindre ska det väl finnas en faktisk behandling
            i kammaren?
          </note>
          <note>
            God tid i det här sammanhanget finns inte. Motionstiden går två
            veckor in i september. Beslutet ska fattas i november. Alla andra
            stater har sina positioner och åsikter klara sedan tidigt i våras.
            Det har inte vi. Det är precis som vanligt, och det är faktiskt
            väldigt synd.
          </note>
          <note>
            Det är synd att finansutskottets majoritet valde att inte diskutera
            den här frågan för att ge någon som helst ledning åt de förhandlare
            som nu från riksdagens sida ska hantera frågan i sommar och i
            början av hösten. Något nyare material än från 2001 finns inte
            i denna fråga, som handlar om de institutionella rollerna för
            strukturfonderna och för den regionala kommittén. Det ansvaret
            faller tungt.
          </note>
          <note type="speaker">
            Anf. 77 JÖRGEN JOHANSSON (c):
          </note>
          <note>
            Herr talman! Den reservation jag yrkar bifall till gäller alltså
            punkt 17. Jag sade reservation 17 i mitt anförande, men det ska
            vara reservation 23 under punkt 17.
          </note>
          <note>
            Överläggningen var härmed avslutad.
          </note>
          <note>
            (Beslut fattades under 12 §.)
          </note>
          <note>
            10 § Tilläggsbudget 1 för budgetåret 2003
          </note>
          <note>
            Föredrogs finansutskottets betänkande 2002/03:FiU21
          </note>
          <note>
            Tilläggsbudget 1 för budgetåret 2003 (prop.
          </note>
          <note>
            2002/03:100 delvis och förs. 2002/03:RR13).
          </note>
          <note type="speaker">
            Anf. 78 CARIN LUNDBERG (s):
          </note>
          <note>
            Fru talman! I detta betänkande behandlar finansutskottet regeringens
            förslag till tilläggsbudget. Utskottet tillstyrker regeringens
            förslag till ändrade ramar för utgiftsområden samt ändrade och
            nya anslag. Ett undantag finns dock. Det gäller bostadsbidragen
            där utskottet anser att anslaget ska vara oförändrat för 2003.
            Utskottets majoritet tillstyrker förslaget om att bostadsbidraget
            får utbetalas enligt de gamla reglerna för juli och augusti 2003.
            Här har
          </note>
          <note>
            Kristdemokraterna och Centern en annan uppfattning.
          </note>
          <note>
            Utskottet tillstyrker också regeringens förslag om bland annat
            nya och ändrade bemyndiganden att ingå ekonomiska förpliktelser.
          </note>
          <note>
            Utskottet tillstyrker också regeringens förslag om att åtgärder
            ska vidtas för att underlätta finansiella omstruktureringar inom
            den statliga bolagssfären.
          </note>
          <note>
            Utskottet anser att riksdagens inflytande över åtgärderna bör
            tydliggöras. Utskottet redovisar också hur förslagen ska kunna
            inordnas i riksdagens rambeslutsmodell för hantering av budgetpropositionen.
          </note>
          <note>
            Här har m, fp och c samt kd en annan uppfattning, som de säkert
            kommer att delge kammaren i den kommande debatten.
          </note>
          <note>
            Regeringen har föreslagit ett villkorat kapitaltillskott till
            Teracom AB, som ska finansieras genom ett lån i Riksgäldskontoret.
            I en gemensam reservation framför m, fp, kd och c sina ståndpunkter.
            Utskottet ställer sig också bakom förslaget om ett vidgat uppdrag
            för Vasallen AB.
          </note>
          <note>
            Den fråga som kanske diskuterats mest av regeringens förslag
            är neddragningar i sjukförsäkringen.
          </note>
          <note>
            Utskottet ställer sig bakom förslagen om ändring av
          </note>
          <note>
            SGI:n, det vill säga en sänkning av kompensationsnivån, för att
            minska de höga sjukpenningkostnaderna.
          </note>
          <note>
            Finansutskottet anser att det bör gälla så enhetliga regler som
            möjligt för arbetslösa som är sjukskrivna.
          </note>
          <note>
            Socialförsäkringsutskottets förslag till högsta ersättningsbelopp
            skapar en rättssäkrare bestämmelse som är administrativt enklare
            att tillämpa och som omfattar alla arbetslösa. Därmed bifaller
            utskottet delvis regeringens förslag och avstyrker motioner från
            fp och c.
          </note>
          <note>
            För att begränsa utgiftsökningarna i sjukförsäkringen anser utskottet,
            liksom socialförsäkringsutskottet och regeringen, att det är nödvändigt
            att förlänga sjuklöneperioden. Utskottet anser också att det är
            nödvändigt med ett obligatoriskt högkostnadsskydd för mindre arbetsgivare.
            Också här har Centern och Folkpartiet en annan uppfattning.
          </note>
          <note>
            Till sist, fru talman, vill jag peka på utskottets avstyrkande
            av motioner och Riksdagens revisorers förslag om ett gemensamt
            kommunikationssystem för trygghet och säkerhet. Eftersom beredning
            pågår inom Regeringskansliet avstyrker utskottet förslaget.
          </note>
          <note>
            Folkpartiet reserverar sig mot detta.
          </note>
          <note>
            Med detta har jag, fru talman, pekat på de punkter som vi haft
            särskilda diskussioner om när det gäller tilläggsbudgeten.
          </note>
          <note type="speaker">
            Anf. 79 GUNNAR AXÉN (m):
          </note>
          <note>
            Fru talman! Detta betänkande är ett tydligt bevis på hur regeringen
            missar sina mål, sviker sina löften och håller på att förlora
            greppet om statsfinanserna.
          </note>
          <note>
            För att klara statens utgiftstak under innevarande år ägnar sig
            regeringen åter åt ett omfattande budgettricksande och vidtar
            rena panikåtgärder, till exempel införandet av den tredje sjuklöneveckan,
            utan att bry sig om vilka förödande konsekvenser förslagen medför
            för enskilda och för företagare.
          </note>
          <note>
            Mer eller mindre i panik föreslår regeringen i tilläggsbudgeten
            besparingar av skälet att utgiftstaken kommer att överskridas.
            Det här är anmärkningsvärt i sig men framstår som än mer anmärkningsvärt
            mot bakgrund av att när taket fastställdes ingick det en budgeteringsmarginal
            på 20 miljarder kronor.
          </note>
          <note>
            Att kostnaderna för sjukskrivningar och förtidspensioneringar
            skulle stiga till dagens nivåer om inga åtgärder vidtogs var väl
            känt när utgiftstaken bestämdes. Det har inte blivit lättare att
            hålla utgifterna under taket när regeringen har låtit andra utgifter
            stiga för att köpa ihop sig till sin riksdagsmajoritet.
          </note>
          <note>
            Än värre är att den övervägande delen av utgiftsökningarna har
            använts till annat än att förbättra den ekonomiska strukturen
            och öka tillväxten. Därtill har regeringen dålig kontroll över
            utgiftsutvecklingen i ett kortare och ett medellångt perspektiv.
            Som exempel kan påpekas att regeringens egen prognos visar på
            en obalans på 3 ½ miljarder kronor inom utgiftsområde 13, Arbetsmarknad,
            under innevarande år. Detta sker i ett läge då arbetslösheten
            ökar vecka för vecka, månad för månad.
          </note>
          <note>
            Vad gäller arbetsskadeförsäkringen har regeringen redan i budgetpropositionen
            anfört att de ändrade bevisreglerna kommer att medföra kraftigt
            ökade utgifter. Trots detta föreslås inga åtgärder för att dämpa
            denna befarade kostnadsökning.
          </note>
          <note>
            Tilläggsbudgeten för 2003 är därför ett dokument som utgör kvittensen
            på regeringens senfärdighet, försumlighet och lättsinne.
          </note>
          <note>
            I sedvanlig ordning tvingas vi konstatera att regeringen kringgår
            budgetlagen och ägnar sig åt ett omfattande budgettricksande.
            Den här gången tar man om möjligt ut svängarna än mer än tidigare
            år.
          </note>
          <note>
            Som exempel kan nämnas förslaget om att inrätta ett särskilt
            konto hos Riksgäldskontoret för att vid sidan av statsbudgeten
            först inkräva extra vinstutbetalningar från de vinstgivande statliga
            företagen för att sedan täcka förluster i de bolag som går med
            underskott och som närmar sig konkurs. Åtgärden står i uppenbar
            strid med budgetlagen, och det kan till och med vara så att den
            strider mot grundlagen. Vi har från borgerligt håll flera gånger
            i finansutskottet begärt att det ska utredas huruvida förslaget
            är förenligt med konstitutionen eller inte. Men detta har utskottsmajoriteten
            förvägrat oss, vilket jag tycker är mycket allvarligt.
          </note>
          <note>
            Ett annat sätt att kringgå budgetlagen är att kreditera kommuners
            och företags skattekonton, bland annat för olika arbetsmarknadspolitiska
            åtgärder, i stället för att redovisa dessa stöd som utgifter i
            statsbudgeten.
          </note>
          <note>
            Sammantaget uppgår budgettricksandet för 2003
          </note>
          <note>
            till 8 miljarder kronor och nästan lika mycket för nästa år.
          </note>
          <note>
            Genom att acceptera detta tricksande undergräver
          </note>
          <note>
            Socialdemokraterna och deras stödpartier förtroendet för budgetprocessen.
          </note>
          <note>
            Utskottet föreslår som sagt att de statligt ägda bolagen ska
            ge en extra utdelning om 3 miljarder kronor som tillförs ett särskilt
            konto på Riksgäldskontoret. Detta konto ska kunna användas för
            insatser i statligt hel- och delägda aktiebolag.
          </note>
          <note>
            Vi motsätter oss detta förslag av flera skäl.
          </note>
          <note>
            För det första, som nämnts, är det konstitutionellt tveksamt,
            strider mot budgetlagen och är demokratiskt tvivelaktigt. Regeringen
            menar att den nuvarande ordningen, det vill säga att riksdagen
            inom ramen för den ordinarie budgetprocessen beslutar om i vilken
            utsträckning skattebetalarnas pengar ska användas för kapitaltillskott
            i statligt hel- och delägda aktiebolag, "begränsar ägarens handlingsmöjligheter
            på ett olämpligt sätt". Det är inte sant.
          </note>
          <note>
            Ägarens, det vill säga medborgarnas, företrädare, det vill säga
            riksdagen, har fullständig handlingsfrihet. Däremot begränsas
            regeringens handlingsfrihet, vilket är avsikten med den gällande
            ordningen. Vi anser att det ur demokratisk synvinkel är angeläget
            att denna ordning består.
          </note>
          <note>
            För det andra riskerar förslaget att skada de företag som ska
            tvingas till en extra utdelning av kapital.
          </note>
          <note>
            Det framgår inte på vilken grund regeringens eller utskottsmajoritetens
            uppskattning, att en engångsutdelning om 3 miljarder kronor kan
            genomföras, vilar.
          </note>
          <note>
            Beloppet verkar godtyckligt valt, inte av omsorg om de företag
            som dräneras på kapital utan för att räcka till behoven i förlustbolagen.
          </note>
          <note>
            För det tredje kan den ordning som föreslås leda till att konkurrensen
            snedvrids på de marknader där statligt ägda företag verkar i konkurrens
            med privata företag.
          </note>
          <note>
            Utskottsmajoritetens jämförelse med en privat företagsägare,
            där staten ses som ett moderbolag i en koncern, är irrelevant,
            dels av det uppenbara skälet att regeringen inte är en privat
            företagsägare, dels eftersom flertalet statliga företag är mycket
            speciella genom att ha lagreglerade monopol.
          </note>
          <note>
            Att använda avkastningen från sådana företag för att ge kapitaltillskott
            till företag som är konkurrensutsatta kan i praktiken innebära
            att en smygbeskattning av monopolföretagen används för att subventionera
            de konkurrensutsatta företagen.
          </note>
          <note>
            Av detta skäl är det oklart om regeringens förslag står i överensstämmelse
            med EU:s regelverk. Regeringen hävdar att så är fallet, men återigen
            saknas en redovisning av grunden för denna bedömning. Förslaget
            om förändrad kapitalstruktur i statliga bolag bör därför inte
            genomföras.
          </note>
          <note>
            Förslaget att införa en tredje sjuklönevecka som arbetsgivarna
            får ta det fulla ekonomiska ansvaret för kan inte kritiseras hårt
            nog. Det är ett av regeringens panikförslag.
          </note>
          <note>
            Förslaget slår hårt mot företagandet och försämrar näringslivsklimatet
            och skapar därmed sämre tillväxtförutsättningar. Förslaget slår
            hårt mot många som redan i dag har svårt att göra sig gällande
            på arbetsmarknaden.
          </note>
          <note>
            Vill verkligen Socialdemokraterna, Vänsterpartiet och Miljöpartiet
            ha ett samhälle, ett Sverige, där arbetssökande tvingas redovisa
            sin sjukskrivningshistoria när de söker jobb? Är det detta samhälle
            som ni vill ha?
          </note>
          <note>
            Förslaget slår också hårt mot kommuner och landsting som är de
            arbetsgivare som har den högsta sjukfrånvaron.
          </note>
          <note>
            Regeringen och dess stödpartier visar med detta förslag tydligt
            sin ovilja att skapa ett bra företagarklimat och därmed en god
            grund för den ekonomiska tillväxt som garanterar välfärd och välstånd.
          </note>
          <note>
            Vi kommer från moderat håll att återkomma i den här debatten
            och utveckla vår kritik mot detta förslag.
          </note>
          <note>
            Fru talman! Vi moderater står bakom samtliga våra reservationer,
            men för tids vinnande yrkar jag bifall endast till reservation
            1.
          </note>
          <note>
            Jag vill också framhålla att vi inte har deltagit i de beslut
            som rör anslagsförändringar i tilläggsbudgeten eftersom de är
            ett resultat av den budget som regeringen och dess stödpartier
            antog i höstas.
          </note>
          <note>
            Hade vårt förslag till statsbudget antagits hade vi inte haft
            de problem som vi nu har. Budgetlagen sätter dessutom upp gränser
            för våra möjligheter att utforma ett eget förslag till tilläggsbudget.
          </note>
          <note>
            Regeringen och dess stödpartier får nu fullt ut ta ansvar för
            den havererade budgetpolitiken och dess konsekvenser.
          </note>
          <note type="speaker">
            Anf. 80 KARIN PILSÄTER (fp):
          </note>
          <note>
            Fru talman! Den här tilläggsbudgeten, justeringen, av innevarande
            års budget - har ute bland allmänheten och i massmedierna varit
            huvudintresset i den ekonomiska vårpropositionen. Det beror på
            att det som vårpropositionen borde innehålla, nämligen riktlinjer
            för den ekonomiska politiken, saknas eller är väldigt kortsiktigt
            och luddigt. Det är den ena orsaken. Den andra orsaken är att
            det är en väldigt omfattande tilläggsbudget. Man gör om budgeten
            på väldigt många olika punkter. Det beror på att verkligheten
            nu obönhörligen har kommit i kapp regeringen och dess stödpartier.
            Det här är helt enkelt efterbörden av löfteskarusellen och de
            brutna vallöftena.
          </note>
          <note>
            Förklaringen är rätt ofta att vi har fått en väldigt försämrad
            ekonomisk utveckling. Det är visserligen sant att vi under vintern
            och våren sett en väldigt stor oro i den internationella ekonomin
            beroende på Irakkonflikten, vad som skulle hända med den och den
            upplösning som sedan blev.
          </note>
          <note>
            Men det här är inte orsaken till regeringens budgetproblem. Som
            påpekats förut är Saddam Hussein inte ansvarig för de galopperande
            sjukskrivningarna.
          </note>
          <note>
            Redan i augusti, före valet, sade Konjunkturinstitutet,
          </note>
          <note>
            Ekonomistyrningsverket och till och med regeringens egna tjänstemän
            på Finansdepartementet att budgettaket för år 2003 inte skulle
            hållas, utan det skulle handla om överskridanden på 10-20 miljarder
            - man visste inte riktigt hur mycket. Det var i alla fall i nämnda
            omfattning, beroende på vilka åtgärder regeringen tog till.
          </note>
          <note>
            Bosse Ringholm sade så här: "Utgiftstaket ska klaras med tekniska
            justeringar. Det blir inga besparingar i budgeten och inga inställda
            vallöften." Det var den 31 augusti.
          </note>
          <note>
            Samme Bosse Ringholm sade dagen därpå: "Vi gör naturligtvis en
            bedömning, som inte KI kan göra, vilka insatser som behöver göras
            för att få ner utgifterna för långtidssjukskrivningarna exempelvis."
          </note>
          <note>
            Vi har aldrig tvivlat på att utgiftstaket som sådant ska hållas,
            och det har jag år in och år ut upprepat i denna talarstol. Vad
            vi efterlyser är besked om hur det ska gå till, gärna besked i
            förväg. Vidare efterlyses vettiga åtgärder för att klara utgiftstaken
            - inte sådana här dåliga, kortsiktiga och hattiga åtgärder.
          </note>
          <note>
            För er här som tillhör majoriteten är det bara att slå upp och
            läsa i era egna dokument. Där finns ju er egen bedömning av hur
            dumt det är att panikbromsa, skjuta lite framför sig, ta några
            räkningar och lägga i högen för nästa månad etcetera. Sådant sparar
            man inga pengar på.
          </note>
          <note>
            Vi vet alla att en massa vallöften har brutits. Det gäller då
            inte bara sådant som man lovade att införa men inte haft råd med
            - det är ju det lilla - utan också det stora, alltså alla brutna
            vallöften som består i att man lovade att inte göra ditten och
            datten. Ändå gör man det. Man lovade att man inte skulle förlänga
            sjuklöneperioden. Man lovade att man inte skulle höja dagistaxor.
            Indignerat ställde man oss mot väggen. Hur skulle det bli med
            maxtaxan om vi fick regera? Ja, den ligger fast, sade vi. Men
            vad hände med maxtaxan när Socialdemokraterna fick regera? Jo,
            maxtaxan blev höjd.
          </note>
          <note>
            Det är ekonomiskt rätt att hålla i plånboken men moraliskt fel
            att så flagrant ljuga väljarna rakt upp i ögonen. Ingenting nytt
            har ju inträffat. Det som hela tilläggsbudgeten handlar om är
            att försöka komma till rätta med den valfeber som drabbade regeringen
            och dess stödpartier, framför allt Vänsterpartiet, före valet.
          </note>
          <note>
            De vallöften som jag nu har talat om plus sjuklöneperioden och
            allt sådant är inte det värsta. Det värsta är att man bryter det
            löfte som Socialdemokraterna hade som sitt första och viktigaste
            vallöfte och som både Bosse Ringholm och Göran Persson i denna
            kammare har hävdat som skäl till att man gör de andra sakerna.
          </note>
          <note>
            Vallöfte nr 1 är följande: "Socialdemokratin kommer aldrig att
            medverka till att Sveriges ekonomi undermineras. Därför måste
            reformer vara finansierade."
          </note>
          <note>
            I remissdebatten i samband med tilläggsbudgeten sade Bosse Ringholm
            så här - lyssna nu noga ni som representerar majoriteten:
          </note>
          <note>
            "Detta är det alldeles övergripande socialdemokratiska vallöftet
            - - -. Vi kommer att genomföra alla våra vallöften under den här
            mandatperioden - men finansierade, och i den tid och den ordning
            då det finns finansiering.
          </note>
          <note>
            I höstas, i budgetpropositionen, gjorde Socialdemokraterna, Vänsterpartiet
            och Miljöpartiet bedömningen att det skulle finnas utrymme för
            reformer för
          </note>
          <note>
            20 miljarder kronor det här året. 19 av de 20 miljarder kronorna
            genomför vi nu."
          </note>
          <note>
            Jag hoppas att ni hört vad Bosse Ringholm sade -
          </note>
          <note>
            19 av de 20 miljarderna. Facit är att ni redan i höstas lånade
            till 13 miljarder för år 2003. 22 miljarder beräknade ni för år
            2004. Marginalen var en halv promille. En halv promille är mycket
            när man kör bil men det är inte mycket när man gör en budget.
          </note>
          <note>
            På första sidan i finansplanen står det apropå att det inte blivit
            så farligt här i Sverige: "Så är det därför att Sverige såg till
            att i god tid skaffa säkerhetsmarginaler. Det var för att slippa
            göra stora besparingar under framtida lågkonjunkturer."
          </note>
          <note>
            Man kan skylla på lågkonjunkturen men vi vet alla att utgiftsöverskridandet
            inte beror på lågkonjunkturen utan att det beror på en oförmåga
            att hålla i de här systemen.
          </note>
          <note>
            Sanningen är också att ni inte har de marginaler som ni berömmer
            er av att ha. Därför måste ni nu, mitt i året, göra stora besparingar.
          </note>
          <note>
            Just nu har vi minus 21 miljarder i budgetsaldo.
          </note>
          <note>
            Alla de 19 av de 20 miljarderna - vallöfte nr 1 - har ni lånat
            till, plus ytterligare 2 miljarder. För år 2004
          </note>
          <note>
            beräknar ni att låna 27 miljarder.
          </note>
          <note>
            Prognosen för överskridandet - för en och en halv månad sedan
            - var att ni skulle överskrida med 11
          </note>
          <note>
            miljarder. Då sparar ni och övervältrar kostnaderna på andra.
            Springnota brukar det kallas för. Ni sparar ungefär 4 miljarder
            och skjuter upp 2 och lägger i högen "betala senare". Sedan räknar
            ni ned prognosen med 2 miljarder och gör en teknisk omräkning
            - det var ju bara tekniska omräkningar som det skulle bli fråga
            om. Ni gör en teknisk omräkning med 2 ½ miljarder och avrundar
            med ½ miljard och får då ihop 11
          </note>
          <note>
            miljarder. Jag ser att Lars Bäckström nickar - att det är helt
            korrekt.
          </note>
          <note>
            Man kan alltså säga att ni i själva verket har sparat ungefär
            3 miljarder. Resten är olika typer av springnotor, sådant som
            är att lägga i högen för nästa månad, tekniska omräkningar och
            avrundningar.
          </note>
          <note>
            Det är ganska fantastiskt att inte förrän den 5 maj erkänner
            Göran Persson i denna kammare att något löfte över huvud taget
            har brutits. Efter att ha försökt att skylla på Bosse Ringholm
            medger han till slut att det var överilat av regeringen att lova
            höjda tak. Om vi socialdemokrater får svenska folkets förtroende
            avser vi att höja taken den 1 juli 2003, sade Bosse
          </note>
          <note>
            Ringholm. Göran Persson försökte skylla det på Bosse Ringholm
            personligen men erkände sedan att där hade regeringen handlat
            lite överilat.
          </note>
          <note>
            Det är nästan så man tar sig för pannan. När man lånar så till
            den milda grad och bryter löften på löpande band är det bara detta
            lilla enkla löfte som man inför denna riksdag och hela svenska
            folket kan erkänna att man har brutit.
          </note>
          <note>
            Fru talman! Folkpartiet hade ett annat förslag med lägre skatter
            och lägre utgifter, med många reformer för att komma till rätta
            med de stora problemen beträffande integrationsområdet, arbetsmarknaden,
            de skenande sjukskrivningarna och så vidare samt med en ordentlig
            marginal. Konjunkturer kommer ju och går, och man kan inte alltid
            så noga veta när det vänder. Systemfelen består dock. Därför hade
            vi många förslag om hur man kommer till rätta med systemfelen.
          </note>
          <note>
            Den här majoriteten får ta ansvaret för att krafsa sina egna
            kastanjer ur den eld som vi alla, även ni, redan i god tid före
            valet såg brinna. Detta har vi utvecklat i ett särskilt yttrande
            med anledning av budgeten.
          </note>
          <note>
            Nåväl, ett speciellt förslag ska jag ändå kommentera. Det handlar
            då om ett förslag i bästa Enronstil.
          </note>
          <note>
            Som Gunnar Axén här påpekade är 8 miljarder rena budgettricket
            - man bokför utgifter som minskade inkomster. Tre av dem är en
            räddningsaktion för statliga skandalbolag.
          </note>
          <note>
            Det här är ett väldigt tydligt symtom på två av regeringens sjukor.
            Den ena är att man är en usel företagare. Den andra är att man
            är en usel kamrer som fuskar med bokföringen. Man tar 3 miljarder,
            oklart ur vilka företag, och skriver att det ska gå till att vidareutveckla
            välfungerande verksamheter. Det är Statens järnvägar, som enligt
            regeringens egen proposition nu lider av ineffektiv verksamhet,
            felaktig värdering och ingångna dåliga avtal. Därför måste man
            skicka en väldig massa pengar av dessa in i SJ för att rädda SJ
            från konkurs. Allt detta ska syfta till att göra det statliga
            ägandet tydligt och ge bättre förutsättningar. Man tar sig för
            pannan!
          </note>
          <note>
            Det är fel i sak att ni ägnar er åt att driva företag.
          </note>
          <note>
            Egentligen är det helt fel i sak att ni får ägna er åt att göra
            statsbudgetar, för ni klarar uppenbarligen inte av någotdera.
          </note>
          <note>
            Fru talman! Jag yrkar bifall till reservation 1 och vill särskilt
            påpeka att Folkpartiets representanter i finansutskottet inte
            har deltagit i beslutet om tilläggsbudgeten i övrigt.
          </note>
          <note type="speaker">
            Anf. 81 MATS ODELL (kd):
          </note>
          <note>
            Fru talman! När vi nu debatterar tilläggsbudgeten vill jag först
            säga, liksom Karin Pilsäter och Gunnar
          </note>
          <note>
            Axén, att också vi kristdemokrater i höstas hade ett heltäckande
            komplett sammanhängande budgetalternativ för budgetåret 2003 med
            ett bättre företagsklimat, med ett antal bra reformer och med
            en bättre fördelningspolitik. Men detta alternativ avslogs av
            riksdagen i den första beslutsomgången om utgiftsområdesramar
            och skatteinkomster. I stället valde majoriteten att stödja den
            politik som nu på punkt efter punkt havererar och som har gjort
            det nödvändigt för Socialdemokraterna att lägga fram denna olycksaliga
            tilläggsbudget.
          </note>
          <note>
            Nu tvingas också Socialdemokraterna till brandkårsutryckningar
            på snart sagt vartenda utgiftsområde. Här sviks vallöften på löpande
            band. Här missas samtliga av de målsättningar för den ekonomiska
            politiken som regeringen har ställt upp. Nu skakar man på huvudet
            här. Då vill jag säga att om man inte budgettricksat hade enligt
            Riksrevisionsverket utgiftstaket sprängts med 5 miljarder kronor
            redan förra året. Annars är det enda mål som man nominellt når
            av de uppställda målen att klara utgiftstaket, men det är inte
            med rent spel som det görs.
          </note>
          <note>
            Budgettricksandet når nya rekordnivåer, och här undrar man bara:
            När kommer ratinginstitutens dom över detta? Kan man fortsätta
            på det här viset ostraffat? När kommer detta att drabba upplåningskostnaderna,
            som vi ska diskutera senare i dag, för kungariket Sverige? Jag
            tror att ni är farligt nära en gräns för vad som kommer att tolereras
            i det här avseendet av omvärlden.
          </note>
          <note>
            Vi kommer, fru talman, att i morgon diskutera vårpropositionen
            och närmare analysera de här fatala misslyckandena och presentera
            Kristdemokraternas och för övrigt övriga borgerliga oppositionspartiers
            alternativ till regeringens havererade ekonomiska politik.
          </note>
          <note>
            Fru talman! Jag vill dock här i dag helt fokusera på det fullständigt
            desperata förslaget att förlänga arbetsgivarnas sjuklöneansvar
            till tre veckor, helt enkelt därför att det är det utan jämförelse
            mest desperata och mest destruktiva av alla förslag som förs fram
            i denna proposition, och det som ni förstås i knivskarp konkurrens
            med en hel del andra.
          </note>
          <note>
            Här har alltså regeringen suttit med armarna i kors i denna fråga
            sedan 1997 när sjuktalen började öka med en kostnad på i genomsnitt
            25 miljoner kronor per dygn. Nu vaknar man plötsligt upp och drämmer
            till med ett fullständigt förödande dråpslag mot såväl hårt kämpande
            företagare, stora som små, som de svagaste på arbetsmarknaden
            och en redan hårt pressad kommunsektor. Man riskerar faktiskt
            samtidigt att skapa kaos på arbetsmarknaden. Företagare protesterar
            över hela landet, senast i dag utanför Riksdagshuset.
          </note>
          <note>
            Förslaget är för det första ett redan beprövat misslyckande.
            Socialdemokraterna föreslår alltså, trots en massiv kritik från
            både fack och arbetsgivare, att arbetsgivarnas sjuklöneansvar
            ska förlängas från
          </note>
          <note>
            14 till 21 dagar. Men man har redan misslyckats en gång tidigare.
            Den 1 januari 1997 förlängde Socialdemokraterna sjuklöneperioden
            från 14 till 28 dagar, men man tvingades dra tillbaka det redan
            den 1 april, en lämplig dag, 1998. Socialdemokraterna konstaterade
            då i samband med den återställda sjuklöneperioden som ett motiv
            att enligt vad som anförts av
          </note>
          <note>
            Landsorganisationen i Sverige och Svenska Arbetsgivareföreningen
            förväntas en förkortad sjuklöneperiod underlätta nyanställningar
            i framför allt små företag.
          </note>
          <note>
            Så stod det i budgetpropositionen 1998. Varför skulle det som
            ni ansåg vara fel då och ändrade tillbaka till
          </note>
          <note>
            14 dagar vara rätt nu?
          </note>
          <note>
            För det andra spär det här förslaget på problemen i en redan
            hårt ansträngd kommunsektor. Den här utökade sjuklöneperioden
            kommer att kosta kommunsektorn ca 400 miljarder kronor om året.
            Om vi räknar om det i löneavtalstermer för Kommunals medlemmar
            motsvarar det ungefär en tredjedel av den löneökning som man begärde
            i den konflikt som nyligen har avslutats.
          </note>
          <note>
            För det tredje riskerar förslaget att skapa kaos på arbetsmarknaden.
            När Socialdemokraterna återställde sin egen förlängning förra
            gången skrev man i budgetpropositionen 1998: I samband med att
            sjuklöneperioden förlängts från 14 till 28 dagar den 1 januari
          </note>
          <note>
            1997 uppstod emellertid en tvist kring frågan om den högre avtalsenliga
            ersättning, som utbetalas under dag 15 till om med dag 28 i sjukperioden,
            skulle kunna utbetalas även fortsättningsvis. Både Skiljenämnden
            för arbetsmarknadsförsäkringar och Arbetsdomstolen fann att rätt
            till ersättning från avtalssjukförsäkring respektive kollektivavtal
            inte förelåg under den utsträckta sjuklöneperioden. Det innebar
            att den totala ersättningen till en anställd sänktes under den
            förlängda sjuklöneperioden. Med anledning av den situation som
            uppstått, skrev regeringen 1998, har regeringen övervägt olika
            åtgärder för att neutralisera effekterna på ersättningen av den
            förlängda sjuklöneperioden. Regeringen har stannat vid att föreslå
            en återgång till 14 dagar. Så skrev man alltså 1998.
          </note>
          <note>
            Trots den då, för tillfället uppenbarligen, vunna insikten föreslår
            nu regeringen ännu en gång att sjuklöneperioden ska förlängas.
            Den enda förklaring som nu lämnas i den här delen är att regeringen
            är medveten om att förslaget att förlänga sjuklöneperioden till
            dag 21 innebär att denna ersättning kan påverkas av nu gällande
            kollektivavtal. Regeringen förutsätter dock att avtalen anpassas
            till den utökade sjuklöneperioden. Så stod det i vårpropositionen.
          </note>
          <note>
            Fru talman! Resultaten har inte låtit vänta på sig.
          </note>
          <note>
            Arbetsgivarna hotar med att säga upp hela kollektivavtal om det
            socialdemokratiska sjuklöneförslaget inte tas tillbaka. Det går
            inte att bara säga upp sjuklönedelen i ett avtal, allt måste sägas
            upp. Det är alltså ett väldigt stort steg att säga upp ett helt
            kollektivavtal. Till detta kommer att tiden är knapp för arbetsgivare
            och fack att förhandla, eftersom förslaget är tänkt att träda
            i kraft den 1 juli. Lagrådet bedömer också att det inte alls är
            realistiskt att det här skulle kunna ske i tid.
          </note>
          <note>
            Jag måste fråga Socialdemokraterna: Hur tänker ni hantera det
            kaos på arbetsmarknaden som ni nu medvetet riskerar att skapa
            genom förslaget om en förlängd sjuklöneperiod?
          </note>
          <note>
            För det fjärde drabbar förslaget de svagaste på arbetsmarknaden.
            Genom en förlängning av sjuklöneperioden kommer svaga på arbetsmarknaden
            att få det ännu svårare att få ett jobb eller att byta jobb. När
            sjuklöneansvaret ökar kommer naturligtvis arbetsgivarna i ännu
            högre grad försäkra sig om att anställa personer som mestadels
            är friska. Personer som tidigare har varit mycket sjukskrivna
            - äldre kvinnor och män, arbetshandikappade - kommer alltså att
            drabbas av Socialdemokraternas förslag. På vilket sätt anser
          </note>
          <note>
            Socialdemokraterna att de svagaste på arbetsmarknaden gagnas
            av förslaget om förlängd sjuklöneperiod?
          </note>
          <note>
            För det femte får förslaget massiv kritik från Lagrådet. Man
            kritiserar det på ett antal punkter, till exempel konstruktionen
            av högkostnadsskyddet. Man tar upp att det först måste passera
            EG:s statsstödsregler och godkännas av kommissionen, och så vidare.
          </note>
          <note>
            Vad gör ni socialdemokrater om förslaget till högkostnadsskydd
            för småföretag inte bara skjuts upp, som ni skriver i betänkandet,
            utan faktiskt omöjliggörs av EG-rätten? Hur ska småföretagen skyddas
            om ni tillsammans med Vänstern och Miljöpartiet i dag tänker trumfa
            igenom detta olycksaliga förslag?
          </note>
          <note>
            Fru talman! Förslaget att förlänga arbetsgivarnas sjuklöneansvar
            är desperat och ogenomtänkt. Det riskerar faktiskt också att ytterligare
            bromsa upp den svenska ekonomins redan svaga tillväxt, samtidigt
            som den direkt drabbar enskilda, företagare och kommunsektorn
            på ett fullständigt oacceptabelt sätt.
          </note>
          <note>
            Jag tycker slutligen att det är symtomatiskt att finansutskottets
            majoritet avslog min och övriga borgerliga ledamöters begäran
            att åtminstone hålla en offentlig hearing, där vi tillsammans
            med de berörda skulle få analysera förslagets effekter i verkligheten.
          </note>
          <note>
            Det ville ni inte. Ni ville inte höra sanningen. Tyvärr, fru
            talman, kommer den att framgå av utvecklingen ute i verkligheten.
          </note>
          <note>
            Förslaget måste och borde avslås. Jag yrkar bifall till reservation
            4, för tids vinnande endast den, medan
          </note>
          <note>
            Kristdemokraterna självklart står bakom alla de reservationer
            vi har i betänkandet.
          </note>
          <note type="speaker">
            Anf. 82 LENA EK (c):
          </note>
          <note>
            Fru talman, ärade ledamöter, ärade åhörare! Det är ganska precis
            ett år sedan som vi stod i den här talarstolen för att debattera
            en annan vårproposition, en annan tilläggsbudget. Alla oppositionspartier
            sade då att detta håller inte. Varningarna för sämre konjunktur
            hade redan börjat dugga tätt. Bilden av den internationella ekonomin
            var synnerligen svag. Utvecklingen i USA föll sakta nedåt, och
            dollarn hade börjat försvagas. Samtidigt fanns den utrikespolitiska
            osäkerheten.
          </note>
          <note>
            Då gick regeringen, ministrar och majoriteten i finansutskottet
            samfällt in för att svartmåla vår syn på konjunkturen. Vi i oppositionen
            hade förslag men tyckte att det var ansvarsfullt att vi sköt reformer
            framåt. Folkpartiet drog under sommaren tillbaka en del av sina
            reformförslag. Så var bilden.
          </note>
          <note>
            Samtidigt förlorade regeringen nerverna därför att det var valrörelse.
            Det viktigaste var inte omsorgen om svensk ekonomi och att hålla
            de löften som gavs förra gången vi behövde sanera och spara, nämligen:
          </note>
          <note>
            Den som är satt i skuld är icke fri. Det här ska vi inte upprepa.
            Vi ska se oss för. Vi ska vara varsamma, aktsamma och ansvarsfulla.
          </note>
          <note>
            Detta var precis det vi försökte säga för ett år sedan. I stället
            för att spara 10 miljarder lade man på 18
          </note>
          <note>
            miljarder. Karin Pilsäter har förtjänstfullt redogjort för lånesituationen
            i sitt anförande, och jag instämmer till fullo i den bilden.
          </note>
          <note>
            Nu måste saker och ting göras i ordning som inte har gjorts i
            ordning förut. Det är det som utskottsbetänkande FiU21 handlar
            om, om tilläggsbudgeten och att rätta till det som icke tidigare
            gjordes rätt. Och det är som vanligt förstås: Det drabbar inte
            dem som har gott om pengar, dem som har kunnat tänka sig för innan
            och som har marginaler i sina företag och i sin familjeekonomi,
            utan det drabbar förstås helt andra grupper, igen. Det är det
            som känns så trist.
          </note>
          <note>
            Vi hade faktiskt kunnat ha en majoritet för en försiktigare ekonomisk
            linje. Majoriteten bestående av
          </note>
          <note>
            Socialdemokraterna, Vänsterpartiet och Miljöpartiet hade kunnat
            tänka sig för bättre. Alla i oppositionen har också sagt: Ja,
            vi ska ta ansvar för den här sjunkande konjunkturen. Vi ville
            inte att den skulle drabba sjuka och att den skulle drabba företagande
            och därmed i förlängningen ge svåra ekonomiska problem framöver.
          </note>
          <note>
            Vi har också påpekat att det viktigaste området, nämligen de
            ökande sjuktalen, har funnits med i behandlingen. De ökande sjuktalen
            var ingenting som kom vare sig i höstas, i somras eller i våras.
            1997
          </note>
          <note>
            började sjuktalen öka. Jag har varit med om minst tio debatter
            om denna fråga, trots att jag bara har varit fem år i riksdagen.
            Det enda som regeringen har lyckats åstadkomma hittills på det
            här området är en handlingsplan utan ett enda skarpt förslag,
            och nu står vi där vi står.
          </note>
          <note>
            Fru talman! Vi i Centerpartiet har våra egna budgetalternativ,
            dels från förra året med förslag som innebar att vi hade kunnat
            undvika en del av de här sakerna, dels från det här året, där
            vi föreslår ett annat sätt att åtgärda problemen. Vi har faktiskt
            också gjort oss besväret, trots att det är regeringens fulla ansvar,
            att göra ett eget förslag till tilläggsbudget. Vi tyckte att det
            var så oerhört viktigt att visa att det även i detta sena skede
            fanns möjlighet att välja andra vägar när det gällde sjuktalen
            och den tredje veckan före arbetsgivarinträdet. Därför lade vi
            fram ett eget förslag till tilläggsbudget.
          </note>
          <note>
            Jag vill därmed yrka bifall till reservation 8 under punkt 30.
            Där finns våra förslag samlade. Jag hänvisar också till vår motion.
          </note>
          <note>
            I det här betänkandet finns det många områden som man kan fundera
            över. Jörgen Johansson ska också i sitt anförande ta upp något
            av dem.
          </note>
          <note>
            Det första som jag tänkte säga något om är punkt
          </note>
          <note>
            1, Omstrukturering av statliga företag. Där finns en fyllig reservation
            från oppositionen, bestående av
          </note>
          <note>
            Moderaterna, Folkpartiet och Centerpartiet, och en särskild reservation
            från Kristdemokraterna.
          </note>
          <note>
            I de fall det är motiverat med ett statligt ägande är det viktigt
            att detta sköts väl. När det finns regler om en korrekt konkurrens,
            om budgetlagen och om hur man hanterar sina utgifter, är det viktigt
            att regeringen faktiskt använder sitt goda omdöme och att statliga
            företag föregår med gott exempel. Så sker ju inte i det här fallet,
            vare sig när det gäller det sätt på vilket företagen har drivits
            eller det sätt på vilket man vill åtgärda problemet. Det kommer
            att ge ytterligare problem framöver. Det finns alternativa förslag.
            Men det är också så att den som har ansvaret för det statliga
            ägandet, det vill säga regeringen, faktiskt måste ägna sig åt
            det och veta vad den håller på med. Vi vill ha en statlig järnväg.
            Men det är inte försvarbart att man först får pengar som man gör
            av med och sedan begär mer pengar som man gör av med, trots att
            det finns gott om yttranden från olika revisionsinstanser som
            visar att man bryter mot olika regelsystem och att ägandet inte
            sköts så som det skulle göras.
          </note>
          <note>
            Det finns två andra punkter som visar hur regeringen driver politik
            och som jag ska beröra väldigt kort. Det är det som handlar om
            Statens bostadsnämnd som ska hjälpa hårt utsatta kommuner att
            sanera fastighetsbestånd. Vi röstade nej till det förslaget och
            fick mycket kritik för det. Men nu har vi sett vad det går för.
            I till exempel Kristinehamn har man fått ett anbud från ett företag
            som vill utveckla fastighetsbeståndet, skapa ett turismboende
            som drar dit mera människor till kommunen och ger en ökad tillväxt.
            Ett sådant anbud går inte att anta, för reglerna för Statens bostadsnämnd
            och möjligheterna till stöd till kommunen ger mer pengar än en
            sund marknadsmässig lösning som gynnar kommunen i längden. Det
            går inte att driva politik på det viset. Det blir bakslag.
          </note>
          <note>
            Det andra förslaget är kompetenskontot, där man taxerar ut pengar
            nu igen. Sedan lägger man det på ett konto på Riksgälden utan
            att kompetenskontoförslagen kommer fram.
          </note>
          <note>
            Slutligen, fru talman, har vi det förödande förslag som handlar
            om hur regeringen ska åtgärda problemet med det ökande antalet
            sjuktimmar i Sverige. Det är oerhört bekymmersamt. Vi har företagens
            reaktioner, företagarnas organisationers reaktioner. Det är handikappade
            som ringer. Människor som finns i arbete i dag och som har funktionshinder
            hör av sig. Det är organisationer för funktionshindrade, forskare,
            kommunpolitiker och landstingspolitiker. Listan kan göras oändligt
            lång över dem som har ringt och sagt: Försök att hindra detta
            vanvettiga förslag! Det löser ingenting och det ger bara värre
            problem.
          </note>
          <note>
            Fru talman! Vi från Centerpartiet har lagt fram ett alternativt
            förslag som vi ska debattera i morgon, när vi har det stora betänkandet
            runt de olika budgetalternativen. Det handlar om ett arbetsgivarinträde
            som baseras på hur många anställda man har och som har ett inbyggt
            småföretagarskydd som inte strider mot statsstödsreglerna eller
            EU:s konkurrensregler.
          </note>
          <note>
            Jag noterar att det inte har begärts några som helst repliker
            i denna debatt ännu, och det förkortar onekligen handläggningstiden
            i kammaren, men ett enda besked borde vi kunna få: Vad gör ni
            om småföretagarskyddet, det enda någotsånär vettiga i detta idiotiska
            förslag, faller? Hur tänker ni hantera det då,
          </note>
          <note>
            Vänsterpartiet och Miljöpartiet som stöder det här förslaget?
          </note>
          <note>
            Det rimliga är att ni ger ett besked till dem som sitter på läktaren,
            till dem som läser protokollet och till dem som avlyssnar den
            här debatten. Vad gör ni i ett sådant fall? Jag tycker att det
            är synd, för Sveriges tillväxt borde kunna vara mycket högre,
            och det här är ett förslag som inte ökar den tillväxt som vi så
            väl behöver i svensk ekonomi.
          </note>
          <note type="speaker">
            Anf. 83 HANS HOFF (s):
          </note>
          <note>
            Fru talman! I budgetpropositionen för 2003 bedömde regeringen
            att tillväxten för innevarande år skulle vara 2,5 %. Denna bedömning
            låg väl i linje med de bedömningar som gjordes av banker och institut
            vid denna tidpunkt. I vårpropositionen revideras nu denna bedömning
            ned till en tillväxt år 2003 på
          </note>
          <note>
            1,4 %. Detta, samtidig som utgifterna riskerar att överstiga
            de av riksdagen fastställda utgiftstaken, gör att vi nu tvingas
            vidta åtgärder för att behålla greppet om landets finanser.
          </note>
          <note>
            Några av de åtgärder som vidtas i tilläggsbudgeten är att takhöjningen
            i sjuk- och föräldraförsäkringarna senareläggs och att ersättning
            vid sjukdom vid arbetslöshet samordnas och begränsas. Ersättningsnivån
            sänks med 2,4 % i sjukförsäkringen. Sjuklöneperioden förlängs
            för samtliga arbetsgivare från 14 till
          </note>
          <note>
            21 dagar. Ett högkostnadsskydd införs. Detta är några av de åtgärder
            som riksdagen ska ta ställning till.
          </note>
          <note>
            Den socialdemokratiska regeringen, den socialdemokratiska riksdagsgruppen
            och samarbetspartierna i riksdagen kommer aldrig att tillåta att
            vi tappar greppet om landets finanser. Vi vet att om så sker är
            det alltid de människor som har minst marginaler och störst behov
            av ett generellt välfärdssamhälle som får dra det tyngsta lasset.
          </note>
          <note>
            Moderaterna, Folkpartiet och Kristdemokraterna har med hänvisning
            till budgetprocessen och det budgetalternativ som man tidigare
            lagt fram i riksdagen, och som riksdagen avslagit, avstått från
            att lägga alternativa förslag till tilläggsbudget. Centerpartiet
            har dock presenterat en reservation med alternativa förslag till
            majoritetens betänkande. Jag tänker inte gå genom varje förslag
            i tilläggsbudgeten som utskottet kommer med utan kommer att uppehålla
            mig vid en del av de förslag som det finns reservationer om.
          </note>
          <note>
            Fru talman! Staten äger helt eller delvis ett sextiotal bolag,
            som vid utgången av 2001 hade ett eget kapital på 176 miljarder
            kronor. Någon regelrätt marknadsvärdering är inte gjord, men marknadsvärdet
            uppskattas till ca 300 miljarder kronor. Regeringen har, för att
            kunna genomföra kapitalomstruktureringar inom den statliga företagssfären,
            föreslagit i tilläggsbudgeten att extra utdelningar på 3 miljarder
            kronor tillförs ett särskilt konto i Riksgäldskontoret.
          </note>
          <note>
            Det är för att man ska kunna göra insatser i av staten hel- eller
            delägda företag. Regeringens förslag var att riksdagens godkännande
            för en kapitalinsats skulle inhämtas men att regeringen i undantagsfall
            skulle kunna göra nödvändiga kapitalinsatser och i efterhand kunna
            inhämta riksdagens godkännande för detta.
          </note>
          <note>
            Konstitutionsutskottet har behandlat frågan om en förbättrad
            kapitalstruktur och föreslår ett antal förändringar i regeringens
            förslag, förändringar som finansutskottet ställer sig bakom. I
            likhet med konstitutionsutskottet anser finansutskottet att det
            finns goda skäl att skapa en ordning som underlättar kapitalomstruktureringar
            i den statliga företagssfären. Staten bör kunna agera på samma
            sätt som ett moderbolag som ger koncernbidrag till vissa dotterbolag
            och finansierar detta med medel från andra dotterbolag.
          </note>
          <note>
            Utskottet vill dock understryka vikten av att riksdagens inflytande
            garanteras på ett rimligt sätt och att riksdagen ges möjligheter
            att utöva finansmakten på ett korrekt sätt. Som konstitutionsutskottet
            förordar bör därför regeringens förslag ändras på ett par punkter.
          </note>
          <note>
            Fru talman! Finansutskottets förslag till riksdagen innebär nu
            följande: Ett konto inrättas i Riksgäldskontoret dit extra utdelningar
            i de statliga bolagen förs. Riksdagen beslutar för ett år i taget
            om hur stort belopp som ska tillföras kontot. För 2003 tillförs
            kontot högst 3 miljarder kronor. Från kontot förs utgifter för
            kapitaltillskott eller utnyttjande av hembudsavtal i den statliga
            företagssfären. Riksdagen beslutar om utgifterna i varje enskilt
            fall. Lån till statliga bolag hanteras ej över kontot. Om behoven
            av kapitaltillskott överstiger de tillgängliga medlen på kontot
            får skillnaden tillskjutas genom att anslag anvisas över statsbudgeten.
            Underskott får ej uppkomma på kontot. Regeringen förutsätts vidare
            göra en tydlig presentation varje år i budgetpropositionen av
            hur kontot ska finansieras och utnyttjas.
          </note>
          <note>
            Huvudprincipen bör vara att riksdagen i anslutning till rambeslutet
            på hösten fattar beslut om ramarna för verksamheten genom att
            ange hur stort belopp som beräknas tillföras kontot för nästa
            budgetår. Därefter fattar riksdagen beslut i varje enskilt fall
            i budgetprocessens andra steg, eller senare på tilläggsbudget
            under det löpande budgetåret, om tillskotten till de statliga
            bolagen. Det finansutskottet nu föreslår med anledning av regeringens
            förslag till omstrukturering i de statliga företagen ska ges regeringen
            till känna.
          </note>
          <note>
            Fru talman! När det gäller reservationer som berör
          </note>
          <note>
            Riksdagens revisorers förslag angående radiokommunikation för
            trygghet och säkerhet delar finansutskottet trafikutskottets bedömning.
            Finansutskottet konstaterar att den att regeringen tillsatta utredningen
          </note>
          <note>
            RAKEL:s förslag ligger väl i linje med revisorernas förslag.
            Utredningens betänkande har remissbehandlats, och förslagen bereds
            för närvarande inom Regeringskansliet. Utskottet förutsätter att
            regeringen i sitt kommande förslag till riksdagen kommer att beakta
            revisorernas förslag.
          </note>
          <note>
            Vidare utgår utskottet från att en fortlöpande uppföljning av
            utbyggnaden, anslutningen, kostnaderna och realiserade fördelar
            med systemet kommer att redovisas för riksdagen. Finansutskottet
            anser därmed att såväl revisorernas förslag som motionerna bör
            beaktas i regeringens kommande förslag.
          </note>
          <note>
            Fru talman! Centerpartiet har i en reservation ett alternativt
            förslag till tilläggsbudget. Centerpartiet har i denna reservation
            föreslagit att ersättningen i sjukoch föräldraförsäkringarna ska
            grunda sig på de inkomster som man har haft de senaste 24 månaderna
            och inte som i dag på de faktiska inkomsterna. Detta innebär att
            ersättningarna i sjuk- och föräldraförsäkringarna sänks till ca
            75 % för dem som jobbat i minst 24 månader. Vi kan konstatera
            att Centerpartiets höjning av taket i föräldraförsäkringen ska
            finansieras på detta sätt. Konsekvensen av Centerpartiets politik
            är att ungdomar och låg- och medelinkomsttagare får betala höginkomsttagarnas
            höjning av föräldrapenningen.
          </note>
          <note>
            Systemet med historisk SGI innebär att ersättningarna i sjuk-
            och föräldraförsäkringen sänks dramatiskt för personer som nyligen
            kommit in på arbetsmarknaden, till exempel ungdomar. De drabbas
            av Centerpartiets politik med mycket, mycket låg ersättning vid
            sjukdom och föräldraledighet. Men också vuxenstuderande drabbas
            särskilt hårt. Centerpartiets politik är inte bara djupt orättvis.
            Den är också tillväxthämmande, eftersom detta förslag bestraffar
            studier. Det är en orättvis och farlig politik som vi inte kan
            ställa oss bakom.
          </note>
          <note>
            Fru talman! Det blir ibland fel. Det är mänskligt att fela -
            det ligger i vår natur. Lena Ek har två repliker här, och jag
            hoppas att hon kommer att använda en av sina repliker till att
            ta tillbaka sitt bifallsyrkande för reservation 8.
          </note>
          <note>
            Fru talman! Mot bakgrund av det anförda yrkar jag bifall till
            finansutskottets betänkande Tilläggsbudget 1 för budgetåret 2003
            samt avslag på samtliga reservationer.
          </note>
          <note type="speaker">
            Anf. 84 GUNNAR AXÉN (m) replik:
          </note>
          <note>
            Fru talman! Hans Hoff valde att knappt beröra frågan om den tredje
            sjuklöneveckan, och jag förstår det. Ett förslag som är så dåligt
            vill man väl inte gärna tala om. Men från borgerligt håll reste
            vi ett antal frågor i våra inledande inlägg, och de frågorna kräver
            nog svar från Hans Hoff.
          </note>
          <note>
            Det frågades om vad som händer om undantaget för de minsta företagen
            inte godkänns. Det ställdes frågor om Socialdemokraterna inser
            vilka konsekvenser som det här förslaget innebär för landets företagare.
            Och jag ställde frågan om Socialdemokraterna vill ha ett Sverige
            och ett samhälle där arbetssökande tvingas visa upp registerutdrag
            från försäkringskassan på hur mycket man har varit sjukskriven
            tidigare. Jag tycker, fru talman, att det krävs ett svar från
            Socialdemokraterna på den punkten.
          </note>
          <note>
            Hans Hoff sade att om man inte har ordning på statsfinanserna
            så blir det de svagaste som drabbas, och det ser vi ju här. Det
            är de svagaste som drabbas hårdast för att inte Socialdemokraterna
            och dess stödpartier har hållit ordning på statsfinanserna. Hade
            man gjort detta långt tidigare så hade inte den här åtgärden behövt
            vidtas. Den behöver inte heller vidtas, för det finns andra åtgärder
            som kan vidtas.
          </note>
          <note>
            Fru talman! Jag ber Hans Hoff svara på frågan om
          </note>
          <note>
            Socialdemokraterna önskar ett Sverige där man tvingas redovisa
            sin sjukdomshistoria när man söker arbete.
          </note>
          <note type="speaker">
            Anf. 85 HANS HOFF (s) replik:
          </note>
          <note>
            Fru talman! Gunnar Axén kritiserar mig nu för att jag i mitt
            huvudanförande uppehöll mig kring de reservationer som finns i
            betänkandet. Det är ju till reservationerna som riksdagen sedermera
            tar ställning, och det finns ingen reservation som ett alternativ,
            förutom den som Centerpartiet har och som jag också bemötte i
            huvudanförandet. Det är förklaringen till den kritik som Gunnar
            Axén här framför.
          </note>
          <note>
            Nej, jag vill inte ha ett Sverige där arbetsgivare begär ut uppgift
            om vilka sjukdomar människor har, vilket jag antar också vore
            ett brott mot integriteten.
          </note>
          <note>
            Jag utgår ifrån att det sättet att agera när det handlar om nyanställningar
            inte har stöd i lagrum. Jag tror inte heller att det är ett bra
            sätt att inleda en anställning och ett långvarigt förhållande
            att kräva ut intyg på vad människor har haft för eventuella sjukdomar
            tidigare.
          </note>
          <note type="speaker">
            Anf. 86 GUNNAR AXÉN (m) replik:
          </note>
          <note>
            Fru talman! Det handlar inte om att redovisa vilka sjukdomar
            man har haft. Det handlar om att redovisa hur mycket man har varit
            sjukskriven tidigare, och alla har rätt att få utdrag från försäkringskassan
            som visar hur mycket eller lite sjukskriven man har varit tidigare.
            Det är klart att man kan begära att få se ett sådant registerutdrag.
            Och det har vi ju hört: I dag har en del företagare flaggat för
            att man faktiskt kommer att tvingas till den här åtgärden av rädsla
            för att stå där med alltför höga kostnader i framtiden.
          </note>
          <note>
            Hans Hoff säger att man givetvis inte vill ha ett sådant här
            samhälle. Men varför lägger ni då fram detta förslag?
          </note>
          <note type="speaker">
            Anf. 87 HANS HOFF (s) replik:
          </note>
          <note>
            Fru talman! Alla har självfallet rätt att få ut ett sådant utdrag
            från försäkringskassan. Det har jag, det har Gunnar Axén och det
            har alla andra i Sverige möjlighet att få ut. Frågan är om arbetsgivaren
            har rätt att kräva att den arbetssökande ska leverera in ett sådant
            intyg. Jag är tveksam till detta. Samtidigt är det också ett mycket
            konstigt sätt att börja ett anställningsförhållande på, att tvingas
            redovisa om man har varit sjukskriven eller inte för att vara
            föremål för att bli anställd.
          </note>
          <note>
            Jag ser inte att detta är det Sverige som jag vill ha framför
            mig, men jag ser inte heller att Moderaterna har något alternativt
            förslag som vi ska ta ställning till i eftermiddag. I så fall
            får väl Gunnar Axén rösta med
          </note>
          <note>
            Centerpartiet och dess förslag, för det är det alternativ som
            står till buds.
          </note>
          <note type="speaker">
            Anf. 88 MATS ODELL (kd) replik:
          </note>
          <note>
            Fru talman! Det var nästan rörande att höra Hans
          </note>
          <note>
            Hoff till riksdagens protokoll läsa in det ena svikna vallöftet
            efter det andra.
          </note>
          <note>
            Hans Hoff sade: Vi kommer aldrig att tillåta att vi tappar greppet
            om ekonomin. Nej, men ni har ju redan gjort det! Och detta drabbar
            de svagaste, Hans
          </note>
          <note>
            Hoff. På vilket sätt gagnas de svagaste på arbetsmarknaden av
            förslaget att förlänga sjuklöneperioden till tre veckor?
          </note>
          <note>
            Om ni redan 1998 höll med om att en förkortning av sjuklöneperioden
            till 14 dagar skulle underlätta nyanställningar, framför allt
            i mindre företag, hur många uteblivna nyanställningar räknar Hans
            Hoff med när ni nu föreslår att man förlänger sjuklöneperioden?
            Matematik är ju ändå en ganska exakt vetenskap. Det som man trodde
            1998 om sådana här relationer borde väl i rimlighetens namn vara
            giltigt även
          </note>
          <note>
            2003.
          </note>
          <note>
            Jag måste ändå återkomma till detta: Hur räknar ni med att hantera
            det kaos som nu mycket väl kan uppstå när som helst om arbetsgivarna
            gör allvar av sitt hot att säga upp kollektivavtalen? Det vore
            ganska naturligt. Jag läste tidigare ur budgetpropositionen från
            1998, där man konstaterade att detta får ganska oönskade konsekvenser
            för de anställda även på annat sätt. På vilket sätt ska högkostnadsskyddet
            arrangeras om EG-rätten visar sig inte vara förenlig med det förslag
            som nu finns? Då står ju de här små företagen fullständigt utan
            högkostnadsskydd eftersom detta förslag av allt att döma kommer
            att gå igenom redan i dag.
          </note>
          <note type="speaker">
            Anf. 89 HANS HOFF (s) replik:
          </note>
          <note>
            Fru talman! Jag ska börja med den fråga som berör de svagaste
            på arbetsmarknaden. Samhället har i dag ett omfattande stödsystem
            för att hjälpa in människor som av olika anledning har en svagare
            ställning på arbetsmarknaden. Det kan vara psykiska handikapp
            eller fysiska handikapp, och nu finns det också vissa anställningsstöd
            som är kopplade till ålder och att man har varit arbetslös en
            viss tid. Stödreglerna är rätt så omfattande.
          </note>
          <note>
            Jag tror inte att den tredje sjuklöneveckan på något sätt gagnar
            dem som har en svag ställning på arbetsmarknaden vad gäller att
            komma in och få ett arbete. Det kan jag ge ett klart besked om:
            Det tror inte jag i alla fall. Men jag vill också i så fall att
            Mats
          </note>
          <note>
            Odell kan leda i bevis att detta försämrar möjligheterna för
            dem med svag ställning att komma in och få ett arbete. Jag vill
            alltså att Mats Odell ska leda i bevis -
          </note>
          <note>
            inte bara säga. Det är en viss skillnad i det.
          </note>
          <note>
            Kollektivavtalen är något som arbetsmarknadens parter har att
            ta hänsyn till. Det är så klart oerhört viktigt att man hittar
            lösningar i de här delarna. Jag kan inte gå in och ska säkerligen
            inte heller gå in och ha någon synpunkt på detta.
          </note>
          <note type="speaker">
            Anf. 90 MATS ODELL (kd) replik:
          </note>
          <note>
            Fru talman! Det är inte särskilt övertygande, det som Hans Hoff
            kommer med. Han tror inte att det här gagnar och så vidare. Det
            tycker jag är hedrande. Det vittnar om ett visst civilkurage att
            säga detta här.
          </note>
          <note>
            Hans Hoff säger att det finns ett omfattande stödsystem för människor
            med arbetshandikapp. Då är min fråga: Tror Hans Hoff att det stödsystemet
            kommer att behöva utnyttjas mer eller kommer det att behöva utnyttjas
            mindre om förslaget går igenom?
          </note>
          <note>
            Hans Hoff kanske kan påminna sig vad det här kostar. Ohälsan
            är redan i dag den utan jämförelse största posten vi har. Detta
            kommer att förhindra människor med svag ställning att komma in
            och få fotfäste på den ordinarie arbetsmarknaden.
          </note>
          <note>
            Jag kan naturligtvis inte här och nu leda detta i bevis på det
            sätt som Hans Hoff kanske skulle önska, men de handikapporganisationer
            och forskare - som bland annat Lena Ek var inne på - som analyserat
            frågan säger samstämmigt att det kommer att hindra människor med
            svag ställning att ta sig in på arbetsmarknaden.
          </note>
          <note>
            Hans Hoff har inte några synpunkter om kollektivavtalen. Tror
            Hans Hoff att det vore bra eller dåligt för lönebildningen om
            avtalen sades upp? Man kan ju fundera även på det. Jag skulle
            gissa att Hans Hoff, som är inne på en delvis självkritisk linje,
            tycker att det skulle vara mycket dåligt för arbetsmarknadens
            funktionssätt, för lönebildningen och så vidare om vi hamnade
            i ett läge med en konflikt på arbetsmarknaden.
          </note>
          <note>
            Detta förslag är skandalöst dåligt. Det är helt enkelt ynkligt
            att regeringen efter alla dessa år inte lyssnat mer på de statliga
            utredningar som funnits, och inte sett på de konkreta förslag
            som bland annat finns i oppositionens motioner.
          </note>
          <note type="speaker">
            Anf. 91 HANS HOFF (s) replik:
          </note>
          <note>
            Fru talman! Tack för erkännandet, Mats! Jag tror mig veta att
            förslaget om den tredje sjuklöneveckan inte är infört över huvud
            taget för att stärka dem som har svagast ställning på arbetsmarknaden.
            Jag kan inte heller se att någon framfört det; i alla fall har
            inte jag gjort det i den här debatten.
          </note>
          <note>
            Mats Odell säger något som är oerhört intressant och oerhört
            viktigt, nämligen att det finns forskning på det här området som
            styrker påståendet att sjuklöneinträdet försämrar möjligheterna
            för de svagare på arbetsmarknaden att ta sig in och få arbete.
          </note>
          <note>
            Jag har låtit riksdagens utredningstjänst titta på frågan just
            med tanke på det som Mats Odell sade, att vi mellan den 1 januari
            1997 och den 1 april 1998
          </note>
          <note>
            hade 28 dagars sjuklöneperiod, och vilka undanträngningseffekter
            detta fick för de svaga grupperna. Riksdagens utredningstjänst
            har svarat att det inte finns någon forskning på området. Jag
            tar därför gärna del av det forskningsunderlag som Mats Odell
            har. Jag tror det är viktigt att ha en rejäl grund att stå på
            när man har den typen av inställning.
          </note>
          <note type="speaker">
            Anf. 92 LENA EK (c) replik:
          </note>
          <note>
            Fru talman! Ärade ledamöter! Det är klart att det inte är roligt
            att behöva lägga fram ett förslag som handlar om historisk sjukpenninggrundande
            inkomst.
          </note>
          <note>
            Det är inte alls roligt. Men vad gör man när regeringen har ställt
            oss i denna situation, och vi ska lägga fram ett budgetalternativ
            som visar hur vi klarar oss ur detta?
          </note>
          <note>
            Anledningen till att vi till slut ändå lade fram förslaget är
            att vårt finansieringsalternativ och vårt förslag till hantering
            av denna mycket bekymmersamma situation åtminstone inte förnedrar
            funktionshindrade, och det minskar inte antalet nya jobb. I stället
            har vi en annan modell. Den modellen riskerar heller inte att
            strida mot EU:s konkurrensregler och statsstödsregler, vilket
            regeringens förslag gör.
          </note>
          <note>
            Vi har från Centerpartiets sida ett grundskydd. Vi höjer taket
            i föräldraförsäkringen, vilket inte Socialdemokraterna gör. Men
            vi höjer också lägsta nivån till 200 kr, vilket tillsammans med
            vårt skatteförslag gör att unga föräldrar och studerande klarar
            sig utan socialbidrag. Det tycker vi är väldigt viktigt, och därför
            valde vi den varianten.
          </note>
          <note>
            Jag skulle vilja ha svar på frågan om småföretagarna. Vad gör
            ni om småföretagarskyddet försvinner? Vi tyckte att frågan var
            så viktig att vi begärde en extra debatt i riksdagen om den. Det
            fick vi inte med hänvisning till att frågan skulle diskuteras
            i finansutskottet. När vi kom till finansutskottet och begärde
            en hearing avslogs också den begäran, eftersom man inte ansåg
            att det fanns tid för det. Så nu blir det ingen diskussion där
            heller. Det innebär att vi försummat åtminstone två bra tillfällen
            till att diskutera våra meningsskiljaktigheter kring hur förslaget
            drabbar småföretagen.
          </note>
          <note>
            Därför skulle jag vilja fråga: Varför har ni hanterat frågan
            på det här viset? Och varför talar inte Hans
          </note>
          <note>
            Hoff om vad som händer ifall småföretagarskyddet ryker?
          </note>
          <note type="speaker">
            Anf. 93 HANS HOFF (s) replik:
          </note>
          <note>
            Fru talman! När det gäller den extra debatten som
          </note>
          <note>
            Centerpartiet begärde är det en fråga som avgörs av talmannen.
            Därför vill jag över huvud taget inte gå in på den.
          </note>
          <note>
            När det gäller diskussionen i utskottet kom begäran in i ett
            mycket sent skede. Jag vill minnas att det var när socialförsäkringsutskottet
            redan hade justerat sitt yttrande till finansutskottet.
          </note>
          <note>
            När det gäller högkostnadsskyddet ligger det för granskning hos
            EU-kommissionen. Regeringen har möjlighet att införa detta vid
            ett senare tillfälle, och eventuella förändringar från kommissionen
            har regeringen möjlighet att göra innan den inför stödet.
          </note>
          <note>
            Oavsett vad som sker och oavsett om det blir någon förändring
            - vilket inte är sannolikt - har regeringen möjlighet att införa
            stödet senare.
          </note>
          <note>
            Jag är på ett sätt mycket glad att Lena Ek är så öppen och ärlig
            kring sitt förslag om historisk SGI.
          </note>
          <note>
            Det är nämligen ett mycket dramatiskt förslag Centerpartiet vill
            införa, och jag är därför väldigt glad att ni står för det. Förslaget
            innebär att låg- och medelinkomsttagare genom sänkta ersättningar
            kommer att få betala höginkomsttagarnas höjning i föräldrapenningen.
            Det innebär också att de som nyligen kommit in på arbetsmarknaden,
            framför allt ungdomar som kanske haft ett arbete i ett halvår
            eller så, får enormt låga ersättningar i sjuk- och föräldraförsäkringen.
            De som satsar på att vidareutbilda sig, för sin egen del men också
            för samhällets del, straffas omedelbart.
          </note>
          <note>
            Det är fråga om en djupt orättvis politik. Den är tillväxthämmande.
            Men det kanske allra farligaste är att den ställer generationer
            mot varandra i försäkringssystemet. På det viset är det ett mycket
            farligt förslag som vi ska votera om i eftermiddag.
          </note>
          <note>
            Jag uppmanar återigen Lena Ek att ta tillbaka förslaget.
          </note>
          <note type="speaker">
            Anf. 94 LENA EK (c) replik:
          </note>
          <note>
            Fru talman! Jag kommer ihåg när Socialdemokraterna diskuterade
            sitt löfte om höjda nivåer i föräldraförsäkringen, hur viktigt
            det var med solidariteten mellan olika grupper och solidariteten
            mot systemet och att de som betalar mycket också ska få tillbaka
            mycket. Har Hans Hoff helt glömt detta?
          </note>
          <note>
            Förutom att Hans Hoff inte kommer ihåg saker kan han inte heller
            jämföra storheter på olika tal.
          </note>
          <note>
            Förslaget kostar mindre än 300 miljoner kronor. Det är en mycket
            liten del i detta, men det handlar om att upprätthålla solidariteten
            i trygghetssystemen, vilket vi i Centerpartiet är mycket noggranna
            med att försöka göra.
          </note>
          <note>
            Om man tittar på vårt skatteförslag - på tal om att inte kunna
            räkna - och jämför det med Socialdemokraternas förslag tycker
            vi att det är fruktansvärt att
          </note>
          <note>
            Socialdemokraterna har ett skattesystem som innebär att människor
            med låga inkomster inte kan leva på sin lön. Det har också framkommit
            genom den nyligen avslutade strejken på det kommunala området.
          </note>
          <note>
            Det här förslaget medför att de som tjänar mycket
          </note>
          <note>
            - historisk SGI - också får ta ett stort ansvar, de som tjänar
            lite får med vårt förslag höjd lägsta nivå i föräldraersättningen
            och mycket lägre skatter. För en undersköterska innebär det 1
            600 kr och för en student nästan 3 000 kr i månaden - efter skatt.
            Skillnaden är alltså oerhört stor. I vårt förslag finns ett socialt
            ansvar och en grundtrygghet.
          </note>
          <note>
            Regeringens förslag och tilläggsbudget handlar om en bostadsakut
            som förhindrar marknadslösningar. Förslaget straffar företag som
            är bäst i klassen när det gäller sjuktalen, och det innebär att
            man plockar ut skattepengar för att sätta in dem på konto i Riksgälden
            i stället för att få till stånd utbildningslösningar. Det är ett
            genuint tillväxtfientligt förslag.
          </note>
          <note type="speaker">
            Anf. 95 HANS HOFF (s) replik:
          </note>
          <note>
            Fru talman! Jag tillstår det, och det har andra också gjort.
            Höjningen av taken i sjuk- och föräldraförsäkringen var en viktig
            fråga för oss. I denna tilläggsbudget, och i eftermiddagens votering,
            senarelägger vi den reformen.
          </note>
          <note>
            Det är ingen oviktig reform. Centern vill nu genomföra den reformen
            upp till elva basbelopp. Att låta låginkomsttagare, ungdomar och
            medelinkomsttagare betala detta är en helt ny politisk inriktning
            i svensk inrikespolitik. Jag kan konstatera att Centern har gått
            från att vara ett parti i Mittens rike till att hamna i Högerns
            dike. Jag hoppas att Lena Ek kommer att ta sig upp därifrån.
          </note>
          <note type="speaker">
            Anf. 96 KARIN PILSÄTER (fp) replik:
          </note>
          <note>
            Fru talman! Det är inte utan att man inte avundas
          </note>
          <note>
            Hans Hoff hans roll här att stå som ombud för detta aktstycke.
            Jag tycker ändå att det senaste utbrottet om de höjda taken är
            att dra lite väl långt iväg från den budgetalternativ och den
            tilläggsbudget som Hans
          </note>
          <note>
            Hoff ska stå här och försvara.
          </note>
          <note>
            Det handlar om att du här ska stå och försvara en tilläggsbudget
            som bygger på vad Bosse Ringholm sade den 15 augusti 2002: Om
            vi socialdemokrater får det svenska folkets förtroende avser vi
            att höja taken den 1 juli 2003. Det är vad du står här och försvarar.
          </note>
          <note>
            Du står här som ombud för den Bosse Ringholm som i Sveriges Radio
            framförde som kommentar till att ni hade tappat greppet: Framför
            allt statliga myndigheter som gör de här bedömningarna gör de
            bästa möjliga bedömningarna. Men skillnaden är att när regeringen
            sedan gör sin bedömning väger regeringen in de åtgärder som vi
            gör för att också få ned eventuella underskott.
          </note>
          <note>
            Det är de åtgärderna som vi nu diskuterar och inte de som man
            gjorde när budgeten lades fram utan de som man nu håller på att
            lägga fram. Det är vad vi diskuterar. Vi vet alla att detta inte
            beror på BNP-
          </note>
          <note>
            fallet. Vi är alla överens om att det finns, men det är inte
            vad som orsakat överdragen.
          </note>
          <note>
            Jag förstår att det inte går att försvara en sådan här sak. Men
            jag skulle ändå vilja fråga: Vad har Hans
          </note>
          <note>
            Hoff att säga till den åldring som inte kan få sin hemtjänst
            därför att kommunen måste betala sjuklön till den sjukskrivna
            hemtjänstpersonalen? Vad har du att säga till dem som inte kan
            få sin hemtjänst och de småbarnsfamiljer som röstade på er för
            att de trodde på er?
          </note>
          <note type="speaker">
            Anf. 97 HANS HOFF (s) replik:
          </note>
          <note>
            Fru talman! Jag antar att Centerpartiet precis som
          </note>
          <note>
            Socialdemokraterna står fast vid inkomstbortfallsprincipen i
            försäkringssystemen. Det är en väldigt viktig princip.
          </note>
          <note type="speaker">
            (KARIN PILSÄTER (fp):
          </note>
          <u who="unknown" xml:id="i-9aa98ae74d10c78d-0">
            <seg>
              Jag är folkpartist inte centerpartist. Du har bytt debattör.)
            </seg>
          </u>
          <note>
            Förlåt mig. Jag antar att Folkpartiet står bakom inkomstbortfallsprincipen
            i försäkringssystemen. Det är en för oss och såvitt jag vet tidigare
            också för
          </note>
          <note>
            Folkpartiet oerhört viktig princip. Det vad den tidigare debatten
            egentligen handlade om.
          </note>
          <note>
            Man kan tycka att den är rolig och säga att man glider undan.
            Samtidigt är det de förslag som finns som vi här förhoppningsvis
            lite senare eftermiddag ska votera om. Det är regeringens förslag
            och utskottets betänkande och Centerpartiets alternativ. Där bryts
            inkomstbortfallsprincipen. Jag utgår från att
          </note>
          <note>
            Folkpartiet inte kommer att ställa sig bakom den reservationen.
            Det har jag i varje fall inte hört tidigare.
          </note>
          <note>
            Karin Pilsäter kopplar förlängningen av sjuklöneperioden till
            om en åldring kommer att få omsorg.
          </note>
          <note>
            Karin Pilsäter måste återkomma till hur hon kan komma till slutsatsen
            att det finns ett motsatsförhållande i det och vad det finns för
            underlag att föra fram det i riksdagens talarstol.
          </note>
          <note type="speaker">
            Anf. 98 KARIN PILSÄTER (fp) replik:
          </note>
          <note>
            Fru talman! Vad vi har att diskutera här är synen på hur vi ska
            hantera den ekonomiska politiken i dag och i morgon och er ingång
            i det hela, nämligen vad ni sade i går när ni blåste folk rakt
            upp i ansikten.
          </note>
          <note>
            Hans Hoff verkar inte förstå sambandet mellan att staten tar
            springnota på en del av de utgifter man har lovat att människor
            får för sina skatter, nämligen sjukpenning, och i stället skickar
            den räkningen till kommunen. Det Hans Hoff inte förstår är att
            om man skickar räkningen för sjukpenningen till kommunerna utan
            att skicka med några pengar kommer kommunerna att få dra in på
            andra utgifter.
          </note>
          <note>
            Om kommunen måste betala lön till en sjuksköterska som är sjukskriven
            kan den inte men samma pengar betala lön till en vikarie. Det
            är sambandet.
          </note>
          <note>
            Om Hans Hoff, som inte förstår detta samband, är representativ
            för Socialdemokraterna finns det helt plötsligt något mer av en
            förklaring till varför man lägger fram ett sådant här förslag.
          </note>
          <note>
            Nu har vi gång på gång hört här att ni inte tror att det stärker
            ställningen på arbetsmarknaden. Nej, det är ingen som har trott
            det. Men ni vill inte heller erkänna att det både försvagar ställningen
            för enskilda individer och att det är en övervältring av kostnaderna.
          </note>
          <note>
            Återigen: Vad vill du säga till dem som kanske röstade på er?
            Jag begär inte att du ska försvara Bosse
          </note>
          <note>
            Ringholm. Vad vill du säga till dem som kanske röstade på dig
            för att de trodde att de skulle få en förbättrad föräldrapenning
            men om de röstade på mig kanske deras maxtaxa skulle höjas, för
            det påstod du kanske att den skulle?
          </note>
          <note>
            Vad vill du säga till den företagare som nu istället får betala
            sjuklön samtidigt som ni ger 1 300 miljoner av skattebetalarnas
            pengar rakt in i ett svart hål i SJ?
          </note>
          <note>
            Vad du vill säga till den åldring som kanske får sin hemtjänst
            indragen därför att kommunen måste betala lönen till sin personal
            när den är sjukskriven?
          </note>
          <note type="speaker">
            Anf. 99 HANS HOFF (s) replik:
          </note>
          <note>
            Fru talman! Det handlar om att agera utifrån den verklighet man
            befinner sig i. Hade jag varit oppositionspolitiker hade jag sannolikt
            låtit kanske som
          </note>
          <note>
            Gunnar Axén eller Karin Pilsäter, det vet jag inte riktigt. Hade
            vi varit i opposition hade jag säkert framfört ungefär samma kritik.
          </note>
          <note>
            Vi har inte nu kunnat genomföra de vallöften som vi har gått
            till val på. Det vi ska vara helt på det klara med är att vi inte
            släpper greppet om landets finanser.
          </note>
          <note>
            Det går före allt annat. Det är den allra viktigaste delen som
            den socialdemokratiska regeringen, riksdagsgruppen och förhoppningsvis
            också samarbetspartierna har att ta ställning till.
          </note>
          <note>
            Vi vet att tappar vi det greppet blir det till stor del det som
            Karin Pilsäter säger. Då blir det ett moras igen ute i kommunerna
            och landstingen. Då är det de gamla, de sjuka och de svaga på
            arbetsmarknaden, och inte minst kvinnor, som drabbas allra hårdast
            och allra först i det sammanhanget. Det gäller att hålla det greppet.
            Det ska vi hålla.
          </note>
          <note>
            Jag glömde att ställa en fråga tidigare. Nu har Karin ingen replikrätt.
            Jag får se om jag kanske kan ta någon replik lite senare på någon
            annan av de borgerliga.
          </note>
          <note type="speaker">
            Anf. 100 LARS BÄCKSTRÖM (v):
          </note>
          <note>
            Fru talman! Det finns egentligen ingen anledning att tro att
            all begåvning samlas i vissa partier och all obegåvning samlas
            i några andra partier. När man hör den här debatten får man intrycket
            att några tycks tro:
          </note>
          <note>
            Vi har kunskapen, och de är dumma. Nu ska vi berätta för de dumma
            hur det egentligen är.
          </note>
          <note>
            Några av oss på vänstersidan kan också förstå lite grann. Jag
            vill säga till er som kritiserar oss: Det är mycket som ligger
            i er kritik. Ni pekar på många svagheter vi vår budget. Vi påstår
            inte att vår budget är den mest perfekta som har lanserats. Det
            finns inget sådant i politiken. Det finns alltid nedsidor i politiken.
            Man tvingas göra prioriteringar.
          </note>
          <note>
            Om ni vill få oss att erkänna att det finns svagheter i vår budget
            har ni mitt erkännande. Jag erkänner det. Det finns svagheter.
            Varför har jag då inte gjort något bättre? Det var det bästa jag
            kom fram till i mitt samarbete med två andra partier. Jag gjorde
            så gott jag kunde efter fattig förmåga. Det slår mig att begåvning
            väl är det enda som vi människor egentligen tycker fördelas rättvist.
            Alla tycker att de har fått nog av begåvning, ingen kräver mer.
          </note>
          <note>
            Vi diskuterar i dag tilläggsbudgeten. Jag ser att de borgerliga
            partierna med ett undantag, Centern, inte ens har reservationer.
          </note>
          <note>
            Man kan alltså egentligen inte rösta på något annat än på de
            tre samverkande partierna och på Centern. Det är de två alternativ
            som finns, och då förstår jag om vissa partier lägger ned. Men
            varför har man inte lagt fram något annat alternativ? Jag tycker
            inte om Centerns förslag, men jag tycker faktiskt att det är hedervärt
            att man har försökt. Jag inser att det är svårt med den budgetteknik
            som vi har att lägga fram hela alternativ. Men om jag hade suttit
            i opposition så hade jag nog valt, eftersom jag är så ihärdig,
            att välja
          </note>
          <note>
            Centerns alternativ och försöka presentera något.
          </note>
          <note>
            Man ska alltid vara beredd att ta över, och då ska man nog presentera
            ett alternativ för hur man i så fall skulle ha gjort. Jag tycker
            att Centerns förslag är dåligt, men det är liksom en annan sak.
          </note>
          <note>
            Min kritik är inte jättehård, för det ligger en del i de konstitutionella
            svårigheter som finns för de andra partierna. För att kunna redovisa
            ett helhetsalternativ så måste man kunna ta upp alla punkter,
            så jag har förståelse för det här. Det visar en del svagheter
            i vårt budgetsystem.
          </note>
          <note>
            Man frågar här:
          </note>
          <note>
            Varför gör ni i de tre samverkande partierna de här förslagen?
            Försöker ni skylla på Saddam Hussein? Nej, Karin Pilsäter, det
            gör vi inte. Varför ska vi prata så? Vi är ju klokare än så båda
            två. Det är klart att det inte på minsta sätt är så.
          </note>
          <note>
            Var det känt att det var problem i ekonomin när vi tog budgeten?
            Ja, det är sant. Det var det.
          </note>
          <note>
            Har ekonomin försämrats dramatiskt sedan vi tog budgeten? Nej,
            det har den inte gjort. Den har blivit sämre, men inte dramatiskt.
            Det är helt sant, Karin
          </note>
          <note>
            Pilsäter. Och det var kända faktorer.
          </note>
          <note>
            Var budgeten ansträngd när vi tog den? Ja.
          </note>
          <note>
            Byggde den på optimistiska antaganden? Ja, men det gör ofta budgetar.
            Det är förståndigt.
          </note>
          <note>
            Hade vi en för svag reserv? Ja.
          </note>
          <note>
            Hur kunde jag då i höstas rösta för budgeten? Jo, därför att
            alternativen var sämre. Jag kan inte gå igenom de borgerliga alternativen
            nu, men jag har suttit här och lyssnat och jag har läst. Vi hade
            ett bra helhetsalternativ som man kunde ha tagit i höstas, säger
            man. Nej, det var inte så! Det fanns inga starka motalternativ
            som man kunde ha tagit i höstas, enligt min mening. De var svagare,
            och därför tyckte jag redan då att vårt svaga alternativ i alla
            fall var starkare än de ännu svagare alternativen.
          </note>
          <note>
            Tiden räcker inte riktigt till allting, men läs vad vi sade i
            de tre samverkande partierna! Jag begär inte att ni ska hålla
            med mig, men jag vill att ni ska förstå hur vi tänker. Det är
            viktigt i en demokrati att man lyssnar och förstår hur de andra
            tänker. Läs de sidor där vi - i och för sig inte med vänliga ord
            alla gånger -
          </note>
          <note>
            kalfatrade, gick igenom och kritiserade alternativen.
          </note>
          <note>
            Det är sidan 145 och framåt i höstens budgetbetänkande. Punkt
            för punkt visar vi där varför ni har svagare alternativ, mer våghalsiga
            och mer djärva.
          </note>
          <note>
            Jag ska bara ta ett konkret exempel. Det är ohälsan, som är den
            stora frågan. Detta är ju en stor tilläggsbudget, men det mesta
            av allt det positiva behålls. Det är också viktigt att veta. Om
            jag serverar ett jättestort smörgåsbord med läckra rätter som
            jag gjorde hemma när vår son tog studenten så räcker det att vi
            har en enda rätt som är dålig för att folk i grannskapet ska tala
            om Bäckströms eländiga studentbjudning - pastasalladen var ju
            dålig. Sedan spelar det ingen roll hur många andra bra rätter
            jag har. Det blir alltid den dåliga som man fokuserar på. Det
            är sant.
          </note>
          <note>
            Och nu fokuserar vi på de två jobbiga sakerna -
          </note>
          <note>
            78 % i ersättning och den tredje sjuklöneveckan. Det är naturligtvis
            dåliga och obehagliga saker. Varför har vi då gjort detta? Jo,
            för att det blir dyrare än vi har räknat med. Men vad hade ni
            haft för alternativ?
          </note>
          <note>
            Moderaterna hade i sitt budgetalternativ 9 miljarder mindre anvisat.
            Folkpartiet hade 4 ½-5 miljarder mindre anvisat redan i höstas.
            Kristdemokraterna hade 6 miljarder mindre anvisat och Centern
            6 miljarder mindre än vad vi hade anvisat redan från början. Och
            vad var det för slag som skulle hämta in allt detta? Jo, man skulle
            föra över till trafikförsäkringen.
          </note>
          <note>
            Det var ett av de stora förslag som skulle fixa detta.
          </note>
          <note>
            Prata om budgettricksande! Detta är ju budgettricksande så det
            skvätter om det. Man pratar om karensdagar, men det hade ju inte
            hjälpt mot långtidssjukskrivning. Det är inte det som är problemet.
            Det är inte heller någon budgetbesparing, för det ligger redan
            på arbetsgivarna. Ta och stäm ned tonen och erkänn!
          </note>
          <note>
            Nu har det redan gått fem minuter, så jag får ta upp en annan
            tråd så att jag hinner med alla trådar som finns i den här skallen.
            Varför har vi kommit fram till det problem som vi har kommit till?
            Det beror egentligen på vårt budgetsystem - det som förhindrar
            de borgerliga att lägga fram ett helhetsalternativ redan nu. Samma
            budgetsystem, vårt system med utgiftstak, har tvingat in oss i
            det här läget. Det är klart att det är riktigt att vara restriktiv
            med utgifter i en högkonjunktur då man får höga inkomster och
            låga utgifter och spara till regniga dagar. Det är ju jätteklokt.
            Man måste ha någon begränsning, för annars vill det bli så att
            man sätter sprätt på pengarna
          </note>
          <note>
            - det vet vi ju.
          </note>
          <note>
            Men vi hade inget golv i systemen, utan bara ett tak. Det kunde
            läcka ut hur mycket pengar som helst i skattesänkningar. Kanske
            var vi lite för vidlyftiga med skattesänkningar så att vi fick
            en lite för ansträngd ekonomi. Å andra sidan stimulerade de skattesänkningarna
            sysselsättningen. Det är en avvägning.
          </note>
          <note>
            Men ett hus och ett folkhem måste ha både tak och golv för att
            få ordning på finanserna.
          </note>
          <note>
            Vi borde också ha haft system med både ytteroch innertak som
            en särskild reserv för lågkonjunkturen. Det skulle inte ha gått
            ut över maxtaxan eller någon annan välbehövlig satsning. Detta
            håller vi nu på att se över för att få ett bättre system.
          </note>
          <note>
            Detta är grundsystemet, och därför tvingades vi in i ett läge
            för att hålla taken - in i det som ni i oppositionen kallar för
            budgettricksande. Men ni har ju lika mycket budgettricksande själva,
            om vi nu ska använda de orden. Jag tycker inte att vi ska använda
            dem.
          </note>
          <note>
            Jag har respekt för era förslag, och ni ska ha respekt för våra.
            Om riksdagen bestämmer att vi ska använda den metoden så är det
            inget tricks. Man ska inte kalla det för att riksdagen tricksar.
            Riksdagen är demokratiskt vald. Det är rätt om vi gör det här
            i riksdagen och tar det systemet. Riksdagen är den som sätter
            sina egna regler. I vårt system är det så att riksdagen bestämmer
            spelreglerna. Det är ingen annan utomstående, utan riksdagen gör
            det. Det är det som kallas demokrati! Det finns ingen oberoende
            instans som är domare i form av några ekonomiprofessorer som säger:
            Ni ska göra som vi säger! Det är inte demokrati. Demokrati är
            att riksdagen bestämmer. Vi ska utveckla budgetsystemen, och det
            ska vi göra på ett bra sätt.
          </note>
          <note>
            Det finns också något annat som vi skulle ha gjort. Om ni läser
            i det gamla betänkandet, om budgeten i höstas, så får ni en bra
            förklaring i slutet på s.
          </note>
          <note>
            193. Där ser ni en skiss på hur det egentligen var tänkt att
            fungera. Det skulle ha varit tänkt att fungera med någon typ av
            medfinansiering. Det var så regeringen hade tänkt sig.
          </note>
          <note>
            Vi i Vänstern hade en annan modell, där vi ville ha ekonomiska
            drivkrafter för de arbetsgivare som inte hade vidtagit en viss
            åtgärd som skulle bli en ekonomisk belastning. De kanske till
            exempel inte hade gjort den rehabiliteringsutredning som lagen
            föreskriver. Det var vårt förslag. Vi hade också ett förslag om
            att man skulle införa en ohälsoavgift och samtidigt sänka den
            allmänna löneavgiften. Det skulle bli en oförändrad kostnad för
            de Gnosjöföretagare som var här i dag. De kunde ha fått en resurs
            i sina företag att använda för ohälsoarbete.
          </note>
          <note>
            Vårt förslag föll, och sedan föll en rad olika regeringsförslag
            på grund av tekniska konstruktioner och problem och på grund av
            problem med att närma sig varandra på ett bra sätt från olika
            parter. Det är ett problem i den här diskussionen att vi inte
            har tillämpat den goda svenska modellen att sätta sig ned och
            resonera med varandra - parterna på arbetsmarknaden, löntagare
            och arbetsgivare, vårdgivare och politiker i god anda. I stället
            har var och en suttit på sin kammare, och då ser vi hur det går.
            Då får vi de här nödlösningarna.
          </note>
          <note>
            Men, fru talman, vi ska rätta till de två problem som vi nu har
            så fort vi har ekonomiskt utrymme och med bibehållande av sunda
            statsfinanser. Vi har inte satt några tak för 2005, utan sagt
            senast 2005 och gärna tidigare om det går.
          </note>
          <note>
            Vi ska erkänna de problem vi har, men på det hela taget är det
            här en väldigt bra budget. Det är en väldigt bra tilläggsbudget
            i den meningen att vi behåller vårt samarbete och stabiliteten
            och ser till att bevara de sunda statsfinanserna. Sedan ska vi
            utveckla politiken för fler sysselsatta, fler företagare, fler
            anställda i företagen och en tillväxt som vi alla önskar. Det
            är det som är så skönt i svensk politik; om den målsättningen
            är vi alla ense.
          </note>
          <note type="speaker">
            Anf. 101 GUNNAR AXÉN (m) replik:
          </note>
          <note>
            Fru talman! Jag tycker att det var hedersamt av
          </note>
          <note>
            Lars Bäckström att erkänna att oppositionen inte har samma möjligheter
            som majoriteten att lägga fram egna förslag och att fritt välja
            hur man vill utforma sina tilläggsbudgetförslag. Det är det här
            som har nämnts tidigare i debatten också; enligt budgetlagen kan
            vi bara ta ställning till de förslag som regeringen och dess stödpartier
            har lagt fram i tilläggsbudgeten.
          </note>
          <note>
            Vi kan säga ja och vi kan säga nej. Säger vi nej till en utgiftsminskning
            så måste vi hitta en utgiftsminskning någon annanstans, men bara
            bland de anslag som hanteras i tilläggsbudgeten.
          </note>
          <note>
            Vi har alltså inte alls en möjlighet att utforma en tilläggsbudget
            på det sätt som vi skulle vilja att den såg ut. Därför har vi
            i stället valt att avstå från att delta i beslutet. Vi hade kunnat
            lägga fram ett motförslag, men vi hade ändå inte fått en majoritet
            för det.
          </note>
          <note>
            Vi vet ju att ni har förhandlat fram detta under många, långa,
            sena nätter och att det finns en majoritet bakom det. Därför finns
            det ingen reservation.
          </note>
          <note>
            Men det hindrar inte att vi är kritiska, som väl har märkts,
            mot förslaget om den tredje sjuklöneveckan.
          </note>
          <note>
            Låt mig nu upprepa samma fråga till Vänsterpartiets företrädare
            Lars Bäckström. Vill Vänsterpartiet och
          </note>
          <note>
            Lars Bäckström att vi ska ha ett samhälle, ett Sverige, där det
            underlättar att få ett arbete om man tar med sig ett utdrag från
            försäkringskassan och visar att man har varit frisk de senaste
            två, tre eller fem åren? Vill
          </note>
          <note>
            Vänsterpartiet och Lars Bäckström ha ett sådant samhälle?
          </note>
          <note type="speaker">
            Anf. 102 LARS BÄCKSTRÖM (v) replik:
          </note>
          <note>
            Fru talman! Det står i skriften att sådant ska ditt tal vara
            att ja är ja och nej är nej och allt vad därutöver är, är av ondo.
            Mitt svar på frågan är nej.
          </note>
          <note>
            Vi kan väl stanna där. Nej, jag ska utnyttja tiden lite mer till
            att ställa någon motfråga och kanske förklara varför vi gör detta,
            Gunnar Axén. Kan det bli den utveckling som Gunnar Axén talar
            om, om vi gör det här? Ja, det finns risk för att det kan gå så.
            Därför bör vi ta bort det här systemet så fort som möjligt.
          </note>
          <note>
            När kan vi göra det? När det finns utrymme i statsfinanserna.
            När man säger så menar man egentligen utgiftstaket. Det är klart
            att statsfinanserna i sig skulle orka med den kostnaden. Det är
            inte så dramatiskt.
          </note>
          <note>
            Men problemet är utgiftstaket. Vi måste hitta ett system för
            detta. Kan vi på något sätt hitta ekonomiska drivkrafter som får
            ned ohälsan och kanske skapar utrymme under utgiftstaket? Jag
            är inte främmande för det. Det är en metod. Annars är det ju så
            att det inte finns något utgiftstak satt för 2005. Det kan ju
            sättas på en sådan nivå att vi klarar att ta bort detta.
          </note>
          <note>
            Fru talman! Jag fick det här materialet av Gnosjöupproret ute
            på Mynttorget tidigare. Det är namnteckningar. De känner sig oroade.
            Det var värdefullt att de var här. Företagarna i Uddevalla är
            också oroliga för det här. De har kontaktat mig och sagt de nu
            ser över sina rutiner och att de nog kommer att börja göra så
            här fast det är jobbigt. Jag har sagt att det beror på utgiftstaket.
            Då sade de till: Ge dig, Lars!
          </note>
          <note>
            Håll inte på mitt ditt politikerprat! Du måste göra något.
          </note>
          <note>
            Men det är faktiskt sant. Det är så det är. Men det gäller inte
            bara utgiftstaket just i år. Det är klart att vi borde haft större
            reserver tidigare. Då hade vi klarat detta. Men det är inget parti
            här i riksdagen som har presenterat en riktig, handfast lösning
            på hur man får ned ohälsan. Man säger att man har det. Men tänkt
            om vi kunde vara så ärliga i politiken att vi sade att ingen av
            oss har den här lösningen, och därför ska vi lyssna på varandra
            i den här frågan.
          </note>
          <note type="speaker">
            Anf. 103 GUNNAR AXÉN (m) replik:
          </note>
          <note>
            Fru talman! Jag tycker att Lars Bäckström gör det lite för lätt
            för sig när han skyller på utgiftstaket. Det finns nämligen flera
            tusen anslagsposter i budgeten att välja att spara på. Man behöver
            inte utforma förslaget på det här sättet eller ens använda det
            här anslaget för att spara pengar för att klara utgiftstaket.
          </note>
          <note>
            Att skylla på utgiftstaket är att göra det alldeles för lätt
            för sig.
          </note>
          <note>
            Sedan ska det vara en tillfällig lösning, en tillfällig åtgärd
            som snart ska tas bort. Det tycker jag att vi har hört många gånger
            förr om tillfälliga åtgärder. Värnskatten var en tillfällig skattehöjning
            som skulle tas bort efter några år. Den är fortfarande kvar. Det
            kan mycket väl bli likadant med det här förslaget. Det kanske
            inte blir någon tillfällig lösning, utan det kanske blir kvar.
          </note>
          <note>
            Men jag tackar Lars Bäckström för svaret att han inte vill ha
            ett samhälle där man behöver visa upp sin sjukskrivningshistoria
            för att lättare få ett jobb. Även
          </note>
          <note>
            Hans Hoff från Socialdemokraterna sade ju att man inte vill ha
            ett sådant samhälle. Om det nu blir så, kan vi kanske förvänta
            oss att man återkommer med ett förslag där man upphäver den här
            tredje sjuklöneveckan.
          </note>
          <note type="speaker">
            Anf. 104 LARS BÄCKSTRÖM (v) replik:
          </note>
          <note>
            Fru talman! Jag skyller inte på utgiftstaket. Jag berättar bara
            hur det är. Vi har försökt att gå igenom alternativa besparingar.
            Vi har skurit ned anslagen till vägarna, järnvägsinvesteringarna,
            försvaret och biståndet. Det enda som vi inte skar ned på var
            pengarna som ska gå till skolan, vården och äldreomsorgen.
          </note>
          <note>
            Det var det enda som vi inte skar ned på. Där sköt vi till mer
            pengar. Det gjorde vi på inkomstsidan. Det visar hur jobbigt det
            här problemet kan bli för oss.
          </note>
          <note>
            Det handlar inte om att skylla på någonting. Det är att säga
            som det är.
          </note>
          <note>
            Gunnar Axén! Mina socialdemokratiska vänner är inte så obegåvade
            i politik att de tänker låta mig åka runt i valrörelsen 2006 och
            säga att jag vill ta bort den tredje sjuklöneveckan och återställa
            nivån från 78 %
          </note>
          <note>
            till 80 %. Då skulle de bjuda mig på att hamna över
          </note>
          <note>
            15 %. Mina socialdemokratiska vänner är begåvade i politik. De
            vet att vi kommer att klara detta under valperioden.
          </note>
          <note>
            Vi lever i en demokrati. Företagarna tycker att det här är jobbigt
            och protesterar. Löntagarna tycker att det är jättejobbigt.
          </note>
          <note>
            Fru talman! Tänk om löntagarna i Uddevalla hade fått samla in
            underskrifter på vad de säger om 78 % i ersättningsnivå. Då hade
            den här högen varit så tjock.
          </note>
          <note>
            Det är klart att vi kommer att ta bort detta, annars förlorar
            vi nästa val. En demokrati bygger på att man lyssnar. Nu måste
            vi skaffa pengar, och det är klart att vi ska göra.
          </note>
          <note>
            Redan i höstas ville ni spara 9 miljarder på sjukförsäkringen,
            Gunnar Axén, och så fortsätter ohälsan.
          </note>
          <note>
            Vad var det som fick er att tro i höstas att ni kunde spara 9
            miljarder på sjukförsäkringen? Vad var det för hemlig plan? Ni
            har aldrig redovisat den. Det blir lite som om man läser blå besvärjelser
            och så försvinner 9 miljarder. Ni hade fått ännu värre problem
            om ert alternativ hade gått igenom. Då hade ni suttit i en ännu
            jobbigare situation än vad vi gjorde.
          </note>
          <note>
            Gunnar Axén har kanske inte någon talartid kvar, men det går
            att efteranmäla sig om man vill. Men det kanske inte andra här
            i huset vill. Det finns tillfälle att i morgon förklara hur ni
            hade sparat 9 miljarder i år.
          </note>
          <note type="speaker">
            Anf. 105 MATS ODELL (kd) replik:
          </note>
          <note>
            Fru talman! Jag tror att Lars Bäckström är en stor tillgång för
            den här regeringskonstellationen. Han väljer den klassiska metoden
            att erkänna sina synder och klä sig i säck och aska. Han säger
            att hans samarbetskamrater är kloka, att de kommer att ändra allt
            detta och att allt kommer att bli frid och fröjd. Därmed ska man
            glömma bort detta.
          </note>
          <note>
            Så enkelt är det inte, Lars Bäckström. Jag tycker att du anlägger
            att alltför kameralt perspektiv. Du säger att nu måste vi anskaffa
            pengar. Jag frågar som
          </note>
          <note>
            Luther: Vad är det? Hur gör man då?
          </note>
          <note>
            Man måste till exempel se till att vi får ett bättre företagarklimat.
            Man måste se till att det blir genomgripande mycket bättre tillväxtförutsättningar
            i Sverige. Det som i huvudsak skiljer den borgerliga oppositionens
            budgetalternativ från regeringskonstellationens är att vi fokuserar
            på att lyfta tillväxtförutsättningarna från de ca 1,8 % som vi
            har haft i genomsnitt från början 70-talet och fram till nu till
            3 %. Det skulle ge pengar. Det skulle ge dramatiskt förändrade
            villkor för kommuner och landsting för vård, skola och omsorg.
            Ni tar faktiskt 400 miljoner från dessa områden genom förslaget
            om den tredje sjuklöneveckan.
          </note>
          <note>
            Lars Bäckström! Jag tycker att du anlägger att alltför kameralt
            perspektiv. De företagare som, med all rätta, protesterar här
            ute drabbas ju av detta. Deras vilja att se till att det finns
            fler människor som får lön, som kan betala kommunal- och landstingsskatt,
            minskar ju dramatiskt. Det är detta nödrop som vi hör här i dag.
            Det beslut som av allt att döma nu kommer att fattas är en dramatisk
            händelse för företagare. Det är viktigt att hålla ordning på finanserna,
            Lars Bäckström, men det handlar om det långsiktiga målet. Är
          </note>
          <note>
            Vänsterpartiet berett att vända om från den gamla, röda, socialistiska
            vägen till att också se företagarna som en stor tillgång, och
            därmed också satsa på ett bättre företagarklimat?
          </note>
          <note type="speaker">
            Anf. 106 LARS BÄCKSTRÖM (v) replik:
          </note>
          <note>
            Fru talman! Det är så skönt för mig, Mats Odell.
          </note>
          <note>
            Jag behöver inte välja. Min röda, socialistiska väg förutsätter
            fler företagare och fler anställda i privatägda företag. Den stora
            utmaningen som jag som modern marxist har att möta är det globala
            kapitalet.
          </note>
          <note>
            En gång i världen kunde vi strejka i Uddevalla. Vi kunde tala
            om att till exempel förstatliga Uddevallavarvet för att greja
            jobben när SE-banken hade slagit sönder Thordéns varv. Det förstatligande
            räddade jobben några år. I dag skulle vi vara "tokut" om vi sade
            att man skulle förstatliga Volvo i Uddevalla. Det går inte. Det
            enda vi kan förstatliga då är ett hus. Det ägs ju borta i USA.
            Vi kan inte låta all makt gå till de globala storföretagen.
          </note>
          <note>
            Jag är fortfarande marxist. Det är inget problem.
          </note>
          <note>
            Det var länge sedan, om ens någonsin, vi moderna vänstersocialister
            i Sverige trodde detta. Sedan fanns det några dogmatiska kommunister
            här, men jag tar inte ansvar för dem. Jag har aldrig varit sådan,
            och jag kommer aldrig att bli det. Under en kort period under
            gymnasietiden - jag tror att det var ungefär ett år - var jag
            anhängare av planekonomin, men längre än så var det inte. Sedan
            tog jag avstånd från
          </note>
          <note>
            KPML(r) och de stollarna. De är tokiga.
          </note>
          <note>
            Vi behöver fler tillväxtföretag. Det råder ingen oenighet om
            det - absolut inte.
          </note>
          <note>
            Hör, fru talman! Här blir jag anklagad för att vara för kameral.
            Vanligtvis är jag för populistisk - nu är jag möjligen en populistisk
            kamrerare. Man kan använda vilka invektiv man vill mot mig.
          </note>
          <note>
            Jag hade kunnat tänka mig att höja utgiftstaket med 1 miljard
            och stärka finanserna med en skattehöjning om 2 miljarder för
            att undvika en konfrontation med Sveriges småföretagare. Men om
            jag hade fått igenom det hade man från talarstolarna skanderat:
          </note>
          <note>
            Nu är statsfinanserna i kaos! Vänstern har tagit greppet. Nu
            är allt elände och död.
          </note>
          <note>
            Det kunde regeringen inte riskera. Förklaringen är den att man
            har fått en fixering vid utgiftstaket.
          </note>
          <note type="speaker">
            Anf. 107 MATS ODELL (kd) replik:
          </note>
          <note>
            Fru talman! Lars Bäckström är inte nådig mot sina partikamrater.
            Jag minns inte vilka epitet han använde här, men det är skönt
            att han nu tar avstånd från det här.
          </note>
          <note>
            Låt oss då göra ett litet test på Lars Bäckströms företagsvänlighet
            och på hur vi ska hantera det globala kapitalet. Är lösningen
            en Tobinskatt eller att vi nu faktiskt ska börja vårda de lättrörliga
            skattebaser som vi i dag tar ut de högsta skattesatserna i världen
            på? Vi har de bredaste skattebaserna, de högsta skattesatserna
            och de mest nitiska skattmasarna i världen.
          </note>
          <note>
            Det är alltså omöjligt att tänka sig att vi ska behålla välfärden
            i Sverige, om vi fortsätter så att vi snart är det enda land som
            tar ut en förmögenhetsskatt.
          </note>
          <note>
            Vad säger Lars Bäckström om detta? Är det att stärka vård, skola
            och omsorg att avveckla förmögenhetsskatten för de oförmögnas
            skull? Hur är det med dubbelbeskattningen av svenska investeringar
            och svenskt sparande i Sverige? Är det någonting som
          </note>
          <note>
            Vänsterpartiet vill ta bort för att få ökade investeringar i
            Sverige?
          </note>
          <note>
            Det är det här som det handlar om. Är ni mot avvecklingen av
            förmögenhetsskatten och dubbelbeskattningen, eller är ni för den?
          </note>
          <note type="speaker">
            Anf. 108 LARS BÄCKSTRÖM (v) replik:
          </note>
          <note>
            Fru talman! Nu var det ju tilläggsbudgeten vi skulle diskutera.
            Det är en vid debatt. Det finns en hel del tillväxtfrämjande förslag
            i den förra tilläggsbudgeten, men inte alls tillräckligt. Det
            erkänner vi också. Vi skriver i klartext att vi ska komma tillbaka
            med mer. Jag har i en sysselsättningsdebatt redogjort för
          </note>
          <note>
            15 förslag. En del skatteregler bör ses över, men det är klart
            att vi aldrig kan konkurrera med Kommunistkinas låga skatter.
            Jag tar avstånd från Kommunistkinas planekonomi. Vi får ha vår
            sociala välfärdsmodell, vilken - och det är bra - bygger på något
            annat.
          </note>
          <note>
            Det som nu är viktigast för företagsklimatet och som vi måste
            gå vidare med, även om det inte är en tilläggsbudgetfråga, är
            regelförenklingar och sådant.
          </note>
          <note>
            Vi kan återkomma till det när vi har förmånen att träffa varandra
            i morgondagens framtidsdebatt. Då hinner vi med den debatten.
            Nu gäller det dagens debatt.
          </note>
          <note>
            Ni kristdemokrater sade i höstas att ni skulle spara
          </note>
          <note>
            6 miljarder på sjukförsäkringen. Om ni hade fått igenom det förslaget
            hade ni haft ett ännu större underskott att hantera denna vår.
            Detta måste föras till protokollet här. Vi anklagas just nu för
            att spara i sjukförsäkringen, och de som för fram dessa anklagelser
            är de som säger att vi anslog för mycket pengar till sjukförsäkringen
            i höstas. Tänk på det! Vi anslog för mycket pengar till sjukförsäkringen
            i höstas. De anvisade mindre än vi, och i dag får vi kritik för
            att vi nu inte anslagit tillräckligt med pengar till sjukförsäkringen.
          </note>
          <note>
            Det är en paradoxal debatt som vi har. Om de som anvisade mindre
            pengar hade fått igenom sitt alternativ, skulle katastrofen ha
            varit större denna vår. De hade nämligen möjlighet till ett trixande.
            Sjukförsäkringen skulle fixas med hjälp av trafikförsäkringen
            från och med den 1 juli i år. Tänk er det! Från och med den 1
            juli i år skulle alla trafikförsäkringar och olyckor betalas av
            en ny trafikförsäkring och skulle inte belasta den vanliga försäkringen.
            Prata om krångel med avtal när alla skulle förhandla om sina civilrättsliga
            avtal med försäkringsfolk från Trygg-
          </note>
          <note>
            Hansa. Prata om avtalskaos!
          </note>
          <note type="speaker">
            Anf. 109 KARIN PILSÄTER (fp) replik:
          </note>
          <note>
            Fru talman! Som liberal hade man möjligen kunnat hoppas på att
            representanten för den svenska vänstern hade haft något annat
            än skattesystemet att ta avstånd från när det gäller Kommunistkina.
            Men det kommer kanske i nästa replik att det finns en hel del
            annat att ta avstånd från där.
          </note>
          <note>
            Jag fick annars lite intrycket att Lars Bäckström nu på gamla
            dar blivit spritt språngande katolsk. Han står här och biktar
            sig, och jag har förstått att det går till så att han sedan ska
            få syndernas förlåtelse. Skillnaden mellan vår lutheranska norm
            och den katolska är att vi får försöka ta ansvar för våra synder
            snarare än att bara bekänna dem och sedan börja om på nytt på
            måndag morgon.
          </note>
          <note>
            När man här får höra att begreppet "kameral" i
          </note>
          <note>
            Lars Bäckströms värld kan vara ett invektiv förstår man att det
            ska syndas mera. I min värld är nämligen kameral verksamhet något
            väldigt viktigt och bra. Det gäller till exempel att man inte
            trixar med budgeten.
          </note>
          <note>
            Budgetlagen finns ju inte i brottsbalken. Det har inte påbjudits
            straff och sanktioner för dem som gör det, men om vi går tillbaka
            till budgetlagen och dess förarbeten kan vi konstatera att riksdagens
            majoritet inte handlar i enlighet med hur riksdagens majoritet
            vid ett tidigare tillfälle tyckte att majoriteten borde handla.
            Det sker enligt principen att en gång är ingen gång, och sedan
            gör man det en gång. Gör man det sedan en gång till är det en
            vana, och då har det blivit en praxis.
          </note>
          <note>
            Jag skulle vilja fråga Lars Bäckström, som glatt tar avstånd
            från alla möjliga saker: Vore det inte en bra idé att resonera
            om det förslag som verkligen är beprövat? Vi har många olika förslag
            som vi inte får pröva, men det finns ett som verkligen är beprövat,
            nämligen finansiell samordning. Vore det inte en idé att vi fort
            som ögat satte oss ned och resonerade om att genomföra det beprövade
            förslaget?
          </note>
          <note type="speaker">
            Anf. 110 LARS BÄCKSTRÖM (v) replik:
          </note>
          <note>
            Fru talman! Katolik - nej, jag är protestant och kommer alltid
            att vara det. Jag är född i den protestantiska kyrkan och kommer
            att begravas i den. Så är det med den saken. Jag blir aldrig katolik.
          </note>
          <note>
            Vad gäller invektiv var det Odell som med kritisk röst sade:
            Bäckström är för kameral. Men jag är stolt över att jag är en
            kamrerstyp. Det är jättebra att vara socialistisk kamrerare, och
            jag är jättestolt över att vara röd räknenisse. Jag tycker för
            min del att det är fina epitet.
          </note>
          <note>
            Jag tar vidare inte glatt avstånd. Jag är ärlig nog att säga
            att vi inte har gjort detta för något annat än att hålla kontroll
            på budgeten. Jag påstår inte att det leder till ökad hälsa i arbetslivet,
            men vi har andra åtgärder som leder till det. Detta är inte det
            enda som vi gör, men vi gör det för att hålla budgeten. Man ska
            säga som det är.
          </note>
          <note>
            Jag tappade tråden vad gäller frågan att vi ska gå vidare. Vi
            får ta den igen, och jag lovar att sedan svara på den. Reglerna
            tillåter inte att jag får en stickreplik, så jag får stanna där.
          </note>
          <note>
            Karin Pilsäter! Det är kritik från mig när jag säger att ni i
            julas föreslog att man skulle dra ned sjukförsäkringen med ungefär
            5 miljarder. Ni säger att vi bluffar om budgetlagen. Vi bluffar
            inte med budgeten. Gjorde vi det skulle ni ju anmäla oss till
            KU. Gör det i så fall eller sluta säga att vi har bluffat med
            lagen.
          </note>
          <note>
            Ni gör ungefär motsvarande saker som vi när ni talar om en rad
            olika förslag om sjukförsäkring, akassa och karensdagar. Ni föreslår
            ungefär samma system som vi tillämpar. Ni lägger över det på obligatoriska
            avgifter på utgiftssidan i stället, men ni avser inte att försämra
            nivåerna utan menar att man ska betala avgifter.
          </note>
          <note>
            Jag tar upp tråden igen om hur det här har tillämpats tidigare.
            Jag erinrade i kammaren en gång om när Socialdemokraterna sänkte
            fastighetsskatten och i motsvarande grad sänkte utgiftstaket.
            Ska ni tillämpa den principen konsekvent får ni väldigt låga utgiftstak
            i er värld.
          </note>
          <note type="speaker">
            Anf. 111 KARIN PILSÄTER (fp) replik:
          </note>
          <note>
            Fru talman! Jag tror inte att ett muntligt framförande är den
            bästa modellen för att redovisa detta. Det är precis så vi gör,
            att vi växlar till exempel utgifter mot avgifter, sänker en skatt
            och sedan justerar utgiftstaket i enlighet med det. Så har vi
            gjort i ett antal förslag, och det har även ni gjort i ett antal
            olika förslag. Det är inget konstigt med det.
          </note>
          <note>
            Men i andra förslag för ni över utgifter till minskade inkomster
            - antingen befintliga utgifter eller helt nya - och det är det
            som är att runda utgiftstaket eller att trixa med budgetlagen.
            Det är tyvärr inte en fråga för KU:s granskning. Om det vore det
            skulle jag med glädje anmäla den för granskning där.
          </note>
          <note>
            Min fråga var om vi inte skulle kunna sätta oss ned och diskutera
            konstruktivt med er. Du säger att du vill att vi ska vara konstruktiva.
            Vi har lagt fram massvis med olika förslag för att få ned ohälsan,
            och ett av dessa ytterst konkreta förslag är dessutom beprövat.
            Det har tidigare efterlysts bevis, och det är svårt att bevisa
            något innan man fått prova ett förslag, men detta är ju provat.
            Man fick inte bara ned utgifterna utan fick också in människor
            i jobb och minskade lidandet i vårdköer, minskade produktionsbortfallet
            genom förkortade sjukskrivningar, ökade människors välbefinnande
            och sparade dessutom pengar.
          </note>
          <note>
            Det här är inte ett Kinderägg med tre önskningar i ett, det är
            ett Dubbelkinderägg med fyra önskningar.
          </note>
          <note>
            Eftersom Socialdemokraterna har gjort en överenskommelse men
            regeringen springer ifrån överenskommelsen, kan vi inte fort som
            ögat sätta oss ned med Vänsterpartiet och diskutera en samordning
            av alla de positiva effekterna - för individ, för statsfinanser
            och för samhällsekonomin?
          </note>
          <note type="speaker">
            Anf. 112 LARS BÄCKSTRÖM (v) replik:
          </note>
          <note>
            Fru talman! Jag tar Finsam först. Det finns en ganska bra utvärdering.
            Har inte Karin Pilsäter, ni andra som sitter här och lyssnar och
            ni som tittar på
          </note>
          <note>
            TV läst den? Gå in på Läkarförbundets hemsida.
          </note>
          <note>
            Förbundet har skrivit en rapport om ohälsan. Där går man igenom
            de olika systemen, bland annat Finsam.
          </note>
          <note>
            Förbundet konstaterar i sin utvärdering att Finsam inte ger några
            påtagliga effekter för att minska ohälsan om arbetet utförs på
            ett etiskt försvarbart sätt så att förtur inte ges till friska
            och starka i arbetslivet.
          </note>
          <note>
            Det framkommer glasklart. Läkarförbundet har gjort denna utvärdering
            med stor ackuratess. Det är en av de bästa rapporterna jag har
            läst. Har ni inte läst den, anbefalles den varmt till läsning
            - som man brukar säga i de lutheranska kyrkorna om söndagarna.
            Det är den bästa jag har läst i frågan. Sedan är jag inte beredd
            att skriva under på förbundets modell, men jag vill diskutera
            den.
          </note>
          <note>
            Regeringen har lagt fram en proposition om Finsam som är framdiskuterad
            med oss i Vänsterpartiet och Miljöpartiet. Den finns, Karin Pilsäter.
            Problemet med Finsam är att den leder till ökade utgifter. Finansiellt
            är det samma sak som att ge landstingen mer pengar. Det är vad
            som händer. Det är klart att landstingen kan göra mer om de får
            mer pengar. De tas från sjukförsäkringen. Det är inte så märkvärdigt
            att landstingen gör mer om de får mer pengar. Det är samma sak
            som att höja statsbidragen till dem. Men initialt kommer det att
            ge ökad belastning på utgiftstaken. I bästa fall kommer det att
            minska kostnaden om tre fyra år. Karin Pilsäter! Det är snarast
            en döbelnsmedicin. Nej, det är en inventerad döbelnsmedicin. Det
            här ger värre problem för utgiftstaken på kort sikt och ger möjligtvis
            positiva effekter på lång sikt.
          </note>
          <note>
            Men det här tillåter inte systemet med utgiftstaken.
          </note>
          <note>
            Men vi ska få fört till protokollet att vi måste få ett system
            som ersätter nivån 78 % och den tredje veckan som kan accepteras
            av arbetsgivarna, av löntagarnas huvudorganisationer, av vårdgivarna
            och det politiska systemet - i vart fall av de tre partier som
            samverkar, gärna också övriga partier. Det är inget bra om vi
            får ändringar och kast i sjuksystemen och i kampen mot ohälsan
            så fort vi får en ny regering -
          </note>
          <note>
            och det kan ju tänkas. Det är bra att ha en stabil lösning på
            denna fråga. Låt oss försöka lyssna på varandra. Det är en ödesfråga
            för landet att få ned ohälsotalen.
          </note>
          <note type="speaker">
            Anf. 113 JÖRGEN JOHANSSON (c):
          </note>
          <note>
            Fru talman! Jag ska fatta mig kort för att vinna tid.
          </note>
          <note>
            Jag inskränker mig då till en randanmärkning. Det gäller bolaget
            Vasallen. Vi i Centerpartiet upplever ungefär samma budgettricksande
            i det bolaget som sker vad gäller statsbudgeten.
          </note>
          <note>
            Vasallen bildades för att förädla försvarsfastigheter i samband
            med försvarets omstrukturering. Bolaget har under den tid man
            har verkat knappast visat framfötterna inom sitt område. Nu föreslår
            regeringen att bolaget ska gå in på den öppna marknaden och agera
            i regionalpolitiskt syfte. Vi anser att den typen av verksamhet
            ska föras upp i riksdagen till beslut.
          </note>
          <note>
            Jag vill med detta inlägg ge en randanmärkning, nämligen att
            redan nu avisera en motion i fråga om
          </note>
          <note>
            Vasallen. Vi kommer att väcka en motion om att staten ska avveckla
            bolaget.
          </note>
          <note type="speaker">
            Anf. 114 BENGT-ANDERS JOHANSSON (m):
          </note>
          <note>
            Fru talman! Det här är en intressant och viktig debatt. Jag kommer
            att skjuta in mig på den tredje sjuklöneveckan. Frågan har varit
            uppe tidigare i debatten.
          </note>
          <note>
            Tittar man runt i samhället gäller det att hålla ordning på orsak
            och verkan. Emellanåt får åtminstone jag känslan av att det finns
            delar av denna kammare som inte har förstått sambanden. Vi har
            kunnat läsa i tidningarna i dag och den senaste veckan att vi
            i det här landet inte klarar av att ge de handikappade den vård
            de har rätt att kräva. Vi märker att de som behöver särskilt stöd
            i skolan inte kan få det stöd de har rätt att kräva. Detta är
            att titta rätt i hjärtat på den svenska välfärdsstaten. Det är
            här normer och värderingar för välfärdsstaten slås fast. Det är
            här man kan se om man lyckas.
          </note>
          <note>
            Då konstaterar vi att det saknas pengar, skatteinkomster, eftersom
            fler är sjuka och färre betalar skatt.
          </note>
          <note>
            I det läget, fru talman, måste vi se till att öka tillväxten.
            Det är ett oeftergivligt krav. Varje människa måste växa. Vi måste
            ha fler jobb, och vi måste ha fler som betalar skatt.
          </note>
          <note>
            Regeringen har ideligen påpekat att man måste vidta åtgärder
            för att underlätta för företagande, men ingenting händer - förrän
            nu! Nu kommer man med ett förslag om den tredje sjuklöneveckan.
            Det är direkt kontraproduktivt mot vad alla andra anser behövs.
          </note>
          <note>
            Jag hade nöjet att vara med vid starten av Gnosjöupproret i Värnamo,
            dit för övrigt näringsministern var inbjuden men saknades. Statsrådet
            Hans Karlsson var närvarande via TV.
          </note>
          <note>
            Vid det tillfället framfördes synpunkter, till exempel att detta
            är en bluffaktura som skickas till svenskt näringsliv. Det är
            något som man över huvud taget inte får någonting för. Det har
            ställts i utsikt att detta skulle ha skötts på annat sätt på avtalsmarknaden,
            etcetera. Det märkliga är att den offentliga sektorn, där ohälsotalen
            är allra störst, ska hållas skadeslös genom att föra över pengar.
            Det fördes också fram tankar om att man borde skapa någon form
            av skyddstillsyn för de tre samverkande partierna eftersom de
            ägnar sig åt samhällsfarlig verksamhet.
          </note>
          <note>
            Det här väcker oerhört starka känslor i det som är grunden för
            småföretagarna, nämligen i Gnosjöregionen. Där är de så genuint
            medvetna om hur saker och ting hänger ihop. Den regionen har i
            tider när konjunkturen gått ned haft en förmåga att bära landet
            över dessa svårigheter.
          </note>
          <note>
            I en interpellationsdebatt så sent som den 13 maj, som jag hade
            möjligheten att delta i, lovade Leif
          </note>
          <note>
            Pagrotsky att här skulle vidtas åtgärder. Han räknade upp ett
            antal saker som fanns i tankevärlden. En del hade påbörjats, och
            en del skulle komma. Men han kunde inte tidssätta en enda av dessa
            idéer. Det är detta som gör att vi känner en sådan stark oro.
            Det här landet har ett ovedersägligt behov av tillväxt just nu.
          </note>
          <note>
            Vid det tillfället inbjöd jag i mitt anförande Leif
          </note>
          <note>
            Pagrotsky att komma till Gnosjöregionen och träffa företagarna
            som ska axla det ansvar som staten inte förmår ta. Efter debatten
            sade han att han skulle komma till Gnosjöregionen den 3 juni.
            Utmärkt, sade jag. Jag tror att en dialog är att föredra.
          </note>
          <note>
            Döm om min förvåning när jag i förra veckan läste i ortstidningen
            Värnamo Nyheter att näringsministern hade varit i området. Han
            hade varit i Anderstorp och besökt IUC - Industriellt utvecklingscentrum.
            IUC är direkt beroende av näringsministern och Näringsdepartementet
            och har naturligtvis inga kritiska synpunkter att ta fram i ett
            sådant sammanhang. Sedan var man på ett plastföretag där pressen
            inte fick närvara på grund av för mycket hemlig tillverkning.
            Man undvek konsekvent Gnosjö och Gnosjöupprorets grundare. Regeringen
            vågar inte ta en diskussion med folk på plats! Här i Stockholm
            har man inte tid att ta emot.
          </note>
          <note>
            Detta är, fru talman, stor ynkedom och en skymf mot dessa småföretagare.
            Det är en skymf att inte ta dialogen med dem.
          </note>
          <note>
            I dag har flera av oss haft möjlighet att följa den manifestation
            som Gnosjöupproret anordnat härute, där man för fram att det handlar
            om att det minskar konkurrensen, att man får betala två medarbetare
            under samma period. Då ska vi veta att innan detta förslag kom
            hade vi redan dubbelt så hög företagsbeskattning i Sverige som
            genomsnittet i EU. Vi har en miljöbalk som kostar de svenska företagen
            miljarder varje år. Vi har 20 000 regler som dessa företagare
            måste kunna och följa. Detta är en veritabel tagelskjorta på de
            svenska småföretagarnas axlar och kropp.
          </note>
          <note>
            Man nämner också att det blir två sorters medarbetare: de som
            är friskare och de som är sjuka. Det kommer att vara viktigt att
            hålla reda på detta när man ska anställa.
          </note>
          <note>
            För att klara lönsamheten måste man antingen höja tempot eller
            skapa fler maskinarbeten, vilket i båda fallen ger mindre arbetstillfällen.
          </note>
          <note>
            Man måste också hålla reda på vad människor gör på fritiden.
            Då ska vi veta att en normalsvensk vistas bara 15 % av sin livstid
            på arbetsplatsen. Ändå är det företagarna som ska bära ansvaret
            för sjuktalen.
          </note>
          <note>
            Nej, fru talman, vi moderater avvisar den tredje sjuklöneveckan.
            Det är kontraproduktivt. Det ger färre företag. Det ger fler företag
            som flyttar utomlands. Det försämrar arbetsmiljön. Och den här
            övervältringen på redan konkurrensutsatta småföretagare är direkt
            farlig.
          </note>
          <note>
            Därför vill jag som avslutning, fru talman, ställa en fråga till
            majoritetsföreträdarna, i första hand Hans
          </note>
          <note>
            Hoff. Lars Bäckström har ju stått här och sagt att det här var
            ett dåligt förslag och att det var obehagligt.
          </note>
          <note>
            Då är min fråga: På vilket sätt kommer detta förslag att öka
            tillväxten i Sverige, och på vilket sätt kommer det att minska
            sjuktalen? Vem ska betala de skatter som försvinner när fler jobb
            flyr landet och fler maskiner ska göra jobbet?
          </note>
          <note type="speaker">
            Anf. 115 HANS HOFF (s) replik:
          </note>
          <note>
            Fru talman! Jag hade inte tänkt göra det, men eftersom jag fick
            en direkt fråga får jag ta en liten debatt med Bengt-Anders Johansson.
          </note>
          <note>
            Tycker Bengt-Anders Johansson att företagarna har något ansvar
            för ohälsan och den ohälsoökning som har skett i Sverige? Det
            är en oerhört viktig del i hela resonemanget om ekonomiska drivkrafter,
            som det här handlar om, men också att vända den kostnadsökning
            som sker inom ohälsoområdet.
          </note>
          <note>
            Det finns i tilläggsbudgeten - det är den vi behandlar i dag
            - inget alternativ, förutom Centerns alternativ. Men vi är av
            den uppfattningen att här måste vi i samhället ta ett totalt ansvar.
            Det handlar om de enskilda löntagarna, som också får vara med
            och bära ett lass här. Vi sänker i dag ersättningarna med 2,4
            % för dem som är sjukskrivna, samtidigt som vi inför en tredje
            sjuklönevecka med ett högkostnadsskydd för mindre företagare.
            På det viset är vi många som delar på ansvaret. Anser Bengt-Anders
            att det är rimligt?
          </note>
          <note type="speaker">
            Anf. 116 BENGT-ANDERS JOHANSSON (m) replik:
          </note>
          <note>
            Fru talman! Självklart finns det ett ansvar från båda parter
            på arbetsmarknaden. Men jag hävdar med bestämdhet att arbetsgivarna
            redan i dag, med 14
          </note>
          <note>
            dagar, har ett väsentligt och stort ansvar - väsentligt mycket
            större än i många andra konkurrentländer.
          </note>
          <note>
            Och nu ska tagelskjortan läggas på ännu hårdare, genom utökningen
            till tre veckor i stället för två veckor.
          </note>
          <note>
            Det måste också finnas ett ansvar hos den enskilde. Som jag sade
            tidigare vistas man ungefär 15 % av sin livstid på arbetsplatsen.
            Det innebär att man tillbringar 85 % på annan plats än arbetsplatsen.
            Om det vore någon rimlig fördelning i förhållande till det, är
            inte heller den nu rådande fördelningen rimlig.
          </note>
          <note>
            Fru talman! Hans Hoff svarade över huvud taget inte på min direkta
            fråga, nämligen på vilket sätt detta ökar tillväxten. Det svaret
            måste Hans Hoff kunna lämna till bland annat de företagare som
            nu sitter här uppe och vill höra svaret. På vilket sätt ökar det
            tillväxten, så att vi kan klara de gemensamma ansvarstagandena
            som vi har i det svenska samhället? Det måste du kunna ge besked
            om.
          </note>
          <note type="speaker">
            Anf. 117 HANS HOFF (s) replik:
          </note>
          <note>
            Fru talman! Som jag tidigare sade: Tappar vi greppet om landets
            finanser, kommer vi in i en situation där marknaden uppfattar
            att det politiska systemet i Sverige har tappat greppet om landets
            finanser.
          </note>
          <note>
            Det drabbar väldigt hårt enskilda människor, oftast dem som man
            brukar säga har svagast ställning eller störst beroende av välfärdssystemet.
            Men det drabbar också företagandet. Det vet vi sedan tidigare.
            Det drabbar företagandet någonting alldeles enormt hårt, i form
            av minskad orderingång, i form av konkurser och i form av nedläggningar,
            i en sådan situation där vi får ett ränterally och enorma ekonomiska
            problem i
          </note>
          <note>
            Sverige.
          </note>
          <note>
            På det sättet kan man säga att förslaget i sig är en del i att
            behålla kontrollen över landets finanser, vilket också gynnar
            tillväxten på det sättet att vi minskar risken att hamna i en
            form av ekonomiskt moras.
          </note>
          <note>
            I den andra delen är det så att arbetsrelationerna på en arbetsplats
            - arbetsmiljön är ett vitt begrepp -
          </note>
          <note>
            är av oerhört stor betydelse. Då är det inte bara lyft, utan
            det handlar om så många olika delar, inte minst ledarskap, möjligheter
            till rehabilitering och hela situationen på arbetsplatsen. Det
            är oerhört viktigt.
          </note>
          <note>
            Det vi gör är att vi lägger ett ansvar dels på de enskilda människorna,
            som får en lägre ersättning, dels på företagarna, som får vara
            med och betala.
          </note>
          <note>
            Någon måste betala de ökade kostnaderna. Det kan vi nog alla
            vara överens om. Vem anser Bengt-
          </note>
          <note>
            Anders ska betala de ökade kostnaderna? Är det bara de enskilda?
            Ska deras ersättningar sänkas till 60 %
          </note>
          <note>
            eller till 70 %? Eller vad vill Bengt-Anders göra som alternativ?
            På något sätt måste det betalas.
          </note>
          <note type="speaker">
            Anf. 118 BENGT-ANDERS JOHANSSON (m) replik:
          </note>
          <note>
            Fru talman! Det är oerhört intressant, om det nu vore som Hans
            Hoff påstår, nämligen att det här är tillväxtbefrämjande. Då är
            det för mig sällsynt märkligt att Svenskt Näringsliv inte har
            kommit till Socialdemokraterna och regeringen och sagt: Snälla
            ni!
          </note>
          <note>
            Det är exakt detta svensk ekonomi behöver nu! De har inte med
            en stavelse sagt att det är detta de vill ha.
          </note>
          <note>
            Ändå påstår Socialdemokraterna i all sin klokskap att det är
            detta svenskt företagande behöver.
          </note>
          <note>
            Sedan var det frågan om arbetsplatser. Ja, det är bra att Hans
            Hoff tar upp detta. Då borde man i första hand börja med att titta
            på dem som har det sämst, nämligen i den offentliga sektorn. Där
            fjättrar socialdemokratin med näbbar och klor människor i ett
            monopolistiskt system, där vi erfarenhetsmässigt vet -
          </note>
          <note>
            det är bara att gå in och titta i statistiken - att ohälsotalen
            finns. Det har svensk socialdemokrati ett oerhört stort ansvar
            för.
          </note>
          <note>
            Det är de facto lite grann så att "orkar man den så orkar man
            den". Ibland har jag gjort jämförelsen att
          </note>
          <note>
            Gnosjöregionen är som ett fyrspann. Det har jag lärt mig i min
            bondegrund. Om man har fyra hästar som drar en vagn och en av
            dem är Gnosjöregionen och den drar hårdast är det sällsynt korkat
            att ta havre från den hästen. Det innebär bara att hela vagnen
            går saktare.
          </note>
          <note>
            Det är exakt detta som nu sker. Dessvärre kommer våra gemensamma
            väljare att drabbas hårt av denna oklokskap, och landets finanser
            kommer att förödas.
          </note>
          <note>
            Det beklagar jag.
          </note>
          <note type="speaker">
            Anf. 119 LINNÉA DARELL (fp):
          </note>
          <note>
            Fru talman! För ganska exakt en vecka sedan stod några av oss
            och en del andra här i kammaren och diskuterade just ohälsan och
            sjukskrivningarna.
          </note>
          <note>
            I sex år har kostnaderna för detta tillåtits att öka.
          </note>
          <note>
            Nu hör vi både Hans Hoff och Lars Bäckström säga att det kommer
            att drabba de svaga om inte finanserna är i ordning. Det kan vi
            vara överens om, men det är ju inte ett akut tillstånd, något
            som har skett plötsligt, utan detta har, som sagt, pågått i sex
            år.
          </note>
          <note>
            De diskussioner som vi hade här i kammaren för en vecka sedan
            handlade om väldigt små åtgärder som det dessutom har tagit väldigt
            lång tid att få fram. En del av dem är sådana åtgärder som vi
            föreslog från olika borgerliga partier för mer än ett år sedan.
            Då avslogs de. Detta var inte nödvändigt. Det var inte bra, och
            det var allt möjligt.
          </note>
          <note>
            Men nu kan man i panikens tecken slå till med åtgärder och övervältra
            kostnaderna på företagen. Det är egentligen inte i något annat
            sammanhang som man, när man inte har skött sin ekonomi, kan se
            till att någon annan betalar, utan då får man reda ut eländet.
            Men för staten finns det tydligen alltid någon att övervältra
            på, i det här fallet företagen. Vi säger från
          </note>
          <note>
            Folkpartiets sida nej till den här övervältringen. Sverige behöver
            fler företag som vill anställa, inte färre sådana.
          </note>
          <note>
            Det sades här i debatten från både s och v att det här är väl
            ingen katastrof för företagen. Det är illa.
          </note>
          <note>
            Det är väldigt illa, men det kanske inte är en katastrof. Men
            någonting som är en katastrof är att den tilltro som förhoppningsvis
            har funnits till det politiska talet om behov av tillväxt är allvarligt
            naggad i kanten, och det drabbbar oss alla.
          </note>
          <note>
            Man säger att det när det gäller småföretagen ska införas ett
            högkostnadsskydd. Jag sitter i socialförsäkringsutskottet, och
            vi hade en diskussion kring att
          </note>
          <note>
            Lagrådet har avrått från ett införande nu. Men vi kan igen konstatera
            att regeringen fortfarande låter alla vänta på de verkliga åtgärderna
            för att sänka ohälsotalen.
          </note>
          <note>
            Vi hade den diskussionen förra veckan. Vi diskuterade till exempel
            rehabilitering som verkligen skulle kunna ge många av de hundratusentals
            människor som är sjukskrivna möjlighet att komma i arbete igen.
          </note>
          <note>
            Då var svaret från regeringens företrädare: Det återkommer vi
            till. Men man kan inte vänta när Lagrådet avstyrker ett införande
            av någonting som är totalt okänt när det gäller vad det egentligen
            ska bli, om det över huvud taget kan bli någonting. Då handlar
            det inte om att återkomma. Då handlar det om att införa det. Sedan
            får det gå hur det vill. Det handlar alltså inte om någonting
            annat än att klara utgiftstaket. Det finns ingenting i detta som
            människor blir friskare av.
          </note>
          <note>
            Nu ser vi att reaktionen från företagen är att de skärper kraven
            när det gäller vilka som anställs. Det har tidigare nämnts, av
            Gunnar Axén bland annat, att hotell- och restaurangföretagen hotar
            med att begära utdrag om sjukfrånvaron vid anställningar. Det
            må vara ett extremt förslag, men när man riktar kritik ska man
            rikta den åt rätt håll, och det rätta föremålet för den kritiken
            är regeringen. Det är i Socialdemokraternas Sverige som företagen
            känner sig tvingade att ha järnkoll på vilka de anställer. Det
            är ett samhälle som vi inte vill ha, och knappast någon annan
            heller, tror jag. Men detta, som sagt, drivs fram av den socialdemokratiska
            regeringen med stöd av Vänsterpartiet och
          </note>
          <note>
            Miljöpartiet.
          </note>
          <note>
            En annan väldigt allvarlig del med det här förslaget är att det
            kommer att bli väldigt svårt för många människor som är i riskzonen
            för högre sjukfrånvaro att få jobb. Det är äldre människor. Det
            är personer med kroniska sjukdomar. Det är människor med funktionshinder.
            Det kan vara kvinnor som av olika skäl har ganska mycket frånvaro.
            Man kan vara småbarnsförälder och inte ha så lätt att hitta lösningar.
          </note>
          <note>
            Då säger Hans Hoff: Kan detta ledas i bevis? Nej, det kanske
            det inte kan. Men när det leds i bevis och vi ser resultaten är
            det redan lite sent. Men jag kan citera från de remissvar som
            regeringen faktiskt har fått in när det gäller sjuklöneförslagen.
            Jag kan citera
          </note>
          <note>
            RSMH. Det är en organisation, om nu inte Hans Hoff känner till
            det, för människor med psykiska funktionshinder. Där säger man:
          </note>
          <note>
            "Arbetsmarknaden kommer väsentligt att försämras för en stor
            del av den befolkning som redan idag har stora svårigheter...
            Vi ser risken att funktionshindrade, speciellt de med psykiska
            diagnoser, anses som en ekonomisk belastning."
          </note>
          <note>
            Reumatikerförbundet, som utöver att man har skrivit ett remissyttrande
            också har träffat socialförsäkringsutskottet, säger:
          </note>
          <note>
            Förslaget innebär för redan anställda med skador eller kroniska
            sjukdomar en inlåsningseffekt, det vill säga att om man nu har
            haft turen att få en anställning så har man sämre möjligheter
            att efter det här införandet söka andra arbeten. Risken att bli
            uppsagd på grund av omorganisation kan också öka, och inträdet
            på arbetsmarknaden försvåras för dem som ännu inte har ett arbete.
          </note>
          <note>
            Samhall uttrycker stor oro i remissvaren. Handikappföreningarna
            i Östergötland - jag kommer från
          </note>
          <note>
            Östergötland - gick ut med ett pressmeddelande där man talade
            om sjukförslaget som ett hot mot svaga grupper. Det refereras
            också till en Temoundersökning där man har frågat hur människor
            över huvud taget i samhället ser på riskerna med det här förslaget.
          </note>
          <note>
            79 % av allmänheten känner stor oro för vad det kommer att innebära
            för människor som inte alltid har så lätt i dag att komma in på
            arbetsmarknaden.
          </note>
          <note>
            Det är mycket märkligt, tycker jag, att man ena dagen kan se
            socialdemokratiska riksdagsledamöter skriva artiklar om hur viktigt
            det är, med anledning av att det är europeiska handikappåret i
            år, att arbetsgivarna verkligen prövar på att anställa personer
            med funktionshinder. Och nästa dag sitter socialdemokratiska riksdagsledamöter
            här i kammaren och fattar beslut som kommer att leda till motsatt
            effekt.
          </note>
          <note>
            Fru talman! Det enda rätta är att avvisa den tredje sjuklöneveckan
            för jobbens, för tillväxtens och för de enskilda individernas
            skull. Ohälsan blir inte mindre i samhället för att företagen
            ges ökade kostnader och fler människor slås ut från arbetsmarknaden.
          </note>
          <note type="speaker">
            Anf. 120 MARIA LARSSON (kd):
          </note>
          <note>
            Fru talman! I dag har landets småföretagare stått här ute på
            Mynttorget för att protestera mot regeringens och stödpartiernas
            förslag om ett utökat kostnadsansvar för sjukskrivningarna. Det
            gör de rätt i. Kristdemokraterna stöder dem.
          </note>
          <note>
            Om välfärden ska kunna tryggas i vårt land måste vi ge företagen
            förbättrade förutsättningar, inte försämrade.
          </note>
          <note>
            Det är kris i Sverige. Nyföretagandet är lägre än på mycket länge.
            Varslen ökar. Företag flyttar utomlands - det gäller både produktion,
            utvecklingsavdelningar och huvudkontor. Företagarna lever med
            en sämre konjunktur, med försämrad orderingång, med höjda energipriser
            och så vidare.
          </note>
          <note>
            I det här läget skulle landets företagare behöva en klapp på
            axeln: Heja på! Ge inte upp! Vi ger de här morötterna just nu
            för att ni ska kunna växa vidare.
          </note>
          <note>
            Vi behöver er. Svenskt näringsliv behöver växa.
          </note>
          <note>
            Vad får de i stället? Man får ett dråpslagsförslag -
          </note>
          <note>
            tre veckors sjuklöneperiod. Det har på något sätt blivit droppen
            som har fått bägaren att rinna över.
          </note>
          <note>
            Jag vet inte om Hans Hoff var ute på torget och lyssnade i dag.
            Var han det? Nej. När Hans Hoff stod här kom jag osökt att tänka
            på berättelsen om bonden som sade: Min häst var en bra häst. Han
            åt inte mycket heller. Jag vande honom nästan av med att äta.
          </note>
          <note>
            Hade han inte dött tror jag att jag hade kunnat vänja honom av
            med att dricka också.
          </note>
          <note>
            Det regeringen med stödpartier gör just nu är att svälta ut svenskt
            näringsliv. Man gör en felaktig analys när man säger att det är
            arbetsplatserna som är roten till allt det onda. I undersökningar
            som gjorts visar det sig att en tredjedel av sjukfrånvaron är
            arbetsrelaterad, en tredjedel är att relatera till privatlivet
            och en tredjedel hör hemma i bägge delarna. Man kan alltså inte
            hitta lösningen på sjukskrivningarna enbart i arbetslivet. Det
            som behövs i dag för att skapa en ökad tillväxt är tvärtom att
            man stimulerar näringslivet, att man avskaffar dubbelbeskattningen,
            att man tar bort förmögenhetsbeskattningen och att man ser till
            att vi kan genomföra generationsskiften på ett lätt och smidigt
            sätt. Den typen av insatser är den injektionsspruta som behövs
            i Sverige i dag.
          </note>
          <note>
            Företagarna och deras samlingar vibrerar i dag av vrede. De känner
            sig överkörda. Det är inte så att de inte tar ansvar - 60 miljarder
            bidrar de med till ohälsoproblematiken. De tar ett ansvar för
            ohälsan. De kallar den politik som förs i dag för pansarvagnspolitik.
          </note>
          <note>
            Jag vill till protokollet och till Hans Hoff, som uppenbarligen
            inte var på plats i dag, referera något av det som sades på Mynttorget:
          </note>
          <note>
            Jag kommer inte att klara dubbla kostnader. Jag satsar så mycket
            tid, jag har satsat alla mina pengar, jag har satsat en massa
            arbete på mitt företagande.
          </note>
          <note>
            Men nu orkar jag inte mer.
          </note>
          <note>
            En annan person säger: Jag tvingas rationalisera ytterligare.
            Det blir färre jobb. Det blir jobb åt färre.
          </note>
          <note>
            Det är ett sysselsättningsfientligt förslag.
          </note>
          <note>
            En tredje person säger: Jag kommer att vara mycket försiktig
            med anställningar. Fritidsbönder, nej, de är för riskutsatta,
            för att inte tala om fallskärmshoppare.
          </note>
          <note>
            A- och B-laget på arbetsmarknaden blir ett faktum, och det vill
            ingen av oss ha. Den som har varit långtidssjuk och den som har
            en kronisk sjukdom måste också ha en chans på dagens arbetsmarknad.
          </note>
          <note>
            Fru talman! Jag är glad över Gnosjöupproret. Jag är glad över
            att det är fler än vi borgerliga politiker som trycker på för
            att förbättra villkoren för att starta och driva företag i det
            här landet. Det har en stor betydelse.
          </note>
          <note>
            Faktum är att när Hans Karlsson och jag hade en debatt och jag
            frågade honom om detta förslag skulle ge fler eller färre jobb
            kunde han inte säga att det skulle bli fler jobb. Han modifierade
            svaret med att säga att det blir fler friska jobb, vilket är ett
            direkt felaktigt svar. Det kommer att ge färre jobb och sämre
            tillväxt.
          </note>
          <note type="speaker">
            Anf. 121 STEN TOLGFORS (m):
          </note>
          <note>
            Fru talman! "Ni vill framför allt inte ha en längre sjuklöneperiod.
            Tja, jag är inte så säker på att vi ville det heller. Vi ville
            försöka hitta någon ekonomisk drivkraft."
          </note>
          <note>
            Detta sade statsrådet Hans Karlsson i riksdagen förra veckan.
            Inte ens han själv är alltså övertygad om förträffligheten i förslaget
            om den tredje sjuklöneveckan. Samtidigt har han velat skydda just
            de arbetsgivare som mest skulle förtjäna ökade incitament, nämligen
            kommunerna. Det visar att regeringen inte är inriktad på att minska
            ohälsan utan bara på att sänka statens kostnader för denna. För
            att klara utgiftstaken vältrar man över delar av kostnaden för
            sjukförsäkringen på arbetsgivarna.
          </note>
          <note>
            Att arbetsgivarna bara i begränsad utsträckning kan påverka sjuktalen
            eftersom, som många har sagt, ohälsan huvudsakligen beror på faktorer
            utanför arbetet väljer regeringen att inte bry sig om.
          </note>
          <note>
            Regeringen tror inte ens själv att sjuktalen kommer att påverkas.
            "Men vi tyckte att i väntan på att åtgärder så att säga biter
            mot själva ohälsoproblematiken måste vi också ta ansvar för ekonomin,
            för landets finanser, och då får man minska kostnaderna."
          </note>
          <note>
            Det var ännu ett citat från riksdagen av statsrådet
          </note>
          <note>
            Hans Karlsson. Det visar att inte ens regeringen själv tror att
            detta kommer att bidra till några förändrade ohälsotal.
          </note>
          <note>
            De utskott som har yttrat sig har yttrat sig just på detta sätt:
            Det handlar om statsfinanserna, inte om ohälsan.
          </note>
          <note>
            Resultatet blir att kostnader och risker vid anställning ökar.
            Äldre kvinnor kommer exempelvis att få svårare att få jobb eftersom
            det är en grupp som ofta är sjukskriven. Ökade risker och ökade
            kostnader för att anställa motverkar en väl fungerande arbetsmarknad,
            och detta i en tid när vi ser att arbetslösheten växer.
          </note>
          <note>
            Vad säger då regeringen om det? Jo, Hans Karlsson säger så här:
            "Jag medger gärna att jag så att säga inte är helt utan oro för
            hur vissa småföretag drabbas.
          </note>
          <note>
            Men jag tycker att det är att ta till överord att säga att detta
            är ett dråpslag."
          </note>
          <note>
            Man vet inte om man ska skratta eller gråta.
          </note>
          <note>
            Många småföretagare säger till oss att de verkligen är fulla
            av oro, men regeringen vet inte riktigt hur det är med det.
          </note>
          <note>
            Förslaget är också så dåligt att regeringen tvingas föreslå ett
            särskilt skydd för små företag, alltså ett skydd mot den egna
            politikens effekter. Dock är man medveten om att detta skydd kan
            stå i strid med EU:s statsstödsregler och att förslagen därför
            kan komma att behöva ändras eller kanske till och med utebli.
          </note>
          <note>
            Trots det, och trots att Lagrådet aktivt avstyrker detta, väljer
            man att driva igenom den tredje sjuklöneveckan nu.
          </note>
          <note>
            Dessutom avser regeringen att återkomma i höst med att ålägga
            alla arbetsgivare en delfinansiering också av den långa sjukfrånvaron
            - som om man inte gått på den pumpen tillräckligt mycket tidigare
            då både fack och företagare tog ställning mot den så kallade 25-procentaren.
          </note>
          <note>
            Det är också så, fru talman, att arbetsgivarna redan betalar
            för den tredje sjukveckan via avgifter.
          </note>
          <note>
            Regeringen vill dock att man ska betala två gånger:
          </note>
          <note>
            först till staten via avgifter för sjukförsäkringen och sedan
            direkt till de sjukskrivna. Det är alltså fråga om en direkt riktad
            straffbeskattning av anställning. Det är också fråga om en slumpvis
            höjd arbetsgivaravgift.
          </note>
          <note>
            Vi vet ju inte på förhand vilka som kommer att drabbas. Hur företaget
            kommer att utvecklas beror ju på om de anställda råkar åka skidor
            på semestern och bryter benet i skidbacken eller inte.
          </note>
          <note>
            Vi ser alltså framför oss ett förslag som ingen, inte ens regeringen,
            egentligen vill ha, ett förslag som företagen protesterar mot,
            ett förslag som inte ens enligt regeringen påverkar ohälsan, ett
            förslag som bara delvis är färdigt, som från början var reserv
            för den 25-procentare där man gick på pumpen och som nu är första
            steget mot det som ska bli ännu värre längre fram. Vi ser ett
            förslag om vilket även regeringen, enligt citat från Hans Karlsson,
            säger att man är orolig. Ändå ska man driva igenom det, vilket
            är fullständigt orimligt i en tid då arbetslösheten stiger.
          </note>
          <note>
            Det här förslaget borde avvisas blankt. Det är inte genomarbetat,
            det är inte genomtänkt och det ger direkt skadliga effekter för
            landets företagande och sysselsättning.
          </note>
          <note>
            Överläggningen var härmed avslutad.
          </note>
          <note>
            (Beslut fattades under 12 §.)
          </note>
          <note>
            11 § Utvärdering av statens upplåning och skuldförvaltning 1998-2002
          </note>
          <note>
            Föredrogs finansutskottets betänkande 2002/03:FiU22
          </note>
          <note>
            Utvärdering av statens upplåning och skuldförvaltning 1998-2002
            (skr. 2002/03:104).
          </note>
          <note type="speaker">
            Anf. 122 SVEN-ERIK ÖSTERBERG (s):
          </note>
          <note>
            Fru talman! Här ska vi debattera utvärderingen av statens upplåning
            och skuldförvaltning. Regeringen ska senast den 25 april varje
            år lämna en utvärdering i form av en skrivelse till riksdagen
            om detta.
          </note>
          <note>
            Först vill jag peka på själva skrivelsen. Utskottet har vid några
            tillfällen tagit upp frågan om utformningen av skrivelsen. Den
            har knappast kunnat beskrivas som lättillgänglig. Den är mycket
            tekniskt inriktad och innehåller mängder av avancerade finansiella
            begrepp. Vissa förbättringar och förtydliganden har gjorts med
            tiden, men utskottet anser alltjämt att redovisningen kan göras
            mer pedagogisk utan att man ger avkall på kvaliteten. Strävan
            bör vara att även den intresserade allmänheten ska kunna tillgodogöra
            sig innehållet och bilda sig en bra uppfattning om skrivelsens
            innehåll.
          </note>
          <note>
            Utskottet koncentrerar sin utvärdering av regeringens riktlinjer
            för 1999-2002 till de delar som bedöms som mest intressanta.
          </note>
          <note>
            Utskottet har, utifrån vad som redovisats i skrivelsen och med
            de förbehåll som utskottet här gjort beträffande möjligheterna
            att på nuvarande stadium göra en långsiktig utvärdering, inte
            några erinringar mot regeringens beslut om riktlinjer för statsskuldsförvaltningen.
          </note>
          <note>
            Riksgäldskontorets låneverksamhet i nominella kronor förefaller
            ha varit framgångsrik med fulltecknade emissioner, stora budvolymer
            och små ränteskillnader i de accepterade buden. Även resultatet
            i hushållsupplåningen har varit gott, drygt 1 miljard kronor för
            den senaste femårsperioden. Samtliga låneinstrument uppvisar positivt
            resultat för utvärderingsperioden. Det kvantitativa målet för
            upplåningen från hushållen kan anses vara väl uppfyllt. För 2002
          </note>
          <note>
            uppgick kostnadsbesparingen i upplåningen via Riksgäldsspar till
            10 miljoner kronor, samma besparing som för 2001. Sparformen uppvisar
            sammantaget för första gången ett litet överskott över utvärderingsperioden.
          </note>
          <note>
            Utskottet delar regeringens uppfattning att det är angeläget
            att Riksgäldsspar utvecklas till en attraktiv sparform, inte minst
            för att kunna uppnå målet om största möjliga kostnadsbesparing
            i förhållande till alternativa upplåningsformer på penning- och
            obligationsmarknaden. Utskottet motsätter sig således förslaget
            i motion Fi28 från moderaterna.
          </note>
          <note>
            Utskottet vill precis som tidigare framhålla att utvärderingen
            i vissa delar begränsas av att det förflutit alltför kort tid
            för att mer bestämda slutsatser ska kunna dras. Utskottets helhetsintryck
            av verksamheten ger ingen anledning till kritik mot Riksgäldskontoret
            och de resultat som uppnåtts. Utskottet finner därför liksom regeringen
            att Riksgäldskontoret förvaltat skulden i enlighet med det övergripande
            målet för statsskuldsförvaltningen.
          </note>
          <note>
            En reservation har fogats till betänkandet.
          </note>
          <note type="speaker">
            Anf. 123 GUNNAR AXÉN (m):
          </note>
          <note>
            Fru talman! Betänkandet handlar som sagt om statens upplåning
            och skuldförvaltning, hur vi finansierar statsskulden.
          </note>
          <note>
            Statsskulden uppgår till närmare 1 200 miljarder kronor och den
            förväntas öka under de kommande åren eftersom statsbudgeten kommer
            att gå med underskott. I storleksordningen 140 miljarder kronor
            kommer statsskulden att öka med.
          </note>
          <note>
            Merparten av upplåningen för att finansiera statsskulden sker
            via statsobligationer, statsskuldväxlar, utlandslån och realobligationer.
            En mycket liten andel av upplåningen, drygt 1 %, sker via upplåning
            från hushållen inom det som kallas för Riksgäldsspar.
          </note>
          <note>
            Upplåningen via Riksgäldsspar uppgick föregående år till 15 miljarder
            kronor, vilket är en liten summa i sammanhanget.
          </note>
          <note>
            Statens besparing i upplåningskostnader under utvärderingsperioden,
            via Riksgäldsspar, är i sammanhanget försumbar och begränsar sig
            till 3 miljoner kronor. Under tidigare år har resultatet varit
            negativt.
          </note>
          <note>
            Riksgäldsspar riktar sig till hushållen och har till sin konstruktion
            stora likheter med ett vanligt banksparande. Staten agerar därmed
            på en konkurrensutsatt och redan väl fungerande marknad som omfattar
            över 700 miljarder kronor.
          </note>
          <note>
            Vi moderater anser det klart olämpligt att en statlig myndighet
            som Riksgäldskontoret agerar som ett kreditinstitut, som en bank
            bland flera på en konkurrensutsatt marknad, där staten ansvarar
            för både reglering och tillsyn.
          </note>
          <note>
            Det är orimligt att staten ska agera bank - med alla de fördelar
            det i sig innebär att det är staten som gör det - och ansvara
            för att övriga banker följer spelreglerna. Det går inte att både
            vara domare och en av de tävlande samtidigt.
          </note>
          <note>
            Att på det här sättet bedriva inlåning från hushållen ligger
            även utanför Riksgäldskontorets huvuduppgifter, och det fyller
            ingen reell funktion när det gäller statsupplåningen och skuldförvaltningen.
            Vi anser därför att sparformen Riksgäldsspar bör avvecklas.
          </note>
          <note>
            I övrigt tillstyrker vi den utvärdering av upplåningen och skuldförvaltningen
            som har gjorts.
          </note>
          <note>
            Med detta ber jag, fru talman, att få yrka bifall till den reservation
            som vi har gemensamt med Folkpartiet och Kristdemokraterna.
          </note>
          <note type="speaker">
            Anf. 124 CHRISTER NYLANDER (fp):
          </note>
          <note>
            Fru talman! En minskning av kostnaderna för statsskulden kan
            ske på olika sätt. Ett sätt, kanske det allra viktigaste, är att
            få ned statsskulden i relation till
          </note>
          <note>
            BNP. Då krävs en annan politik än den som just har diskuterats
            med anledning av tilläggsbudgeten och den som diskuteras i morgon
            i debatten om vårbudgeten. Det handlar om att få fart på tillväxten,
            det handlar om att ha ordning på statsfinanserna och det handlar
            om att våga försälja statliga bolag.
          </note>
          <note>
            Skicklig förvaltning kan också bidra till att hålla nere kostnaderna.
            Det finns i betänkandet en del goda exempel, bland annat på hur
            man har lyckats vara skicklig spekulant på den internationella
            valutamarknaden. Men självklart kan också sådana kapitalförvaltningsbeslut
            slå fel och faktiskt öka kostnaderna.
          </note>
          <note>
            Bland annat därför är det viktigt att hålla nere statsskulden
            i relation till BNP.
          </note>
          <note>
            I reservationen tar oppositionen upp en liten del av de verktyg
            som finns till hands för att förvalta skulden, nämligen Riksgäldsspar,
            som vi har hört tidigare. Jag gick in på Riksgäldskontorets hemsida.
          </note>
          <note>
            Där görs reklam för Riksgäldsspar med orden: Riksgäldskontorets
            räntepapper ger ordentlig avkastning utan att du behöver ta risker
            och utan att du betalar avgifter. Det låter ju fantastiskt bra.
            Det är någonting som vi alla har letat efter, högre avkastning
            och utan risker.
          </note>
          <note>
            Samtidigt innebär detta, som Gunnar Axén tidigare var inne på,
            att staten är inne och agerar på en marknad som redan finns och
            där det redan finns flera andra aktörer. Staten sätter upp reglerna
            för den marknaden och ansvarar även för tillsynen.
          </note>
          <note>
            Fru talman! Vi som hoppas på svensk seger i kvällens fotbollslandskamp
            är nog glada över att det inte är Polen som bestämmer vilka regler
            som ska gälla för matchen och att det inte är Polens förbundskapten
            som ska vara domare. Och vi som ska vara med i kvällens ännu viktigare
            match, nämligen fotbollsmatchen mellan regeringen och oppositionen,
            är nog glada för att det inte är Bosse Ringholm som fastställer
            vilka regler som ska gälla eller att Bosse
          </note>
          <note>
            Ringholm ska vara domare.
          </note>
          <note>
            Det är självklart olämpligt att vara deltagare samtidigt som
            man är domare och sätter reglerna. Därför yrkar jag bifall till
            reservationen.
          </note>
          <note type="speaker">
            Anf. 125 BO BERNHARDSSON (s):
          </note>
          <note>
            Fru talman! För att det verkligen ska bli gjort vill jag börja
            med att yrka bifall till utskottets förslag. Det innebär att skrivelsen
            läggs till handlingarna och att motionen, Fi28, avslås. Jag kommer
            tillbaka till motionen senare.
          </note>
          <note>
            Målet för statsskuldspolitiken - och för Riksgäldskontorets verksamhet
            - är att statsskulden på lång sikt ska förvaltas till lägsta möjliga
            kostnad med, som det heter, beaktande av riskerna i förvaltningen.
            I
          </note>
          <note>
            sammanfattning ser utskottet inga skäl att invända mot regeringens
            beslut om riktlinjer och inte heller någon anledning att rikta
            kritik mot Riksgäldskontorets sätt att förvalta skulden i enlighet
            med de riktlinjerna.
          </note>
          <note>
            Jag skulle ändå vilja lyfta fram ett par synpunkter och göra
            några kommentarer.
          </note>
          <note>
            Den första rör möjligheten att bedriva en bra utvärdering. Den
            andra är något som Sven-Erik Österberg redan har varit inne på
            i sin inledning, nämligen det som handlar om tillgängligheten
            i de dokument som beskriver förvaltningen och de mål och överväganden
            som styr den.
          </note>
          <note>
            När det gäller förutsättningarna för att bedriva ett bra utvärderingsarbete
            har utskottet även i ett tidigare betänkande betonat de svårigheter
            som finns på det här området. Det handlar om tidsperspektivet,
            som bör vara långt för att man ska kunna utvärdera. Det handlar
            om att finna lämpliga instrument med vilka man kan mäta om förvaltningen
            är framgångsrik. Det handlar också om oberoendet i utvärderingsarbetet.
          </note>
          <note>
            Utskottet menar alltså att det kunde vara värt att pröva att
            anlita utomstående experter för att granska, värdera och göra
            internationella jämförelser. Vi kommer att ta upp den problematiken
            med Finansdepartementet och Riksgäldskontoret framöver. Vi kommer
            dessutom att ägna den här frågan uppmärksamhet i ett särskilt
            eget projekt.
          </note>
          <note>
            Den andra kommentaren rör det som med ett trendigt men som jag
            tycker egentligen ganska onödigt ord brukar kallas för transparensen,
            det vill säga möjligheten att ta del av de offentliga dokumenten.
            I det här fallet skrivelsen.
          </note>
          <note>
            Det här är alltså ingen alldeles lättillgänglig materia. Den
            innehåller mängder av tekniska resonemang och avancerade finansiella
            begrepp. De flesta är säkert nödvändiga för att man korrekt ska
            kunna beskriva och förklara principer, teknik och tänkande bakom
            skuldförvaltningen. Men, och det har utskottet påpekat i tidigare
            betänkanden, en skrivelse till riksdagen måste, ytterst av demokratiska
            skäl, kunna förstås av de intresserade medborgare som vill ta
            del av den, så långt det är möjligt att genomföra detta.
          </note>
          <note>
            Det bör man säga.
          </note>
          <note>
            Jag tror dessutom att det här kravet växer i en värld där allt
            finns tillgängligt omedelbart på det som brukar kallas Nätet.
            Det är viktigt att dokumenten är folkligt tillgängliga. Även om
            nu inte just den här skriften orsakar någon rusning, för det tror
            jag inte, finns det mer att göra. Det har blivit bättre, men det
            går att göra den här typen av texter ännu mer tillgängliga för
            offentligheten.
          </note>
          <note>
            Jag går nu över till motionen, som berör det som kallas Riksgäldsspar.
            Reservanterna vill, precis som förra året, att denna verksamhet
            ska avvecklas. Majoriteten menar i stället att det är viktigt
            att Riksgäldsspar, som är en allt populärare sparform även om
            den är relativt liten, får en chans att utvecklas.
          </note>
          <note>
            De argument för att avveckla Riksgäldsspar som framförs i motionen
            och i reservationen sönderfaller i åtminstone tre delar.
          </note>
          <note>
            För det första hävdas att statens besparing under perioden är
            försumbar. Det handlar om 3 miljoner kronor.
          </note>
          <note>
            För det andra hävdas att det är olämpligt att staten agerar som
            kreditinstitut på en konkurrensutsatt och väl fungerande marknad.
            Det har vi fått höra här från talarstolen.
          </note>
          <note>
            För det tredje sägs det att det skulle ligga utanför
          </note>
          <note>
            Riksgäldskontorets huvuduppgifter och inte fylla någon reell
            funktion att bedriva inlåning från hushållen.
          </note>
          <note>
            Hur bra håller dessa argument? Inte särskilt bra.
          </note>
          <note>
            Låt mig börja med det sista påståendet. Såvitt jag kan se och
            överblicka har en viktig del av Riksgäldskontorets verksamhet
            alltid handlat om inlåning från hushållen. Den viktigaste verksamheten
            är premieobligationslånen. Riksgäldsspar är en mindre del av det.
          </note>
          <note>
            Inlåning från hushållen har man, såvitt jag kan se, sysslat med
            under överblickbar tid.
          </note>
          <note>
            Till sist vill jag ta upp argumentet att besparingen är försumbar.
            Ja, under den period som utvärderingen omfattar uppgår den i och
            för sig till dessa försumbara 3 miljoner, men trenden är god.
            Under det första år som utvärderingen omfattar gick verksamheten
            back med 27 miljoner. Under 2001 och 2002 har den gått med överskott
            på 10 miljoner under vart och ett av dessa båda år.
          </note>
          <note>
            Påståendet att det skulle vara olämpligt att staten agerar som
            kreditinstitut på en konkurrensutsatt och väl fungerande marknad
            får mig att undra: Vad skulle man ha sagt om det hade varit en
            icke väl fungerande marknad? Då hade väl slutsatsen - som den
            brukar bli
          </note>
          <note>
            - blivit att staten inte ska vara där. Jag tror tvärtom att det
            finns en viss poäng med att bankerna får konkurrens också på det
            här sättet.
          </note>
          <note>
            Fru talman! Riksgäldsspar bör få en chans att fortsätta utvecklas.
            Därför yrkar jag ännu en gång bifall till utskottets förslag.
          </note>
          <note type="speaker">
            Anf. 126 JÖRGEN JOHANSSON (c):
          </note>
          <note>
            Fru talman! Vi i Centerpartiet delar utskottets bedömning i frågan
            om statens upplåning och skuldförvaltning för perioden.
          </note>
          <note>
            Beträffande Riksgäldsspar som en aktör på en marknad för räntebärande
            sparformer gentemot hushållen har vi inte heller några invändningar.
            Vi ser
          </note>
          <note>
            Riksgälden som en aktör bland andra. Ur konsumentsynpunkt är
            det bra med ett brett utbud där konsumenten ges största möjliga
            valfrihet. Mångfalden blir i det här sammanhanget i stället en
            stimulansfaktor på marknaden.
          </note>
          <note>
            När det nu handlar om en offentlig aktör är det viktigt att framhålla
            att verksamheten bedrivs på ett konkurrensneutralt sätt. I de
            handlingar som har redovisats i det här ärendet finns det inget
            som talar för att det skulle vara på annat sätt.
          </note>
          <note>
            Fru talman! Med dessa korta kommentarer yrkar jag bifall till
            utskottets förslag till beslut.
          </note>
          <note>
            Överläggningen var härmed avslutad.
          </note>
          <note>
            (Beslut fattades under 12 §.)
          </note>
          <note>
            Ajournering
          </note>
          <note>
            Kammaren beslutade kl. 15.54 på förslag av tredje vice talmannen
            att ajournera förhandlingarna till kl. 16.00 då votering skulle
            äga rum.
          </note>
          <note>
            Återupptagna förhandlingar
          </note>
          <note>
            Förhandlingarna återupptogs kl. 16.00.
          </note>
          <note>
            12 § Beslut om ärenden som slutdebatterats vid dagens sammanträde
          </note>
          <note>
            NU11 Vissa elmarknadsfrågor m.m.
          </note>
          <note>
            Punkt 1 (Stängningen av Barsebäck 2, m.m.)
          </note>
          <note>
            1. utskottet
          </note>
          <note>
            2. res. 1 (m, fp)
          </note>
          <note>
            3. res. 2 (kd)
          </note>
          <note>
            4. res. 3 (mp)
          </note>
          <note>
            Förberedande votering 1:
          </note>
          <note>
            30 för res. 2
          </note>
          <note>
            15 för res. 3
          </note>
          <note>
            262 avstod
          </note>
          <note>
            42 frånvarande
          </note>
          <note>
            Kammaren biträdde res. 2.
          </note>
          <note>
            Rolf Gunnarsson (m) anmälde att han avsett att avstå från att
            rösta men markerats ha röstat ja.
          </note>
          <note>
            Förberedande votering 2:
          </note>
          <note>
            91 för res. 1
          </note>
          <note>
            28 för res. 2
          </note>
          <note>
            186 avstod
          </note>
          <note>
            44 frånvarande
          </note>
          <note>
            Kammaren biträdde res. 1.
          </note>
          <note>
            Huvudvotering:
          </note>
          <note>
            175 för utskottet
          </note>
          <note>
            90 för res. 1
          </note>
          <note>
            43 avstod
          </note>
          <note>
            41 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 132 s, 24 v, 19 c
          </note>
          <note>
            För res. 1: 48 m, 42 fp
          </note>
          <note>
            Avstod: 29 kd, 14 mp
          </note>
          <note>
            Frånvarande: 12 s, 7 m, 6 fp, 4 kd, 6 v, 3 c, 3 mp
          </note>
          <note>
            Punkt 3 (Förbudet mot kärnteknisk forskning)
          </note>
          <note>
            1. utskottet
          </note>
          <note>
            2. res. 5 (m, fp, kd)
          </note>
          <note>
            Votering:
          </note>
          <note>
            190 för utskottet
          </note>
          <note>
            118 för res. 5
          </note>
          <note>
            41 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 132 s, 1 kd, 24 v, 19 c, 14 mp
          </note>
          <note>
            För res. 5: 48 m, 42 fp, 28 kd
          </note>
          <note>
            Frånvarande: 12 s, 7 m, 6 fp, 4 kd, 6 v, 3 c, 3 mp
          </note>
          <note>
            Gunilla Tjernberg (kd) anmälde att hon avsett att rösta nej men
            markerats ha röstat ja.
          </note>
          <note>
            Punkt 8 (Reformerad elmarknad)
          </note>
          <note>
            1. utskottet
          </note>
          <note>
            2. res. 13 (mp)
          </note>
          <note>
            Votering:
          </note>
          <note>
            265 för utskottet
          </note>
          <note>
            14 för res. 13
          </note>
          <note>
            29 avstod
          </note>
          <note>
            41 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 132 s, 48 m, 42 fp, 24 v, 19 c
          </note>
          <note>
            För res. 13: 14 mp
          </note>
          <note>
            Avstod: 29 kd
          </note>
          <note>
            Frånvarande: 12 s, 7 m, 6 fp, 4 kd, 6 v, 3 c, 3 mp
          </note>
          <note>
            Övriga punkter
          </note>
          <note>
            Kammaren biföll utskottets förslag.
          </note>
          <note>
            FiU19 Utvecklingen inom den kommunala sektorn
          </note>
          <note>
            Punkt 2 (Tillfälligt sysselsättningsstöd)
          </note>
          <note>
            1. utskottet
          </note>
          <note>
            2. res. 1 (m, c)
          </note>
          <note>
            Votering:
          </note>
          <note>
            199 för utskottet
          </note>
          <note>
            67 för res. 1
          </note>
          <note>
            42 avstod
          </note>
          <note>
            41 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 132 s, 29 kd, 24 v, 14 mp
          </note>
          <note>
            För res. 1: 48 m, 19 c
          </note>
          <note>
            Avstod: 42 fp
          </note>
          <note>
            Frånvarande: 12 s, 7 m, 6 fp, 4 kd, 6 v, 3 c, 3 mp
          </note>
          <note>
            Punkt 5 (Utjämningssystemet)
          </note>
          <note>
            1. utskottet
          </note>
          <note>
            2. res. 4 (fp)
          </note>
          <note>
            Votering:
          </note>
          <note>
            170 för utskottet
          </note>
          <note>
            42 för res. 4
          </note>
          <note>
            95 avstod
          </note>
          <note>
            42 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 132 s, 24 v, 14 mp
          </note>
          <note>
            För res. 4: 42 fp
          </note>
          <note>
            Avstod: 48 m, 28 kd, 19 c
          </note>
          <note>
            Frånvarande: 12 s, 7 m, 6 fp, 5 kd, 6 v, 3 c, 3 mp
          </note>
          <note>
            Punkt 10 (Sammanhållningspolitiken)
          </note>
          <note>
            1. utskottet
          </note>
          <note>
            2. res. 16 (c)
          </note>
          <note>
            Votering:
          </note>
          <note>
            289 för utskottet
          </note>
          <note>
            19 för res. 16
          </note>
          <note>
            41 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 132 s, 48 m, 42 fp, 29 kd, 24 v, 14 mp
          </note>
          <note>
            För res. 16: 19 c
          </note>
          <note>
            Frånvarande: 12 s, 7 m, 6 fp, 4 kd, 6 v, 3 c, 3 mp
          </note>
          <note>
            Punkt 15 (Kommunal fastighetsavgift)
          </note>
          <note>
            1. utskottet
          </note>
          <note>
            2. res. 21 (kd)
          </note>
          <note>
            Votering:
          </note>
          <note>
            277 för utskottet
          </note>
          <note>
            29 för res. 21
          </note>
          <note>
            1 avstod
          </note>
          <note>
            42 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 132 s, 48 m, 42 fp, 24 v, 19 c, 12 mp
          </note>
          <note>
            För res. 21: 29 kd
          </note>
          <note>
            Avstod: 1 mp
          </note>
          <note>
            Frånvarande: 12 s, 7 m, 6 fp, 4 kd, 6 v, 3 c, 4 mp
          </note>
          <note>
            Punkt 16 (Balanskravet för kommunerna)
          </note>
          <note>
            1. utskottet
          </note>
          <note>
            2. res. 22 (fp)
          </note>
          <note>
            Votering:
          </note>
          <note>
            266 för utskottet
          </note>
          <note>
            42 för res. 22
          </note>
          <note>
            41 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 132 s, 48 m, 29 kd, 24 v, 19 c, 14 mp
          </note>
          <note>
            För res. 22: 42 fp
          </note>
          <note>
            Frånvarande: 12 s, 7 m, 6 fp, 4 kd, 6 v, 3 c, 3 mp
          </note>
          <note>
            Punkt 17 (Kommunernas skattebas)
          </note>
          <note>
            1. utskottet
          </note>
          <note>
            2. res. 23 (c)
          </note>
          <note>
            Votering:
          </note>
          <note>
            289 för utskottet
          </note>
          <note>
            19 för res. 23
          </note>
          <note>
            41 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 132 s, 48 m, 42 fp, 29 kd, 24 v, 14 mp
          </note>
          <note>
            För res. 23: 19 c
          </note>
          <note>
            Frånvarande: 12 s, 7 m, 6 fp, 4 kd, 6 v, 3 c, 3 mp
          </note>
          <note>
            Punkt 21 (Kommuner och landsting som arbetsgivare)
          </note>
          <note>
            1. utskottet
          </note>
          <note>
            2. res. 27 (fp)
          </note>
          <note>
            Votering:
          </note>
          <note>
            266 för utskottet
          </note>
          <note>
            42 för res. 27
          </note>
          <note>
            41 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 132 s, 48 m, 29 kd, 24 v, 19 c, 14 mp
          </note>
          <note>
            För res. 27: 42 fp
          </note>
          <note>
            Frånvarande: 12 s, 7 m, 6 fp, 4 kd, 6 v, 3 c, 3 mp
          </note>
          <note>
            Övriga punkter
          </note>
          <note>
            Kammaren biföll utskottets förslag.
          </note>
          <note>
            FiU21 Tilläggsbudget 1 för budgetåret 2003
          </note>
          <note>
            Punkt 1 (Kapital för omstrukturering av statliga bolag)
          </note>
          <note>
            1. utskottet
          </note>
          <note>
            2. res. 1 (m, fp, c)
          </note>
          <note>
            Votering:
          </note>
          <note>
            171 för utskottet
          </note>
          <note>
            108 för res. 1
          </note>
          <note>
            29 avstod
          </note>
          <note>
            41 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 132 s, 1 m, 24 v, 14 mp
          </note>
          <note>
            För res. 1: 47 m, 42 fp, 19 c
          </note>
          <note>
            Avstod: 29 kd
          </note>
          <note>
            Frånvarande: 12 s, 7 m, 6 fp, 4 kd, 6 v, 3 c, 3 mp
          </note>
          <note>
            Punkt 15 (Lag om ändring i lagen [2001:761] om bostadstillägg
            till pensionärer m.fl. )
          </note>
          <note>
            1. utskottet
          </note>
          <note>
            2. res. 4 (kd, c)
          </note>
          <note>
            Votering:
          </note>
          <note>
            236 för utskottet
          </note>
          <note>
            48 för res. 4
          </note>
          <note>
            24 avstod
          </note>
          <note>
            41 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 132 s, 26 m, 40 fp, 24 v, 14 mp
          </note>
          <note>
            För res. 4: 29 kd, 19 c
          </note>
          <note>
            Avstod: 22 m, 2 fp
          </note>
          <note>
            Frånvarande: 12 s, 7 m, 6 fp, 4 kd, 6 v, 3 c, 3 mp
          </note>
          <note>
            Henrik S Järrel (m) anmälde att han avsett att avstå från att
            rösta men markerats ha röstat ja.
          </note>
          <note>
            Punkt 30 (Ändrade ramar för utgiftsområden samt ändrade och nya
            anslag)
          </note>
          <note>
            1. utskottet
          </note>
          <note>
            2. res. 8 (c)
          </note>
          <note>
            Votering:
          </note>
          <note>
            205 för utskottet
          </note>
          <note>
            18 för res. 8
          </note>
          <note>
            84 avstod
          </note>
          <note>
            42 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 132 s, 21 m, 13 fp, 1 kd, 24 v, 14 mp
          </note>
          <note>
            För res. 8: 18 c
          </note>
          <note>
            Avstod: 27 m, 29 fp, 28 kd
          </note>
          <note>
            Frånvarande: 12 s, 7 m, 6 fp, 4 kd, 6 v, 4 c, 3 mp
          </note>
          <note>
            Beatrice Ask, Ewa Björling, Rolf Gunnarsson, Henrik
          </note>
          <note>
            S Järrel, Anna Lindgren, Ulla Löfgren och Carl-Axel
          </note>
          <note>
            Roslund (alla m) samt Hans Backman och Axel Darvik (båda fp)
            anmälde att de avsett att avstå från att rösta men markerats ha
            röstat ja.
          </note>
          <note>
            Kerstin Lundgren (c) anmälde att hon avsett att rösta nej men
            markerats som frånvarande.
          </note>
          <note>
            Övriga punkter
          </note>
          <note>
            Kammaren biföll utskottets förslag.
          </note>
          <note>
            FiU22 Utvärdering av statens upplåning och skuldförvaltning 1998-2002
          </note>
          <note>
            Punkt 1
          </note>
          <note>
            Kammaren biföll utskottets förslag.
          </note>
          <note>
            Punkt 2 (Riksgäldskontorets strategiska beslut och operativa
            förvaltning av statsskulden)
          </note>
          <note>
            1. utskottet
          </note>
          <note>
            2. res. (m, fp, kd)
          </note>
          <note>
            Votering:
          </note>
          <note>
            189 för utskottet
          </note>
          <note>
            118 för res.
          </note>
          <note>
            42 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 132 s, 24 v, 19 c, 14 mp
          </note>
          <note>
            För res.: 48 m, 41 fp, 29 kd
          </note>
          <note>
            Frånvarande: 12 s, 7 m, 7 fp, 4 kd, 6 v, 3 c, 3 mp
          </note>
          <note>
            13 § Tillsyn och sanktioner på miljörättens område, m.m.
          </note>
          <note>
            Föredrogs miljö- och jordbruksutskottets betänkande
          </note>
          <note>
            2002/03:MJU15
          </note>
          <note>
            Tillsyn och sanktioner på miljörättens område, m.m.
          </note>
          <note>
            (prop. 2002/03:54).
          </note>
          <note type="speaker">
            Anf. 127 LARS LINDBLAD (m):
          </note>
          <note>
            Fru talman! Miljö- och jordbruksutskottets ledamöter ska i dag
            debattera ett ärende om tillsyn och sanktioner på miljörättens
            område. Betänkandet grundar sig på en proposition från regeringen
            och behandlar två följdmotioner på propositionen samt ett antal
            motioner från den allmänna motionstiden.
          </note>
          <note>
            Riksdagens förväntade beslut kommer att leda till en förändring
            av kommunallagens jävsregler för kommunala tjänstemän och politikers
            beslut om tillsyn. Vidare föreslås tre förändringar av miljöbalken.
          </note>
          <note>
            Den första specificerar vad en tillståndsdom om förbränning av
            avfall ska innehålla. De andra två förändringarna, som kan synas
            små, förväntas få en stor påverkan på tillämpningen av miljöbalken
            ute i samhället. Dels sänks lägsta nivån för miljösanktionsavgiften
            från 5 000 till 1 000 kr, dels införs en så kallad åtalsprövningsregel
            vid enklare förseelser som strider mot miljöbalken. Exempel på
            sådana förseelser kan vara att någon näringsidkare glömt att lämna
            in sin miljörapport eller köldmedierapport till myndigheterna.
          </note>
          <note>
            Fru talman! Förändringarna som föreslås antas i detta betänkande
            kan tyckas marginella, men jag skulle vilja säga att det är förändringar
            som kraftfullt kan bidra till att förändra synen på miljöbalken
            och därmed återupprätta förtroendet för den svenska miljölagstiftningen.
          </note>
          <note>
            Jag har rest runt en hel del i landet för att träffa folk som
            hamnat i problem med miljöbalken. Jag tror inte att jag överdriver
            om jag säger att det är en smått upprorisk stämning ute i landet
            när det gäller denna lagstiftning. När miljöbalken trädde i kraft
            den 1
          </note>
          <note>
            januari 1999 hände något allvarligt där ute.
          </note>
          <note>
            - Dialogen mellan myndigheter och företagare byttes ut mot polisanmälan
            och känsla av förföljelse.
          </note>
          <note>
            - Människor som alltid velat göra rätt för sig och anser sig
            ha miljöns bästa för ögonen sattes dit som miljöbrottslingar.
          </note>
          <note>
            - Tjänstemän och politiker i kommunala nämnder sätter dit folk
            i gråzonen för att man själv är rädd för att åka dit för tjänstefel.
          </note>
          <note>
            Miljö-Sverige har blivit kallt, och dialogen mellan aktörerna
            om miljönyttan håller på att försvinna. Jag är uppriktigt orolig
            för framtiden. Vi måste genomföra förändringar eller vara beredda
            att förlora greppet.
          </note>
          <note>
            Det kan låta lite dramatiskt, men jag är övertygad om att scenariot
            som jag målar upp är på väg att inträffa.
          </note>
          <note>
            Låt mig ge ett exempel.
          </note>
          <note>
            Jag träffade en småföretagare i Örebro län. Han driver ett mindre
            tillverkningsföretag. I ett av hörnen på den lilla fabriken stod
            en dunk med spillolja. Oljan är inte en del av den ordinarie produktionen
            utan har använts till maskinerna. På andra sidan landsvägen finns
            en avfallsstation. Med sitt sunda förnuft tänkte företagaren att
            oljan ligger bättre på avfallsstationen och körde över den i sin
            bil. Detta råkade han berätta för den lokala miljöskyddsinspektören,
            som genast -
          </note>
          <note>
            helt enligt regelverket - gav företagaren en kännbar miljösanktionsavgift
            och anmälde honom till polisen.
          </note>
          <note>
            Domstolen dömde företagaren till dagsböter för brott mot miljöbalken.
            Han hade inte föranmält transport av farligt avfall.
          </note>
          <note>
            Denne företagare känner sig märkt för livet. Han sade ett par
            saker som fick mig att tänka till. Inledningsvis presenterade
            han sig som miljöbrottsling.
          </note>
          <note>
            Han sade att han aldrig mer kommer att prata med den kommunala
            miljöinspektören igen. Min tanke var: Vad kommer företagaren att
            göra nästa gång han har en dunk med olja stående? I bästa fall
            låter han den stå kvar, i sämsta fall häller han ut oljan i närmaste
            brunn och håller mun.
          </note>
          <note>
            Om denne företagare hade haft dunken stående i sitt garage i
            hemmet hade det varit okej att köra spillet till avfallsstationen.
            Om denne företagare hade haft sitt företag i Karlskrona hade det
            varit okej enligt den lokala föreskriften att köra upp till 300
            liter olja.
          </note>
          <note>
            Vad är det för regelverk vi har skapat?
          </note>
          <note>
            Detta är bara ett exempel. Det finns massor av problem med miljöbalken
            som vi måste åtgärda:
          </note>
          <note>
            - Avsaknaden av ett småföretagarperspektiv i miljöbalken - det
            är för mycket av myndighetsperspektiv.
          </note>
          <note>
            - Myndigheternas tjänstemäns möjlighet att vara bollplank och
            vägledare har närmast omöjliggjorts.
          </note>
          <note>
            - Mycket stora variationer i tillsynsavgifter mellan olika kommuner.
          </note>
          <note>
            - Myndigheters varierande hantering av regelverken.
          </note>
          <note>
            - De mycket långa handläggningstiderna vid prövning av tillstånd.
          </note>
          <note>
            - Den olika tillämpningen av miljökonsekvensbeskrivningen mellan
            olika myndigheter.
          </note>
          <note>
            Detta måste förändras inom några år. Annars fortsätter attityden
            mot miljölagstiftningen att förmörkas.
          </note>
          <note>
            Resultatet blir en sämre miljö och en mycket lägre ekonomisk
            tillväxt än vi skulle kunna uppnå om reglerna och tillämpningen
            var smidigare.
          </note>
          <note>
            Men vi har valt att inte motionera eller reservera oss på dessa
            punkter eftersom vi anser att Miljöbalkskommittén, som arbetar
            med att utvärdera miljöbalken, ska få fortsätta att arbeta. Därför
            återkommer vi med skarpa förslag när kommittén lagt fram sina
            betänkanden.
          </note>
          <note>
            Jag är däremot mycket nöjd med de förändringar som vi nu beslutar
            om. Att sänka miljösanktionsavgiftens lägsta nivå från 5 000 kr
            till 1 000 kr kan låta smått, men för en som drivet ett solarium
            och som glömt att lämna in miljörapporten till kommunen är
          </note>
          <note>
            4 000 kr ett stort antal soltider. Förseelsen kan inte ses om
            en stor risk för miljö och hälsa. Vårt förslag handlar om att
            miljösanktionsavgiften i detta fall mer ska få karaktären av en
            förseningsavgift. 1 000 kr står i proportion till förseningsavgifter
            som myndigheterna använder sig av i andra sammanhang.
          </note>
          <note>
            Åtalsprövningsregeln som införs är kanske ännu viktigare. Den
            nämnda solarieföretagaren som glömt att lämna in miljörapporten
            ska i dag enligt miljöbalken inte bara få en svidande sanktionsavgift
            utan också få sin förseelse prövad i domstol. Kanske denna till
            och med blir dömd till dagsböter. Detta ha lett till två saker.
            Dels har åklagare och domstolar fått så många småärenden att det
            finns en risk att ingen tid finns över till de riktigt allvarliga
            miljöbrotten. Dels har personer som begått ringa förseelser dömts
            oproportionerligt hårt med dubbel straffsanktion. Detta är inte
            heller rimligt. Med åtalsprövningsregeln får nu åklagaren en extra
            spärr innan denne kan gå vidare till åtal. Förhoppningsvis ska
            detta ta bort en del av dagens problem.
          </note>
          <note>
            Men vi måste gå vidare, och min förhoppning är att Miljöbalkskommittén
            redan detta år ska kunna prestera ett förslag till avkriminalisering
            av enklare förseelser. Det vi gjort nu är bra. Jag skulle vilja
            sammanfatta att jag är stolt för att ha bidragit till detta
          </note>
          <note>
            - men inte nöjd!
          </note>
          <note>
            Märkligt nog har Miljöpartiet vänt i frågan om åtalsprövningsregeln.
            Miljöpartiets språkrör Maria
          </note>
          <note>
            Wetterstrand ställde sig i Miljöbalkskommittén bakom förslaget.
            Men nu har Gunnar Goude valt att som enda ledamot i utskottet
            reservera sig mot detta. Han skrev i sin reservation att han vill
            invänta en eventuell avkriminalisering som han då möjligen vill
            ställa sig bakom. Jag skulle vilja fråga Miljöpartiet varför
          </note>
          <note>
            Miljöpartiet vänt i denna fråga. Vi andra som formar majoritet
            i den här frågan tar ansvar för alla dem som kommer i kläm från
            och med den 1 september detta år. Men detta vill inte Miljöpartiet.
            De vill fortsätta att släpa småföretagare som glömt lämna in sin
            miljörapport inför domstol. Miljöpartiet vill fortsätta att fylla
            våra domstolar med småärenden samtidigt som storbovarna kommer
            undan. Är det detta som Miljöpartiets miljöpolitik går ut på,
            att sila mygg och svälja kameler?
          </note>
          <note>
            Fru talman! Vi moderater har fler reservationer än jag hunnit
            nämna. Vi har förslag om att ta bort lagen om strandskydd och
            hur vi på olika sätt kan stärka äganderätten - frågor som jag
            har talat om flera gånger tidigare här i kammaren.
          </note>
          <note>
            Jag yrkar bifall till reservation 7.
          </note>
          <note type="speaker">
            Anf. 128 LENNART FREMLING (fp):
          </note>
          <note>
            Fru talman! Vi ska diskutera miljöbalken. Och vad är det då miljöbalken?
            Jo, det är de samlade miljölagarna. Behovet av att samla dem syntes
            på 1980-
          </note>
          <note>
            talet när vi hade väldigt många olika lagar som styrde miljön.
            Vi jobbade med detta i början på 90-talet.
          </note>
          <note>
            Miljöbalken är inte en färdig lagstiftning, utan det är ett levande
            miljösystem. Det är vad miljöbalken ska vara. Och nu gör vi några
            justeringar i miljöbalken.
          </note>
          <note>
            Miljöbalksutredningen arbetar vidare, och det är bra.
          </note>
          <note>
            Det var egentligen synd att vi inte fick genomföra det borgerliga
            förslaget till miljöbalk som kom i en proposition 1994, utan att
            vi förlorade flera år av värdefull tid. Men nu har vi ett regelsystem,
            och vi har miljömål i en hygglig struktur. Vi i Folkpartiet står
            bakom nästan allt i föreliggande betänkande, som alltså gör en
            del justeringar i miljöbalken.
          </note>
          <note>
            Men vi har en reservation, och den yrkar jag bifall till. Det
            gäller reservation 13 på punkt 13. Vi kommer inte att fatta beslut
            om den fredagen den 13:e, fast det var nära.
          </note>
          <note>
            Vi föreslår att en hållbarhetskommission tillsätts.
          </note>
          <note>
            Den skulle få till uppgift att se över vilka effektiviseringar
            och moderniseringar som behöver göras av samhällets regelverk
            för att undvika att samhället motverkar goda initiativ från individer
            och företag. Vi kan inte använda gamla tiders organisation, regelverk
            och styrmedel för att hantera den mycket genomgripande utveckling
            som krävs för att skapa ett långsiktigt hållbart samhälle. Det
            är uppenbart, inte bara för
          </note>
          <note>
            Folkpartiet, att det behövs en sådan kommission. Det anser nog
            även regeringen, men förslaget kom från fel håll när vi förde
            in det i vår partimotion. Nu har vi alltså en reservation från
            fyra partier.
          </note>
          <note>
            Nu i dagarna meddelar regeringen att man har inrättat ett särskilt
            samordningskansli för hållbar utveckling i Statsrådsberedningen.
            Uppgiften blir att koordinera Regeringskansliets arbete med hållbar
            utveckling. Kansliet ska också fungera som idéskapare och vidareutveckla
            den nationella strategin för hållbar utveckling. Ja, det här är
            nästan vår hållbarhetskommission. Åtminstone är det ett erkännande
            av att den behövs. Det vore förstås bättre med en större öppenhet
            och bredd i analysen av olika motverkande incitament, exempelvis
            i skattesystemet, än vad man kan åstadkomma inom Regeringskansliet.
            Det är ju därför som vi vill ha en hållbarhetskommission.
          </note>
          <note>
            Det finns ett antal systemfel. Jag ska inte på något sätt göra
            någon komplett uppräkning här, men det är alldeles uppenbart att
            det motverkar bättre miljö att den som vill miljöförbättra sitt
            hus får ett högre taxeringsvärde. Däremot har vi stor hjälp av
            EU som kan hjälpa fram att vi får gemensamma regler, så att EU
          </note>
          <note>
            blir ju en positiv faktor här.
          </note>
          <note>
            Inom trafiksidan finns det också mycket att säga om beskattningen.
            Kanske man skulle överväga att betala olyckor med försäkringspremier
            i stället. Det tas inte hänsyn till de miljöskillnader som är
            mellan väg- och järnvägstrafik till exempel, och det ställs låga
            krav på miljön vad gäller sjöfart och flyg. Där skulle man behöva
            gå längre, men där är det internationella förhandlingar som spelar
            roll.
          </note>
          <note>
            Ja, det finns alltså ett antal systemfel som man behöver titta
            närmare på. Det är därför som vi har yrkat på förslaget om en
            hållbarhetskommission.
          </note>
          <note>
            I betänkandet behandlas också ett antal motioner som gäller strandskydd
            och allemansrätten. Vi har inte anslutit oss till någon av dessa
            motioner utan vill behålla reglerna oförändrade för närvarande.
            Jag vill påpeka att det går att med nuvarande planinstrument undanta
            områden från strandskyddskraven. Det är nog ofta fråga om olika
            värderingar och olika kunskaper. Vi har drivit på det här genom
            att Birgit Friggebo värnade om det rörliga friluftslivet och då
            markerade strandskyddet. Sedan har vi i Folkpartiet under
          </note>
          <note>
            90-talet också drivit på att strandskyddet ska ta hänsyn till
            biologisk mångfald. Det är alltså dubbla syften. Det handlar inte
            bara om rörligt friluftsliv utan även om att värna om den biologiska
            mångfalden.
          </note>
          <note>
            Det fick vi också med i miljöbalken när den kom.
          </note>
          <note>
            Men det som är svårt är kunskapen om nyckelbiotoper och hur man
            ska se på detta med utrotning av djur och växtarter. Därför måste
            sådana här bedömningar om strandskyddet göras med stor försiktighet.
          </note>
          <note>
            När det gäller allemansrätten finns det en del motioner som talar
            om att om det finns ett kommersiellt syfte borde det införas särskilda
            regler. Här vill jag mana till en viss försiktighet, därför att
            det som ska vara avgörande är naturligtvis miljöskadan och inte
            om det finns ett kommersiellt syfte. Det kan vara väldigt kvalificerat
            och positivt för miljön med kommersiella aktiviteter. Det är inte
            detta det gäller, utan det är om det blir en miljöskada eller
            inte. Även vid förändringar av allemansrätten gäller det att agera
            med en viss försiktighet.
          </note>
          <note>
            Mitt yrkande är alltså att vi ska bifalla Folkpartiets reservation.
          </note>
          <note type="speaker">
            Anf. 129 SVEN GUNNAR PERSSON (kd):
          </note>
          <note>
            Fru talman! Som redan påpekats behandlar vårt betänkande dels
            regeringens proposition om tillsyn och sanktioner på miljörättens
            område, dels en rad motioner från allmänna motionstiden med anknytning
            till ämnet.
          </note>
          <note>
            Kristdemokraterna tillstyrker utskottets förslag om att införa
            en ny jävsregel i kommunallagen och att göra det möjligt för tillsynsmyndigheten
            att i vissa fall återkalla en kommuns rätt till tillsyn när en
            kommun ändrar sin nämndorganisation så att den står i strid mot
            kommunallagen. Det är verkligen motiverat att införa denna nya
            jävsregel för att förhindra att frågor om drift och tillsyn på
            kommunal nivå hanteras av samma personer.
          </note>
          <note>
            Fru talman! Utskottet föreslår även ett par ändringar i miljöbalken
            som Kristdemokraterna står bakom. Det handlar om att införa en
            åtalsprövningsregel som innebär att det vid smärre brott endast
            får väckas åtal om det är ett viktigt allmänintresse. I andra
            fall ska enbart en miljösanktionsavgift tas ut. Det innebär att
            ett stort antal små överträdelser inte kommer att leda till åtal,
            något som Lars Lindblad förtjänstfullt har pekat på här tidigare.
          </note>
          <note>
            Utskottet föreslår också att det lägsta beloppet för miljösanktionsavgifter
            sänks från 5 000 kr till
          </note>
          <note>
            1 000 kr. Vän av ordning kan då fråga sig om miljöoch jordbruksutskottet
            och riksdagen nu håller på att sänka miljöambitionerna genom att
            fatta beslut om lättnader i tillämpningen av miljöbalken. Men
            det känns skönt att kunna svara: Nej, så är det absolut inte.
            Däremot försöker vi rätta till några av de skevheter och oproportionella
            konsekvenser som inte förutsågs när miljöbalken infördes.
          </note>
          <note>
            Visst skulle utskottet kunna gå längre i arbetet med att omedelbart
            revidera miljöbalken i större omfattning, för även Kristdemokraterna
            anser att miljöbalken bättre måste anpassas till de små företagens
            situation. Ett sådant arbete pågår i Miljöbalkskommittén, som
            redan har sagts. Den kommittén har också under resans gång fått
            flera tilläggsdirektiv. Vi menar att riksdagen ska ta ett samlat
            grepp på det uppenbara behovet av förändringar när Miljöbalkskommitténs
            arbete har kommit längre.
          </note>
          <note>
            Fru talman! Betänkandet behandlar också en rad trivsamma motioner.
            Samtliga motionsyrkanden avslås av någon outgrundlig anledning,
            så jag vill kort kommentera några av de reservationer som Kristdemokraterna
            lättat upp betänkandet med.
          </note>
          <note>
            Naturvårdsverket har gjort en kartläggning av tilllämpningen
            av strandskyddsbestämmelserna och lämnat en rad förslag med anledning
            av denna. Synpunkter från 130 olika remissinstanser håller på
            att beredas i Regeringskansliet. Kristdemokraterna delar bedömningen
            att större förändringar får diskuteras i samband med att regeringen
            presenterar förslag med anledning av Naturvårdsverkets kartläggning
            och remissinstansernas arbete.
          </note>
          <note>
            Det bör dock, menar vi, redan nu vara möjligt för riksdagen att
            överföra rätten att medge undantag från strandskyddsbestämmelserna
            på ett tydligare sätt till kommunerna. Med bibehållet generellt
            strandskydd är det på det lokala planet som man bäst kan bedöma
            var bebyggelse kan tillåtas. Detta beskriver vi i reservation
            nr 8.
          </note>
          <note>
            Fru talman! I reservation 14 föreslår Kristdemokraterna att grushushållningsplaner
            upprättas regionalt och nationellt. Två tredjedelar av vårt grundvatten
            är beroende av grusåsar. Dessutom menar vi att miljöbalken behöver
            ändras så att områden som är viktiga för vattenförsörjningen,
            som till exempel grundvattenförekomster, ytvatten och viktiga
            grusområden som kan användas för konstgjord grundvattenbildning,
            ska kunna anges som riksintresse.
          </note>
          <note>
            I reservation 12 pekar vi tillsammans med andra kloka partier
            på det faktum att allemansrätten ibland förvandlas till allemansexploatering
            då kommersiell friluftsverksamhet på ett omfattande sätt breder
            ut sig på privat mark och får negativa miljökonsekvenser, som
            just Lennart Fremling talade om. Det bör vara ett krav att skriftliga
            avtal om villkoren för verksamheten upprättas. Miljöbalken bör
            ändras så att missbruk av allemansrätten på detta sätt kan förhindras.
          </note>
          <note>
            Fru talman! Jag känner inte att stämningen här i lokalen direkt
            kräver att jag ska gå igenom övriga reservationer som Kristdemokraterna
            står bakom, utan jag avslutar med att yrka bifall till reservation
            8.
          </note>
          <note type="speaker">
            Anf. 130 KJELL-ERIK KARLSSON (V):
          </note>
          <note>
            Fru talman! Det här betänkandet om tillsyn och sanktioner på
            miljörättens område, som i huvudsak bygger på en samarbetsproposition
            mellan den socialdemokratiska regeringen och Vänsterpartiet, innehåller
            även behandling av ett antal motioner från allmänna motionstiden.
            Vänsterpartiet har två reservationer i det här betänkandet som
            berör motioner från allmänna motionstiden.
          </note>
          <note>
            Fru talman! När det gäller tillsynen på miljörättens område har
            länsstyrelserna kunnat, och kan, överlåta viss tillsyn åt kommunen.
            Länsstyrelserna har även haft möjlighet att enligt miljöbalken
            återkalla den tillsyn som överlåtits till kommunen. Skälen har
            till exempel kunnat vara olämplig förvaltningsorganisation. Men
            det har varit svårt att göra det. Jag tror inte att någon länsstyrelse
            hittills har använt sig av möjligheten att återkalla tillsynen
            även om det har funnits skäl för det. Det hade krävts en mycket
            grov misskötsel från kommunens sida för en återkallelse.
          </note>
          <note>
            Det är nu nödvändigt att underlätta för länsstyrelserna att agera
            och samtidigt ge kommunerna ytterligare drivkrafter eller skäl
            att inte ha en organisation som är oförenlig med kommunallagen.
            Vi tycker att det är bra att ett enigt utskott nu anser att det
            är mycket viktigt att det uttryckligen ska framgå i lagen att
            länsstyrelsen eller tillsynsmyndigheten ska återkalla tillsynen
            från en kommun om kommunen ändrar sin nämndorganisation så att
            den bryter mot kommunallagen.
          </note>
          <note>
            Fru talman! En reservation från Vänsterpartiet handlar om juridiska
            personers straffansvar vid miljöbrott. Många av de misstankar
            om miljöbrott som lämnas till åklagare leder aldrig till åtal.
            Flera av anmälningarna hinner inte utredas innan den tvååriga
            preskriptionstiden har löpt ut.
          </note>
          <note>
            Ett sätt att göra behandlingen av miljöbrott mer effektiv är
            att även juridiska personer ska kunna ställas till svars för begångna
            miljöbrott. Flera av de utredningar som görs havererar på frågan
            om vilken enskild person inom företaget som kan göras ansvarig
            för överträdelsen eller brottet. Ofta finns det ett antal personer
            som kan utgöra så kallade kandidater. Det blir lite ansvar här
            och lite ansvar där - samtidigt som helheten i verksamheten visar
            på mycket tydliga brister.
          </note>
          <note>
            Som en följd av beviskravet måste i praktiken en enda person
            framstå som ensam ansvarig medan andra måste uteslutas. Visst
            ska man kräva bevis.
          </note>
          <note>
            Men formellt ställs det krav på att företaget ska ha en klar
            och tydlig ansvarsordning. I praktiken är det sällan så i verkligheten.
          </note>
          <note>
            I ett företag som har en välordnad ansvarsstruktur och som begår
            ett brott eller en överträdelse av gällande miljöbestämmelser
            kommer sannolikt en företrädare för företaget att åtalas eftersom
            man med ledning av just den ordnade ansvarsstrukturen klart kan
            peka ut vem som är ansvarig. I ett företag med undermålig ansvarsstruktur,
            där ingen tar på sig ansvaret, slipper däremot företaget och dess
            företrädare i regel att drabbas av åtal och staffansvar eftersom
            det då, utifrån det ganska vaga rättsläget och de rådande beviskraven,
            inte kan styrkas vem som är ansvarig.
          </note>
          <note>
            Vad blir då konsekvensen? Jo, det innebär att mer välordnade
            företag, som kanske också satsar mer resurser på förebyggande
            miljöåtgärder, riskerar att hamna i konkurrensmässigt underläge
            gentemot de företag som sköter sig mindre bra.
          </note>
          <note>
            Min erfarenhet är att företag oftast har ett mycket starkt intresse
            av att hålla företagsnamnet fredat från exempelvis miljöbrottslighet.
            Det är därför ingen risk, som jag ser det, att ambitionen att
            efterleva lagstiftningen skulle minska om straffansvaret flyttades
            från enskilda till juridiska personer. Det finns exempel inom
            EG-rätten där man tillämpar detta att juridiska personer kan åläggas
            straffrättsligt ansvar för miljöbrott.
          </note>
          <note>
            Jag ser, slutligen, fyra skäl till att juridiska personer ska
            kunna ha straffansvar. De skälen är: effektivare rättstillämpning,
            alltså att överträdelser kan beivras i flera fall, ökad kostnadseffektivitet
            i lagföringen genom mindre omfång på utredningar och rättegångar,
            rättvis lagföring, det vill säga att straffet träffar den som
            bör träffas, samt bättre allmänpreventiva effekter och därmed
            bättre genomslag för bestämmelserna.
          </note>
          <note>
            Fru talman! Slutligen yrkar jag bifall till reservation 4, men
            jag står även bakom den andra reservationen.
          </note>
          <note type="speaker">
            Anf. 131 ROGER KARLSSON (c):
          </note>
          <note>
            Fru talman! Ledamöter! Vad är det som gör en företagare till
            miljöbrottsling? Enligt miljöbalken är det inte mycket. Det räcker
            att komma in någon dag för sent med en miljörapport för att i
            lagens mening ha begått en brottslig handling. Ser man till en
            mer allmän rättsuppfattning tror jag att människor betraktar handlingar
            som begås avsiktligt eller av grov oaktsamhet, och framför allt
            handlingar som innebär fara för människors hälsa och för miljön,
            som miljöbrott.
          </note>
          <note>
            Nu när miljöbalken snart har fyra år på nacken börjar dess barnsjukdomar
            att bli allt tydligare. Företag pekas ut som miljöbrottslingar
            fast deras misstag inte medfört någon direkt skada på människors
            hälsa eller på miljön. Investeringar i nya anläggningar eller
            förändringar i befintliga anläggningar försenas i åratal för att
            tillståndsprocessen drar ut på tiden. Investeringar kanske inte
            ens bli av.
          </note>
          <note>
            För mig och Centerpartiet är det därför uppenbart att miljöbalken
            behöver reformeras för att bli ett kraftfullt verktyg för att
            främja en hållbar utveckling där nuvarande och kommande generationer
            tillförsäkras en hälsosam och god miljö. För det är just det som
            är det övergripande målet med miljöbalken. Det är också det som
            jag jobbar för att uppnå dels här i riksdagen, dels som ledamot
            i Miljöbalkskommittén.
          </note>
          <note>
            Fru talman! Som jag ser det är det problem att många regler i
            miljöbalken är utformade så att de inte bidrar till en bred delaktighet
            för att uppnå de övergripande målen i miljöbalken. Miljöbalken
            motverkar alltså sig själv i mångt och mycket.
          </note>
          <note>
            Jag kan bara ta ett exempel. En tillsynsmyndighet ska såväl utdöma
            miljösanktionsavgift som lämna in en anmälan till åklagare om
            en företagare transporterar ett par lysrör till soptippen utan
            att först ha anmält att han ska göra den transporten. Lysrör betraktas
            som miljöfarligt avfall, och det bör man ha tillstånd för. Rent
            miljömässigt gör ju företagaren rätt när han transporterar lysrören
            till soptippen, men enligt miljöbalken är det kriminellt att frakta
            lysrör utan att ha tillstånd.
          </note>
          <note>
            Den åtalsprövningsregel som finns och föreslås här i propositionen
            och i betänkandet ändrar inte på det här förhållandet. Att frakta
            lysrör utan tillstånd kommer fortfarande att vara kriminellt.
            Det är bara det att åklagaren får en möjlighet att inte gå vidare
            och väcka åtal. Men problemet är, som jag ser det, att den administrativa
            bördan för både tillsynsmyndigheter och åklagarmyndigheter inte
            kommer att minska eftersom tillsynsmyndighetens skyldighet att
            lämna vidare till åtalsanmälan kommer att finnas kvar. Det ändras
            inte i det här förslaget.
          </note>
          <note>
            Man kan säga, fru talman, att åtalsprövningsregeln är ett steg
            åt rätt håll. Man formaliserar på något sätt den praxis som redan
            har vuxit fram där många småöverträdelser skrivs av. Men det räcker
            inte. Det stora problemet är att kravet på att åtalsanmäla finns
            kvar. Därmed tvingas tillsynsmyndigheten fortfarande att peka
            ut företagare som miljöbrottslingar. Och vi vet ju hur det är:
            När man lämnar vidare en åtalsanmälan kommer det att bli ett stort
            uppslag i lokalpressen. När det sedan skrivs av blir det på sin
            höjd en liten notis. Då har företagaren, precis som Lars
          </note>
          <note>
            Lindblad mycket riktigt påpekade här, stämplats som miljöbrottsling,
            trots att han inte är det - inte ens i lagens mening, eftersom
            det har avskrivits. Men eftersom handlingen är kriminell är risken
            att man stämplar företag som miljöbrottslingar uppenbar.
          </note>
          <note>
            Jag anser därför att vi redan i dag skulle kunna ta beslut om
            att avkriminalisera vissa underrättelse- och uppgiftsskyldigheter,
            det vill säga de som inte innebär risk för människors hälsa eller
            för miljön. Det skulle ge ett bättre tillsynsklimat. Tillsynsmyndigheterna
            skulle inte uppfattas som polis utan skulle kunna bli ett slags
            bollplank för hållbar utveckling. Tänk er den situationen! Då
            skulle vi också få en bättre delaktighet mellan tillsynsmyndigheter
            och företagare - verksamhetsutövare över huvud taget - för att
            uppnå miljöbalkens mål. Det är ju det som ändå är meningen.
          </note>
          <note>
            Fru talman! Jag vill avsluta med att ställa mig bakom samtliga
            reservationer som Centerpartiet undertecknat, men jag yrkar för
            tids vinning bifall till reservation 2.
          </note>
          <note type="speaker">
            Anf. 132 ÅSA DOMEIJ (mp):
          </note>
          <note>
            Fru talman! Ledamöter! Vi vet alla att den egentligen allra viktigaste
            delen i miljölagstiftningen ofta handlar om just genomföranderegler,
            tillsyn och sanktioner. Det är ju en väldigt liten del av hela
            det problemkomplexet som vi diskuterar i dag. Vi kan ha en lagstiftning
            med aldrig så tjusiga portalparagrafer och målsättningar, och
            vi kan ha superradikala tillåtlighetsregler, men fungerar inte
            tillsynsdelen så kommer inte lagstiftningen att fungera heller.
          </note>
          <note>
            I dag ligger mycket av ansvaret för att miljöpolitiken genomförs
            på kommunerna. Det tycker jag i mångt och mycket är bra. Där har
            man lokal kunskap, och man har ofta ett väldigt fint engagemang
            för miljöfrågorna. Men problemet är ju att kommunerna har så mycket
            ansvar, och ändå saknas det så viktiga befogenheter. De vassa
            tänder som verkligen behövs för att genomföra miljömålen finns
            ofta inte.
          </note>
          <note>
            I reservation 1 har vi från Miljöpartiets sida med ett par exempel
            på det. Det ena handlar om möjligheten att jobba med generella
            föreskrifter. Det är någonting som skulle underlätta arbetet lokalt
            otroligt mycket. Jag tänkte ta ett par exempel på det.
          </note>
          <note>
            Vi kan till exempel se på kemikalieanvändningen.
          </note>
          <note>
            I lagstiftningen har vi någonting som heter ersättningsprincipen
            eller substitutionsprincipen som innebär att om det finns en mindre
            farlig kemikalie som kan klara av samma sak som den mer farliga
            och den inte är oskäligt mycket dyrare så är det den mindre farliga
            som ska användas. Men det är problem med tillämpningen. En kommun
            som till exempel har problem med en viss kemikalie i sitt reningsverk
            måste i dag gå ut till varje enskild användare eller försäljare
            av den här kemiska produkten för att bli av med den inom kommunen.
            Tänk vad enkelt det skulle vara om kommunen kunde bestämma att
            man inte ska använda en viss kemikalie inom kommunen med hänvisning
            till den här delen i lagstiftningen. Kommunen kan ju bestämma
            en massa andra generella saker. Man kan ju bestämma att man inte
            får dricka alkohol på allmänna platser i allmänna ordningsföreskrifter
            och allt möjligt, men man kan inte förbjuda kemikalier inom sitt
            eget område.
          </note>
          <note>
            Ta till exempel det här med dåligt fungerande vedeldning. Om
            man har problem med luftföroreningar inom ett område och vedeldningen
            är en stor del av det så kan inte kommunen bestämma att man bara
            ska ha miljögodkända pannor. Miljö- och hälsoskyddsnämnden måste
            jobba med förelägganden och viten mot varje enskild person.
          </note>
          <note>
            Här skulle man kunna göra mycket genom en förändring i miljöbalken.
            Utskottsmajoriteten har egentligen inte argumenterat så mycket
            emot den mer än att man har hänvisat till Miljöbalksutredningen,
            men den jobbar inte så mycket med de här frågorna.
          </note>
          <note>
            En annan sak som är viktig är tillämpningen av miljökvalitetsnormer.
            En av de stora nyheterna när miljöbalken antogs var just att vi
            fick in miljökvalitetsnormer. Förut hade man sett till vad som
            släpps ut ur avloppsrör och skorstenar och reglerat hur mycket
            som fick släppas ut. Men det fina med miljökvalitetsnormer är
            att man tittar på läget i miljön i stället och ska uppnå mål för
            till exempel luft- och vattenkvalitet.
          </note>
          <note>
            Men hur funkar det då på det lokala planet? Ja, när man sitter
            i en miljö- och hälsoskyddsnämnd och ser att miljökvalitetsnormer
            överskrids till exempel i den egna innerstaden så är man maktlös,
            därför att miljö- och hälsoskyddsnämnden får inte fatta några
            beslut om tvingande åtgärdsprogram. Man får inte gå fram med ett
            föreläggande med vite mot till exempel tekniska kontoret, kommunstyrelsen
            eller vem som nu är väghållare.
          </note>
          <note>
            Ibland kan jag känna att miljöbalken silar mygg och sväljer kameler.
            Vi kan vara jätteeffektiva när vi jobbar mot katter som springer
            och kissar på grannens trädgårdsmöbler, och vi kan vara jätteeffektiva
            mot dansrestauranger som bullrar, och det kan ju vara förskräckligt,
            men det ger ju inte skador för livet eller cancer, som dålig luftkvalitet
            kan göra. Därför skulle vi också behöva utökade befogenheter för
            kommunerna på det här området.
          </note>
          <note>
            Det har varit en hel del diskussion om situationen för småföretagare.
            Genom att jag har varit ordförande i många år i miljö- och hälsoskyddsnämnd
            har jag också uppmärksammat de här frågorna. Vi har velat vara
            försiktiga med att ändra åtalsprövningsregeln nu.
          </note>
          <note>
            Vi skulle vilja titta på det där i ett sammanhang med fler förändringar.
            Däremot finns det en annan sak som vi ser som väldigt viktig,
            och det är att differentiera miljösanktionsavgiften beroende på
            företagets storlek. Det är ju det som är det stora problemet för
            småföretagarna. Där är jag förvånad att Moderaterna och Lars Lindblad
            inte har ställt upp på vår reservation, särskilt som Lars Lindblad
            i sitt anförande talade så mycket om småföretagarnas situation.
          </note>
          <note>
            Till sist vill jag bara avsluta med att säga att Miljöpartiet
            står bakom alla reservationer som vi har i betänkandet, men jag
            yrkar endast bifall till reservation 1, för att spara tid.
          </note>
          <note type="speaker">
            Anf. 133 CARINA OHLSSON (s):
          </note>
          <note>
            Fru talman! I det betänkande vi nu debatterar behandlas, precis
            som flera redan har sagt, regeringens proposition Tillsyn och
            sanktioner på miljörättens område, m.m. Det är en samarbetsproposition
            med
          </note>
          <note>
            Vänsterpartiet, och omfattar två följdmotioner och ytterligare
            64 motionsyrkanden från den allmänna motionstiden 2002. Jag yrkar
            bifall till utskottets förslag i betänkandet och avslag på samtliga
            reservationer.
          </note>
          <note>
            Med anledning av risken för jäv vid förändring av kommunernas
            nämndorganisation föreslås - som flera tagit upp - en ändring
            i miljöbalken som innebär att om en kommun, till vilken tillsyn
            överlåtits, ändrar sin nämndorganisation så att den strider mot
            kommunallagens krav på att nämnden inte får utöva tillsyn över
            sådan verksamhet som nämnden själv bedriver så ska tillsynsmyndigheten
            återkalla tillsynsuppgiften.
          </note>
          <note>
            I kommunallagen föreslås en ändring som innebär att en förtroendevald
            eller anställd hos kommunen är jävig i ett ärende som rör tillsyn
            över sådan verksamhet som han eller hon själv är knuten till.
            Det är motiverat att införa en ny jävsregel i kommunallagen för
            att förhindra att frågor om drift och tillsyn på kommunal nivå
            hanteras av samma personer. Det är en stor trovärdighetsfråga
            för kommunernas verksamhet.
          </note>
          <note>
            Det är också nödvändigt att underlätta för länsstyrelserna att
            agera, och samtidigt ge kommunerna ytterligare en drivkraft för
            att avstå från en organisation som inte är förenlig med kommunallagen.
          </note>
          <note>
            Ytterligare ett förslag till förändring i miljöbalken föranleds
            av Europaparlamentets och rådets direktiv från den 4 december
            2000 om förbränning av avfall, om vad som ska ingå i en tillståndsdom.
            Där ska finnas uppgifter om förbränningsanläggningens totala kapacitet,
            förteckning över de avfallskategorier och avfallsmängder som får
            förbrännas med mera. Det handlar om mängder av olika uppgifter
            som har med tekniken att göra, om utsläpp och reningsmetoder,
            mätutrustning och så vidare.
          </note>
          <note>
            Herr talman! År 2002 överlämnade Miljöbalkskommittén delbetänkandet
            Miljöbalken under utveckling - ett principbetänkande. Betänkandet
            innehåller några lagförslag som nu behandlas. Förslagen avser
            införandet av en åtalsprövningsregel i miljöbalken, som många
            tagit upp, och en sänkning av lägsta beloppet för miljösanktionsavgift.
          </note>
          <note>
            Det innebär att när miljösanktionsavgift kan åläggas, och annan
            påföljd än böter inte kan antas, får åtal väckas endast om det
            är påkallat från allmän synpunkt. För miljösanktionsavgift räcker
            det att konstatera att en miljöregel överträtts, oavsett om någon
            straffbar handling begåtts eller inte. För straff kravs däremot
            att en fysisk person begått en brottslig handling. En och samma
            handling eller underlåtelse kan alltså komma att sanktioneras
            med både en avgift och ett straff. Det kan av många upplevas som
            en dubbelbestraffning, och det har också varit mycket omdebatterat.
            Frågan tas ofta upp när man besöker näringsidkare. Detta mildras
            nu delvis genom åtalsprövningsregeln.
          </note>
          <note>
            En förutsättning för att en åtalsprövningsregel ska vara tillämplig
            är att överträdelsen kan beivras med en miljösanktionsavgift och
            att åtal ska väckas om en gärning sannolikt kommer att medföra
            en strängare påföljd än böter. I det senare fallet kan nämligen
            en miljösanktionsavgift inte anses vara tillräcklig som sanktion.
          </note>
          <note>
            Vid prövningen av frågan om åtal ska väckas eller inte måste
            en helhetsbedömning av samtliga omständigheter göras. För gärningar
            där sanktionsavgift faktiskt har ålagts, eller kommer att åläggas,
            och för vilka straffvärdet inte är högt, bör åtal inte väckas.
          </note>
          <note>
            Det är alltså en tydlig markering. Straffvärdet får anses vara
            lågt exempelvis när gärningen begåtts av oaktsamhet och oaktsamheten
            varit ringa, eller till exempel underlåtenhet att lämna in miljörapporter
            i tid - det som vi kallar administrativa uppgifter.
          </note>
          <note>
            Herr talman! Det föreslås även att det lägsta beloppet för miljösanktionsavgift
            sänks från 5 000 kr till
          </note>
          <note>
            1 000 kr. Det nuvarande lägsta beloppet för miljösanktionsavgiften
            upplevs som anmärkningsvärt högt vid överträdelse av bestämmelser
            av administrativ karaktär.
          </note>
          <note>
            Frågan om en förseningsavgift ska införas för rapporter som kommer
            in för sent, i stället för straff eller miljösanktionsavgift,
            har också diskuterats i
          </note>
          <note>
            Miljöbalkskommittén. Enligt utredningen är fördelen med föreningsavgifter
            att den enskilde kan uppleva det som mer acceptabelt att drabbas
            av en förseningsavgift än av straff och miljösanktionsavgifter.
          </note>
          <note>
            Det finns dock en rad skäl mot att införa ett nytt system med
            föreningsavgifter. Ett skäl är att det redan finns ett system
            med avgifter, och att det inte finns något som talar för att ett
            system med förseningsavgifter skulle bli enklare eller billigare
            än ett system med miljösanktionsavgifter. Namnet har sannolikt
            inte någon större betydelse om det lägsta beloppet för miljösanktionsavgiften
            sänks. Avgiften får därmed karaktär av förseningsavgift.
          </note>
          <note>
            Huvudtankarna bakom den nuvarande konstruktionen av miljösanktionsavgifter
            - att systemet ska vara enkelt, tydligt, schabloniserat och innebära
            snabb handläggning - kommer att vara desamma även i fortsättningen.
          </note>
          <note>
            När det gäller de mera allmänna kraven på en företagarvänlig
            miljöbalk, som flera varit inne på, vill jag framhålla att Miljöbalkskommittén
            i syfte att anpassa miljölagstiftningen även till de minsta företagen
            genomgående har att beakta konsekvenserna för små och medelstora
            företag samt redovisa förslag som kan förenkla miljöprövningen
            för dessa företag, det som alltså ingår i tilläggsdirektivet till
            miljöbalken. Effektiviteten i samband med miljöprövningarna ska
            också bli bättre så att prövningarna kan ske snabbare. Just detta
            har företagare, både stora och små, haft mycket klagomål på. Lagändringarna
            föreslås träda i kraft den 1 september 2003.
          </note>
          <note>
            Jag får säga som Lars Lindblad sade tidigare - nu har han nog
            gett sig i väg på fotbollen, men han kan läsa det i protokollet
            - att jag känner mig stolt men är inte nöjd. Jag kommer att arbeta
            vidare med miljöbalksfrågorna.
          </note>
          <note type="speaker">
            Anf. 134 SVEN-ERIK SJÖSTRAND (v):
          </note>
          <note>
            Herr talman! Jag ska tala några minuter om motion MJ385.
          </note>
          <note>
            Många människor kommer dagligen till korta i sin kamp mot den
            juridiska och ekonomiska makten. Den som försöker få rätt mot
            bolag och myndigheter ses ibland som kverulant och rättshaverist.
            Därför väljer många tystnaden.
          </note>
          <note>
            För ca 24 år sedan, en julidag 1979, gjorde ett besprutningsplan
            en olycklig manöver över makarna
          </note>
          <note>
            Perssons gård i Grantinge i Hässleholms kommun.
          </note>
          <note>
            Deras egendom och de själva kom i kontakt med det farliga giftet,
            och efter den händelsen blev livet sig aldrig mer likt för det
            dittills kärnfriska lantbrukarparet. Fördärvade leder, andningssvårigheter
            och ett ständigt beroende av mediciner och läkarvård gjorde att
            de tvingades lämna gården och så småningom också lantbruket.
          </note>
          <note>
            Uppmärksamheten kring denna familj har genom åren varit ganska
            stor. Man pratar om Grantingefallet, åtminstone i mina hemtrakter.
            Men de är naturligtvis inte de enda lantbrukarna eller enskilda
            människorna som drabbats av flygbesprutningens negativa effekter.
          </note>
          <note>
            Nej, dessa kan vara ganska många.
          </note>
          <note>
            År 1979 sågs besprutningarna som en del av det moderna lantbruket.
            Sådan var tidsandan. De förknippades bara med positiva saker.
            Men att det var känsligt förstår man av att hälsovårdsnämnden
            i
          </note>
          <note>
            Hässleholm aldrig polisanmälde flygningen i Grantinge. Jag tror
            inte att det gjordes särskilt många polisanmälningar, även om
            man kom på ett bolag med att inte följa reglerna när det flög
            runt och tappade gift på människor. Det var emellertid inte vanligt
            att myndigheter gjorde polisanmälan. Inte ens i samband med BT
            Kemi-skandalen gick hälsovårdsnämnden till polisen.
          </note>
          <note>
            Bolaget som besprutade kring Hässleholm gjorde inför varje säsong
            en generell förhandsanmälan. "I
          </note>
          <note>
            likhet med tidigare år kommer vi att erbjuda flygtjänster till
            lantbrukare inom ert distrikt" stod det till exempel i den anmälan
            som kom till hälsovårdsnämnden i maj 1979. Enligt Produktkontrollnämndens
            kungörelse var reglerna att flygbolaget skulle anmäla varje enskild
            flygning till hälsovårdsnämnden dels före flygningen, dels när
            den var avslutad.
          </note>
          <note>
            Makarna Perssons döda grisar värderades enligt gällande dagspris
            och ersattes av ett stort försäkringsbolag. Men det pris som samhället
            vill sätta på makarna Persson, och på andra som drabbats av liknande
            problem, tycks inte ha något värde. Det samhället säger är: Fallet
            är preskriberat, vi kan inte ta något ansvar, det ansvaret får
            du som enskild medborgare ta själv. Samhället tycks inte heller
            ha mod att be de drabbade om ursäkt. Jag vet att många drabbade
            behöver en ursäkt.
          </note>
          <note>
            I utskottsbetänkandet står det att enligt reglerna betalas ersättning
            för personskada bland annat när rätten till skadestånd enligt
            32 kap. miljöbalken är preskriberad eller om det inte kan utredas
            vem som är ansvarig för skadan. Den som vill kräva ersättning
            för en skada måste anmäla skadan eller begära ersättning inom
            tre år från det att skadan inträffade. Nu är det inte fullt så
            enkelt. Det är inte heller många som fått ersättning. Jag måste
            beklaga att utskottet inte vill eller kan göra mer men får väl
            försöka att återkomma på något sätt med denna fråga.
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 12 juni.)
          </note>
          <note>
            14 § Anmälan och hänvisning av ärende till utskott
          </note>
          <note>
            Anmäldes
          </note>
          <note>
            Motion med anledning av prop. 2002/03:143 Svenskt deltagande
            i en EU-ledd styrka i Demokratiska republiken Kongo
          </note>
          <note>
            2002/03:U14 av Cecilia Wigström m.fl. (fp)
          </note>
          <note>
            Kammaren medgav att motionen omedelbart skulle hänvisas till
            utrikesutskottet.
          </note>
          <note>
            15 § Bordläggning
          </note>
          <note>
            Anmäldes och bordlades
          </note>
          <note>
            Proposition
          </note>
          <note>
            2002/03:132 Finansiell samordning inom rehabiliteringsområdet
          </note>
          <note>
            Skrivelser
          </note>
          <note>
            2002/03:137 Kontrollfunktionen i staten
          </note>
          <note>
            2002/03:140 Jämt och ständigt - Regeringens jämställdhetspolitik
            med handlingsplan för mandatperioden
          </note>
          <note>
            Förslag
          </note>
          <note>
            2002/03:RR17 Riksdagens revisorers förslag angående upphandling
            vid Sveriges riksbank
          </note>
          <note>
            2002/03:RR18 Riksdagens revisorers förslag angående Försvarsmaktens
            avveckling av överskottsmateriel
          </note>
          <note>
            Motioner med anledning av prop. 2002/03:99 Det nya Skatteverket
          </note>
          <note>
            2002/03:Sk13 av Runar Patriksson (fp)
          </note>
          <note>
            2002/03:Sk14 av Lars Gustafsson m.fl. (kd)
          </note>
          <note>
            2002/03:Sk15 av Roger Karlsson m.fl. (c)
          </note>
          <note>
            Näringsutskottets betänkande
          </note>
          <note>
            2002/03:NU14 Vissa ägarfrågor m.m. rörande AB
          </note>
          <note>
            Svensk Exportkredit
          </note>
          <note>
            16 § Anmälan om frågor för skriftliga svar
          </note>
          <note>
            Anmäldes att följande frågor för skriftliga svar framställts
          </note>
          <note>
            den 11 juni
          </note>
          <note>
            2002/03:1096 av Henrik S Järrel (m) till näringsminister Leif
            Pagrotsky
          </note>
          <note>
            Riksdagsledamöternas insyn i de statligt ägda bolagen
          </note>
          <note>
            2002/03:1097 av Ina Järlesjö (kd) till statsrådet Ulrica Messing
          </note>
          <note>
            Båtregister
          </note>
          <note>
            2002/03:1098 av Henrik S Järrel (m) till justitieminister Thomas
            Bodström
          </note>
          <note>
            Tillsättningar av länspolischefer
          </note>
          <note>
            2002/03:1099 av Marietta de Pourbaix-Lundin (m)
          </note>
          <note>
            till miljöminister Lena Sommestad
          </note>
          <note>
            Sverige, Island och valfångst
          </note>
          <note>
            2002/03:1100 av Marietta de Pourbaix-Lundin (m)
          </note>
          <note>
            till försvarsminister Leni Björklund
          </note>
          <note>
            Sjöräddningen och Sjöräddningssällskapet
          </note>
          <note>
            2002/03:1101 av Rolf Gunnarsson (m) till försvarsminister Leni
            Björklund
          </note>
          <note>
            Regeringsplanet
          </note>
          <note>
            2002/03:1102 av Louise Malmström (s) till statsrådet
          </note>
          <note>
            Lena Hallengren
          </note>
          <note>
            Moms på folkbildning
          </note>
          <note>
            2002/03:1103 av Billy Gustafsson (s) till statsrådet
          </note>
          <note>
            Berit Andnor
          </note>
          <note>
            Delat barnbidrag
          </note>
          <note>
            2002/03:1104 av Jeppe Johnsson (m) till socialminister Lars Engqvist
          </note>
          <note>
            Bidrag till Frälsningsarméns sociala verksamhet
          </note>
          <note>
            Frågorna redovisas i bilaga som fogas till riksdagens snabbprotokoll
            tisdagen den 16 september.
          </note>
          <note>
            17 § Anmälan om skriftliga svar på frågor
          </note>
          <note>
            Anmäldes att skriftliga svar på följande frågor inkommit
          </note>
          <note>
            den 11 juni
          </note>
          <note>
            2002/03:1035 av Sven-Erik Sjöstrand (v) till utrikesminister
            Anna Lindh
          </note>
          <note>
            Förföljelse av falungongutövare
          </note>
          <note>
            2002/03:1036 av Rolf Gunnarsson (m) till näringsminister Leif
            Pagrotsky
          </note>
          <note>
            Köer för uppkörning till körkort
          </note>
          <note>
            2002/03:1037 av Anita Brodén (fp) till vice statsminister Margareta
            Winberg
          </note>
          <note>
            Uppföljning av jämställdhetslagen
          </note>
          <note>
            2002/03:1038 av Inger René (m) till utrikesminister
          </note>
          <note>
            Anna Lindh
          </note>
          <note>
            EU-resolution gentemot Kina
          </note>
          <note>
            2002/03:1039 av Inger René (m) till socialminister
          </note>
          <note>
            Lars Engqvist
          </note>
          <note>
            Legitimation för dietister
          </note>
          <note>
            2002/03:1040 av Anita Sidén (m) till socialminister
          </note>
          <note>
            Lars Engqvist
          </note>
          <note>
            Dietisters legitimation
          </note>
          <note>
            2002/03:1041 av Torsten Lindström (kd) till utbildningsminister
            Thomas Östros
          </note>
          <note>
            CSN:s påminnelseavgift
          </note>
          <note>
            2002/03:1042 av Marie Wahlgren (fp) till försvarsminister Leni
            Björklund
          </note>
          <note>
            Gränsöverskridande räddningstjänst till havs
          </note>
          <note>
            2002/03:1045 av Christer Nylander (fp) till statsminister Göran
            Persson
          </note>
          <note>
            Integration vid Öresund
          </note>
          <note>
            2002/03:1046 av Ingegerd Saarinen (mp) till miljöminister Lena
            Sommestad
          </note>
          <note>
            Botniabanans sträckning genom Umeå
          </note>
          <note>
            2002/03:1049 av Lars-Ivar Ericson (c) till socialminister Lars
            Engqvist
          </note>
          <note>
            Vård av unga och medelålders dementa
          </note>
          <note>
            2002/03:1050 av Helena Bargholtz (fp) till statsrådet
          </note>
          <note>
            Ulrica Messing
          </note>
          <note>
            Länsväg 73
          </note>
          <note>
            2002/03:1051 av Kerstin Lundgren (c) till statsrådet
          </note>
          <note>
            Ulrica Messing
          </note>
          <note>
            Statliga parkeringsavgifter vid infartsparkeringar
          </note>
          <note>
            2002/03:1052 av Johan Linander (c) till miljöminister Lena Sommestad
          </note>
          <note>
            Oljebekämpningsberedskap i Östersjön
          </note>
          <note>
            2002/03:1053 av Ulf Sjösten (m) till statsrådet Lars-
          </note>
          <note>
            Erik Lövdén
          </note>
          <note>
            Nya bostäder
          </note>
          <note>
            2002/03:1056 av Birgitta Ohlsson (fp) till utrikesminister Anna
            Lindh
          </note>
          <note>
            Dödsstraffet i USA
          </note>
          <note>
            2002/03:1057 av Bertil Kjellberg (m) till statsrådet
          </note>
          <note>
            Ulrica Messing
          </note>
          <note>
            Alternativa finansieringsformer av stora infrastruktursatsningar
          </note>
          <note>
            2002/03:1058 av Karin Svensson Smith (v) till statsrådet Ulrica
            Messing
          </note>
          <note>
            Sjösäkerheten
          </note>
          <note>
            2002/03:1061 av Annelie Enochson (kd) till statsrådet
          </note>
          <note>
            Morgan Johansson
          </note>
          <note>
            Försäljning av folköl
          </note>
          <note>
            2002/03:1062 av Rigmor Stenmark (c) till statsrådet
          </note>
          <note>
            Morgan Johansson
          </note>
          <note>
            Alkoholkonsumtionen i Sverige
          </note>
          <note>
            2002/03:1066 av Tuve Skånberg (kd) till miljöminister Lena Sommestad
          </note>
          <note>
            Oljekatastrof i Östersjön
          </note>
          <note>
            2002/03:1067 av Cecilia Widegren (m) till miljöminister Lena
            Sommestad
          </note>
          <note>
            Naturreservat
          </note>
          <note>
            2002/03:1068 av Rigmor Stenmark (c) till statsrådet
          </note>
          <note>
            Lars-Erik Lövdén
          </note>
          <note>
            Inflytande över det egna boendet
          </note>
          <note>
            2002/03:1069 av Tuve Skånberg (kd) till statsrådet
          </note>
          <note>
            Mona Sahlin
          </note>
          <note>
            Demokratiutredningen och marginalisering
          </note>
          <note>
            2002/03:1077 av Axel Darvik (fp) till statsrådet Ulrica Messing
          </note>
          <note>
            Västsvenska infrastruktursatsningar
          </note>
          <note>
            2002/03:1078 av Erling Wälivaara (kd) till statsrådet
          </note>
          <note>
            Ulrica Messing
          </note>
          <note>
            Refilltelefon
          </note>
          <note>
            2002/03:1079 av Marie Engström (v) till statsrådet
          </note>
          <note>
            Ulrica Messing
          </note>
          <note>
            Människors säkerhet vid flyguppvisningar
          </note>
          <note>
            2002/03:1080 av Erling Wälivaara (kd) till statsrådet
          </note>
          <note>
            Ulrica Messing
          </note>
          <note>
            Norrlands inland
          </note>
          <note>
            2002/03:1082 av Erling Wälivaara (kd) till miljöminister Lena
            Sommestad
          </note>
          <note>
            Oljeutsläpp i Östersjön
          </note>
          <note>
            2002/03:1090 av Cecilia Wikström (fp) till näringsminister Leif
            Pagrotsky
          </note>
          <note>
            Post- och Inrikes Tidningar
          </note>
          <note>
            Svaren redovisas i bilaga som fogas till riksdagens snabbprotokoll
            tisdagen den 16 september.
          </note>
          <note>
            Ajournering
          </note>
          <note>
            Kammaren beslutade kl. 17.11 på förslag av förste vice talmannen
            att ajournera förhandlingarna till kl. 20.30.
          </note>
          <note>
            Återupptagna förhandlingar
          </note>
          <note>
            Förhandlingarna återupptogs kl. 20.30.
          </note>
          <note>
            18 § Anmälan om sammansatt utrikes- och försvarsutskott
          </note>
          <note>
            Från sammansatta utrikes- och försvarsutskottet hade följande
            promemoria inkommit:
          </note>
          <note>
            Sammansatt utrikes- och försvarsutskott
          </note>
          <note>
            Utrikesutskottet och försvarsutskottet har jämlikt riksdagsordningen
            4 kap. 8 § i separata beslut den
          </note>
          <note>
            11 juni 2003 överenskommit att genom deputerade i sammansatt
            utskott gemensamt bereda dels proposition 2002/03:143 Svenskt
            deltagande i en EU-ledd fredsstyrka i Demokratiska republiken
            Kongo, dels de motioner som kan komma att väckas med anledning
            av propositionen.
          </note>
          <note>
            Till deputerade i det sammansatta utskottet har utsetts de i
            bifogade förteckning upptagna riksdagsledamöterna.
          </note>
          <note>
            Det sammansatta utskottet som benämns Sammansatta utrikes- och
            försvarsutskottet (UFöU), har vid konstituerande sammanträde denna
            dag utsett följande presidium:
          </note>
          <note>
            Urban Ahlin (s), ordförande
          </note>
          <note>
            Eskil Erlandsson (c), vice ordförande
          </note>
          <note>
            Stockholm den 11 juni 2003
          </note>
          <note>
            Thomas Hörberg
          </note>
          <note>
            Kanslichef utrikesutskottet
          </note>
          <note>
            Ingemar Wahlberg
          </note>
          <note>
            Kanslichef försvarsutskottet
          </note>
          <note>
            Ledamöter och suppleanter i sammansatta utrikesoch försvarsutskottet
            (UFöU)
          </note>
          <note>
            Ur utrikesutskottet
          </note>
          <note>
            Ledamöter
          </note>
          <note>
            Urban Ahlin (s)
          </note>
          <note>
            Berndt Ekholm (s)
          </note>
          <note>
            Carina Hägg (s)
          </note>
          <note>
            Birgitta Ahlqvist (s)
          </note>
          <note>
            Göran Lennmarker (m)
          </note>
          <note>
            Göran Lindblad (m)
          </note>
          <note>
            Cecilia Wigström (fp)
          </note>
          <note>
            Rosita Runegrund (kd)
          </note>
          <note>
            Lars Ohly (v)
          </note>
          <note>
            Lotta N Hedström (mp)
          </note>
          <note>
            Suppleanter
          </note>
          <note>
            Kent Härstedt (s)
          </note>
          <note>
            Anders Sundström (s)
          </note>
          <note>
            Kenneth G Forslund (s)
          </note>
          <note>
            Kaj Nordquist (s)
          </note>
          <note>
            Björn Hamilton (m)
          </note>
          <note>
            Carl B Hamilton (fp)
          </note>
          <note>
            Agne Hansson (c)
          </note>
          <note>
            Ur försvarsutskottet
          </note>
          <note>
            Ledamöter
          </note>
          <note>
            Tone Tingsgård (s)
          </note>
          <note>
            Håkan Juholt (s)
          </note>
          <note>
            Ola Rask (s)
          </note>
          <note>
            Michael Hagberg (s)
          </note>
          <note>
            Ola Sundell (m)
          </note>
          <note>
            Runar Patriksson (fp)
          </note>
          <note>
            Eskil Erlandsson (c)
          </note>
          <note>
            Suppleanter
          </note>
          <note>
            Berndt Sköldestig (s)
          </note>
          <note>
            Britt-Marie Lindkvist (s)
          </note>
          <note>
            Åsa Lindestam (s)
          </note>
          <note>
            Peter Jonsson (s)
          </note>
          <note>
            Karin Enström (m)
          </note>
          <note>
            Rolf Gunnarsson (m)
          </note>
          <note>
            Heli Berg (fp)
          </note>
          <note>
            Erling Wälivaara (kd)
          </note>
          <note>
            Berit Jóhannesson (v)
          </note>
          <note>
            Lars Ångström (mp)
          </note>
          <note>
            Promemorian lades till handlingarna.
          </note>
          <note>
            19 § Bordläggning
          </note>
          <note>
            Anmäldes och bordlades
          </note>
          <note>
            Utrikes- och försvarsutskottets betänkande
          </note>
          <note>
            2002/03:UFöU2 Svenskt deltagande i en EU-ledd styrka i Demokratiska
            republiken Kongo
          </note>
          <note>
            20 § Kammaren åtskildes kl. 20.32.
          </note>
          <note>
            Förhandlingarna leddes av förste vice talmannen från sammanträdets
            början till och med 8 § anf. 31 (delvis), av talmannen därefter
            till och med 9 §, av andre vice talmannen därefter till och med
            10 §
          </note>
          <note>
            anf. 113 (delvis), av tredje vice talmannen därefter till och
            med 13 §
          </note>
          <note>
            anf. 133 (delvis), av förste vice talmannen därefter till ajourneringen
            kl. 17.11 och av talmannen därefter till sammanträdets slut.
          </note>
        </div>
      </body>
    </text>
  </TEI>
</teiCorpus>
