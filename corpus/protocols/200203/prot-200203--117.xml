<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 200203</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 200203</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200203--117</head>
          <docDate when="2003-06-05 00:00:00">2003-06-05 00:00:00</docDate>
        </div>
      </front>
      <body>
        <div>
          <note>
            Det justerade protokollet beräknas utkomma om 3 veckor
          </note>
          <note>
            ------------------------------------------------------------------------
          </note>
          <note>
            1 § Beslut om ändring och förlängning av motionstid
          </note>
          <note>
            Proposition
          </note>
          <note>
            2002/03:122 Gemensamt ansvar: Sveriges politik för global utveckling
          </note>
          <note>
            Kammaren biföll talmannens förslag att motionstiden skulle förlängas
            från den 10 juni till den 19
          </note>
          <note>
            september.
          </note>
          <note>
            2 § Hänvisning av ärenden till utskott och beslut om förkortad
            motionstid
          </note>
          <note>
            Föredrogs
          </note>
          <note>
            Proposition
          </note>
          <note>
            2002/03:142 Vissa ägarfrågor m.m. rörande AB
          </note>
          <note>
            Svensk Exportkredit
          </note>
          <note>
            Regeringen hade föreslagit att motionstiden skulle förkortas
            till en dag.
          </note>
          <note type="speaker">
            Anf. 1 MARIE GRANLUND (s):
          </note>
          <note>
            Herr talman! Ledamöter! Det här är ett speciellt ärende, som
            påverkas av många olika faktorer. Efter samråd med riksdagens
            olika partier yrkar jag på två dagars motionstid.
          </note>
          <note>
            Överläggningen var härmed avslutad.
          </note>
          <note>
            Kammaren hade nu att ta ställning till
          </note>
          <note>
            1. regeringens förslag
          </note>
          <note>
            2. Marie Granlunds (s) förslag
          </note>
          <note>
            Kammaren biföll Marie Granlunds förslag med acklamation.
          </note>
          <note>
            Förste vice talmannen meddelade att motionstiden skulle utgå
            fredagen den 6 juni kl. 16.30.
          </note>
          <note>
            Propositionen hänvisades till näringsutskottet.
          </note>
          <note>
            Föredrogs och hänvisades
          </note>
          <note>
            Motioner
          </note>
          <note>
            2002/03:MJ23-MJ27 till miljö- och jordbruksutskottet
          </note>
          <note>
            3 § Beslut om ärenden som slutdebatterats den
          </note>
          <note>
            4 juni
          </note>
          <note>
            KU30 Granskningsbetänkande
          </note>
          <note>
            F.d. näringsminister Björn Rosengrens hantering av energimarknaden
            (avsnitt 2.3)
          </note>
          <note>
            Godkännande av
          </note>
          <note>
            1. utskottets anmälan
          </note>
          <note>
            2. anmälan i res. 2 (m, fp, kd, c, mp)
          </note>
          <note>
            Votering:
          </note>
          <note>
            148 för utskottet
          </note>
          <note>
            149 för res. 1
          </note>
          <note>
            52 frånvarande
          </note>
          <note>
            Kammaren godkände anmälan i res. 2.
          </note>
          <note>
            Partivis fördelning av rösterna:
          </note>
          <note>
            För utskottet: 122 s, 1 m, 25 v
          </note>
          <note>
            För res. 2: 49 m, 39 fp, 28 kd, 19 c, 14 mp
          </note>
          <note>
            Frånvarande: 22 s, 5 m, 9 fp, 5 kd, 5 v, 3 c, 3 mp
          </note>
          <note>
            På grund av ett tekniskt fel hade Gunilla Carlsson
          </note>
          <note>
            (m), som var frånvarande, markerats ha röstat ja.
          </note>
          <note>
            Miljöminister Lena Sommestads ansvar i fråga om
          </note>
          <note>
            Sveriges agerande vid Internationella valfångstkommissionens
            möte (avsnitt 2.6)
          </note>
          <note>
            Godkännande av
          </note>
          <note>
            1. utskottets anmälan
          </note>
          <note>
            2. anmälan i res. 3 (m, fp, kd, c, mp)
          </note>
          <note>
            Votering:
          </note>
          <note>
            146 för utskottet
          </note>
          <note>
            149 för res. 3
          </note>
          <note>
            54 frånvarande
          </note>
          <note>
            Kammaren godkände anmälan i res. 3.
          </note>
          <note>
            Partivis fördelning av rösterna:
          </note>
          <note>
            För utskottet: 120 s, 1 m, 25 v
          </note>
          <note>
            För res. 3: 49 m, 39 fp, 28 kd, 19 c, 14 mp
          </note>
          <note>
            Frånvarande: 24 s, 5 m, 9 fp, 5 kd, 5 v, 3 c, 3 mp
          </note>
          <note>
            På grund av ett tekniskt fel hade Gunilla Carlsson
          </note>
          <note>
            (m), som var frånvarande, markerats ha röstat ja.
          </note>
          <note>
            Övriga i betänkandet upptagna frågor
          </note>
          <note>
            Kammaren godkände utskottets anmälan.
          </note>
          <note>
            Utskottets genom fattade beslut godkända anmälan lades till handlingarna.
          </note>
          <note>
            SkU17 Direktavdrag för lantmäteriförrättningsutgifter vid omarrondering
          </note>
          <note>
            Punkt 1 (Lantmäteriförrättningsutgifter i samband med omarrondering)
          </note>
          <note>
            1. utskottet
          </note>
          <note>
            2. res. 1 (fp, m, kd)
          </note>
          <note>
            3. utskottets förslag till beslut med den ändring däri som föranleddes
            av bifall till mot. Sk11 (m)
          </note>
          <note>
            Kammaren fastställde med acklamation res. 1 som kontraproposition
            i huvudvoteringen.
          </note>
          <note>
            Huvudvotering:
          </note>
          <note>
            185 för utskottet
          </note>
          <note>
            116 för res. 1
          </note>
          <note>
            1 avstod
          </note>
          <note>
            47 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 127 s, 1 m, 24 v, 19 c, 14 mp
          </note>
          <note>
            För res. 1: 49 m, 39 fp, 28 kd
          </note>
          <note>
            Avstod: 1 v
          </note>
          <note>
            Frånvarande: 17 s, 5 m, 9 fp, 5 kd, 5 v, 3 c, 3 mp
          </note>
          <note>
            På grund av ett tekniskt fel hade Gunilla Carlsson
          </note>
          <note>
            (m), som var frånvarande, markerats ha röstat ja.
          </note>
          <note>
            Punkt 2 (Ersättningar för naturvårdsavtal)
          </note>
          <note>
            1. utskottet
          </note>
          <note>
            2. res. 2 (v, c, mp)
          </note>
          <note>
            Votering:
          </note>
          <note>
            241 för utskottet
          </note>
          <note>
            59 för res. 2
          </note>
          <note>
            1 avstod
          </note>
          <note>
            48 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 127 s, 48 m, 38 fp, 28 kd
          </note>
          <note>
            För res. 2: 1 fp, 25 v, 19 c, 14 mp
          </note>
          <note>
            Avstod: 1 m
          </note>
          <note>
            Frånvarande: 17 s, 6 m, 9 fp, 5 kd, 5 v, 3 c, 3 mp
          </note>
          <note>
            På grund av ett tekniskt fel hade Gunilla Carlsson
          </note>
          <note>
            (m), som var frånvarande, markerats ha röstat ja.
          </note>
          <note>
            SkU18 Tullfrihet för vissa vapen och militär utrustning, m.m.
          </note>
          <note>
            Kammaren biföll utskottets förslag.
          </note>
          <note>
            SkU19 Ändring i övergångsbestämmelserna till de nya reglerna
            om skattetillägg m.m.
          </note>
          <note>
            Kammaren biföll utskottets förslag.
          </note>
          <note>
            LU7 Redovisning av könsfördelningen i företagsledningar
          </note>
          <note>
            Punkt 1 (Avslag på propositionen)
          </note>
          <note>
            1. utskottet
          </note>
          <note>
            2. res. 1 (m)
          </note>
          <note>
            Votering:
          </note>
          <note>
            253 för utskottet
          </note>
          <note>
            49 för res. 1
          </note>
          <note>
            47 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 127 s, 1 m, 39 fp, 28 kd, 25 v, 19 c,
          </note>
          <note>
            14 mp
          </note>
          <note>
            För res. 1: 49 m
          </note>
          <note>
            Frånvarande: 17 s, 5 m, 9 fp, 5 kd, 5 v, 3 c, 3 mp
          </note>
          <note>
            På grund av ett tekniskt fel hade Gunilla Carlsson
          </note>
          <note>
            (m), som var frånvarande, markerats ha röstat ja.
          </note>
          <note>
            Punkt 2 (Redovisning av könsfördelningen i företagsledningar)
          </note>
          <note>
            1. utskottet
          </note>
          <note>
            2. res. 2 (fp)
          </note>
          <note>
            Votering:
          </note>
          <note>
            254 för utskottet
          </note>
          <note>
            43 för res. 2
          </note>
          <note>
            4 avstod
          </note>
          <note>
            48 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 127 s, 41 m, 28 kd, 25 v, 19 c, 14 mp
          </note>
          <note>
            För res. 2: 4 m, 39 fp
          </note>
          <note>
            Avstod: 4 m
          </note>
          <note>
            Frånvarande: 17 s, 6 m, 9 fp, 5 kd, 5 v, 3 c, 3 mp
          </note>
          <note>
            På grund av ett tekniskt fel hade Gunilla Carlsson
          </note>
          <note>
            (m), som var frånvarande, markerats ha röstat ja.
          </note>
          <note>
            Beatrice Ask (m) anmälde att hon avsett att rösta ja men markerats
            ha röstat nej.
          </note>
          <note>
            Punkt 3
          </note>
          <note>
            Kammaren biföll utskottets förslag.
          </note>
          <note>
            Punkt 4 (Könskvotering)
          </note>
          <note>
            Utskottets förslag till beslut med godkännande av
          </note>
          <note>
            1. utskottets motivering
          </note>
          <note>
            2. motiveringen i res. 3 (m, fp, kd)
          </note>
          <note>
            Votering:
          </note>
          <note>
            186 för utskottet
          </note>
          <note>
            116 för res. 3
          </note>
          <note>
            47 frånvarande
          </note>
          <note>
            Kammaren biföll utskottets förslag till beslut med godkännande
            av utskottets motivering.
          </note>
          <note>
            Partivis fördelning av rösterna:
          </note>
          <note>
            För utskottet: 127 s, 1 m, 25 v, 19 c, 14 mp
          </note>
          <note>
            För res. 3: 49 m, 39 fp, 28 kd
          </note>
          <note>
            Frånvarande: 17 s, 5 m, 9 fp, 5 kd, 5 v, 3 c, 3 mp
          </note>
          <note>
            På grund av ett tekniskt fel hade Gunilla Carlsson
          </note>
          <note>
            (m), som var frånvarande, markerats ha röstat ja.
          </note>
          <note>
            LU17 Nya förmånsrättsregler
          </note>
          <note>
            Återförvisningsyrkande (c)
          </note>
          <note>
            Proposition ställdes först beträffande det under överläggningen
            framställda yrkandet om återförvisning av ärendet till utskottet
            för ytterligare beredning.
          </note>
          <note>
            Votering:
          </note>
          <note>
            266 för avslag
          </note>
          <note>
            34 för bifall
          </note>
          <note>
            2 avstod
          </note>
          <note>
            47 frånvarande
          </note>
          <note>
            Kammaren hade således avslagit återförvisningsyrkandet.
          </note>
          <note>
            Punkt 1 (Lagförslagen)
          </note>
          <note>
            Yrkanden:
          </note>
          <note>
            1. utskottet
          </note>
          <note>
            2. res. 1 (m, fp)
          </note>
          <note>
            3. res. 2 (c)
          </note>
          <note>
            4. utskottets förslag till beslut med den ändring däri som föranleddes
            av bifall till mot. L10 (mp)
          </note>
          <note>
            Förberedande votering 1:
          </note>
          <note>
            19 för res. 2
          </note>
          <note>
            15 för mot.
          </note>
          <note>
            268 avstod
          </note>
          <note>
            47 frånvarande
          </note>
          <note>
            Kammaren biträdde res. 2.
          </note>
          <note>
            Förberedande votering 2:
          </note>
          <note>
            91 för res. 1
          </note>
          <note>
            32 för res. 2
          </note>
          <note>
            179 avstod
          </note>
          <note>
            47 frånvarande
          </note>
          <note>
            Kammaren biträdde res. 1.
          </note>
          <note>
            Huvudvotering:
          </note>
          <note>
            179 för utskottet
          </note>
          <note>
            88 för res. 1
          </note>
          <note>
            35 avstod
          </note>
          <note>
            47 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 127 s, 1 m, 28 kd, 23 v
          </note>
          <note>
            För res. 1: 49 m, 39 fp
          </note>
          <note>
            Avstod: 2 v, 19 c, 14 mp
          </note>
          <note>
            Frånvarande: 17 s, 5 m, 9 fp, 5 kd, 5 v, 3 c, 3 mp
          </note>
          <note>
            På grund av ett tekniskt fel hade Gunilla Carlsson
          </note>
          <note>
            (m), som var frånvarande, markerats ha röstat ja.
          </note>
          <note>
            Punkt 4 (Lönegarantisystemets utformning)
          </note>
          <note>
            1. utskottet
          </note>
          <note>
            2. res. 4 (m, fp)
          </note>
          <note>
            Votering:
          </note>
          <note>
            199 för utskottet
          </note>
          <note>
            89 för res. 4
          </note>
          <note>
            14 avstod
          </note>
          <note>
            47 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 127 s, 1 m, 28 kd, 25 v, 18 c
          </note>
          <note>
            För res. 4: 49 m, 39 fp, 1 c
          </note>
          <note>
            Avstod: 14 mp
          </note>
          <note>
            Frånvarande: 17 s, 5 m, 9 fp, 5 kd, 5 v, 3 c, 3 mp
          </note>
          <note>
            På grund av ett tekniskt fel hade Gunilla Carlsson
          </note>
          <note>
            (m), som var frånvarande, markerats ha röstat ja.
          </note>
          <note>
            Övriga punkter
          </note>
          <note>
            Kammaren biföll utskottets förslag.
          </note>
          <note>
            LU18 Registrering av hyresförmedlare
          </note>
          <note>
            Punkt 1 (Behovet av reglering)
          </note>
          <note>
            1. utskottet
          </note>
          <note>
            2. res. 1 (m)
          </note>
          <note>
            Votering:
          </note>
          <note>
            252 för utskottet
          </note>
          <note>
            50 för res. 1
          </note>
          <note>
            47 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 127 s, 1 m, 38 fp, 28 kd, 25 v, 19 c,
          </note>
          <note>
            14 mp
          </note>
          <note>
            För res. 1: 49 m, 1 fp
          </note>
          <note>
            Frånvarande: 17 s, 5 m, 9 fp, 5 kd, 5 v, 3 c, 3 mp
          </note>
          <note>
            På grund av ett tekniskt fel hade Gunilla Carlsson
          </note>
          <note>
            (m), som var frånvarande, markerats ha röstat ja.
          </note>
          <note>
            Gunnar Nordmark (fp) anmälde att han avsett att rösta ja men
            markerats ha röstat nej.
          </note>
          <note>
            Punkt 2 (Lagförslaget)
          </note>
          <note>
            1. utskottet
          </note>
          <note>
            2. res. 2 (m, fp)
          </note>
          <note>
            Votering:
          </note>
          <note>
            214 för utskottet
          </note>
          <note>
            88 för res. 2
          </note>
          <note>
            47 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 127 s, 1 m, 28 kd, 25 v, 19 c, 14 mp
          </note>
          <note>
            För res. 2: 49 m, 39 fp
          </note>
          <note>
            Frånvarande: 17 s, 5 m, 9 fp, 5 kd, 5 v, 3 c, 3 mp
          </note>
          <note>
            På grund av ett tekniskt fel hade Gunilla Carlsson
          </note>
          <note>
            (m), som var frånvarande, markerats ha röstat ja.
          </note>
          <note>
            Punkt 3 (Ersättning vid bostadsförmedling)
          </note>
          <note>
            1. utskottet
          </note>
          <note>
            2. res. 3 (m, fp, kd)
          </note>
          <note>
            Votering:
          </note>
          <note>
            184 för utskottet
          </note>
          <note>
            117 för res. 3
          </note>
          <note>
            1 avstod
          </note>
          <note>
            47 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 127 s, 1 m, 25 v, 17 c, 14 mp
          </note>
          <note>
            För res. 3: 49 m, 39 fp, 28 kd, 1 c
          </note>
          <note>
            Avstod: 1 c
          </note>
          <note>
            Frånvarande: 17 s, 5 m, 9 fp, 5 kd, 5 v, 3 c, 3 mp
          </note>
          <note>
            På grund av ett tekniskt fel hade Gunilla Carlsson
          </note>
          <note>
            (m), som var frånvarande, markerats ha röstat ja.
          </note>
          <note>
            JuU17 Ytterligare åtgärder för att motverka våld i nära relationer
          </note>
          <note>
            Punkt 3 (Besöksförbud avseende gemensam bostad)
          </note>
          <note>
            1. utskottet
          </note>
          <note>
            2. res. 2 (fp, m, c)
          </note>
          <note>
            Votering:
          </note>
          <note>
            194 för utskottet
          </note>
          <note>
            106 för res. 2
          </note>
          <note>
            49 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 126 s, 2 m, 27 kd, 25 v, 14 mp
          </note>
          <note>
            För res. 2: 48 m, 39 fp, 19 c
          </note>
          <note>
            Frånvarande: 18 s, 5 m, 9 fp, 6 kd, 5 v, 3 c, 3 mp
          </note>
          <note>
            På grund av ett tekniskt fel hade Gunilla Carlsson
          </note>
          <note>
            (m), som var frånvarande, markerats ha röstat ja.
          </note>
          <note>
            Punkt 4 (Särskilt utvidgat besöksförbud)
          </note>
          <note>
            1. utskottet
          </note>
          <note>
            2. res. 3 (fp)
          </note>
          <note>
            Votering:
          </note>
          <note>
            244 för utskottet
          </note>
          <note>
            39 för res. 3
          </note>
          <note>
            19 avstod
          </note>
          <note>
            47 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 127 s, 50 m, 28 kd, 25 v, 14 mp
          </note>
          <note>
            För res. 3: 39 fp
          </note>
          <note>
            Avstod: 19 c
          </note>
          <note>
            Frånvarande: 17 s, 5 m, 9 fp, 5 kd, 5 v, 3 c, 3 mp
          </note>
          <note>
            På grund av ett tekniskt fel hade Gunilla Carlsson
          </note>
          <note>
            (m), som var frånvarande, markerats ha röstat ja.
          </note>
          <note>
            Punkt 8 (Elektronisk övervakning av besöksförbud)
          </note>
          <note>
            1. utskottet
          </note>
          <note>
            2. res. 6 (fp, m, kd, c)
          </note>
          <note>
            Votering:
          </note>
          <note>
            165 för utskottet
          </note>
          <note>
            136 för res. 6
          </note>
          <note>
            1 avstod
          </note>
          <note>
            47 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 127 s, 1 m, 25 v, 12 mp
          </note>
          <note>
            För res. 6: 49 m, 39 fp, 28 kd, 19 c, 1 mp
          </note>
          <note>
            Avstod: 1 mp
          </note>
          <note>
            Frånvarande: 17 s, 5 m, 9 fp, 5 kd, 5 v, 3 c, 3 mp
          </note>
          <note>
            På grund av ett tekniskt fel hade Gunilla Carlsson
          </note>
          <note>
            (m), som var frånvarande, markerats ha röstat ja.
          </note>
          <note>
            Punkt 10 (Frihetsberövande vid upprepad överträdelse av besöksförbud)
          </note>
          <note>
            1. utskottet
          </note>
          <note>
            2. res. 9 (fp, m, kd, c)
          </note>
          <note>
            Votering:
          </note>
          <note>
            163 för utskottet
          </note>
          <note>
            137 för res. 9
          </note>
          <note>
            2 avstod
          </note>
          <note>
            47 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 127 s, 1 m, 25 v, 10 mp
          </note>
          <note>
            För res. 9: 49 m, 39 fp, 28 kd, 19 c, 2 mp
          </note>
          <note>
            Avstod: 2 mp
          </note>
          <note>
            Frånvarande: 17 s, 5 m, 9 fp, 5 kd, 5 v, 3 c, 3 mp
          </note>
          <note>
            På grund av ett tekniskt fel hade Gunilla Carlsson
          </note>
          <note>
            (m), som var frånvarande, markerats ha röstat ja.
          </note>
          <note>
            Övriga punkter
          </note>
          <note>
            Kammaren biföll utskottets förslag.
          </note>
          <note>
            4 § Stärkt skydd för barn i utsatta situationer m.m.
          </note>
          <note>
            Föredrogs socialutskottets betänkande 2002/03:SoU15
          </note>
          <note>
            Stärkt skydd för barn i utsatta situationer m.m. (prop.
          </note>
          <note>
            2002/03:53).
          </note>
          <note type="speaker">
            Anf. 2 INGRID BURMAN (v):
          </note>
          <note>
            Herr talman! Nu ska vi debattera ett betänkande från socialutskottet
            som handlar om att stärka skyddet för de utsatta barnen. Jag ska
            inleda debatten med en kort redovisning av betänkandet.
          </note>
          <note>
            Betänkandet handlar om att göra ändringar i olika lagar just
            för att stärka skyddet för barn som lever i utsatta situationer.
            Det bygger på en regeringsproposition, som i sin tur delvis bygger
            på förslag från
          </note>
          <note>
            Kommittén mot barnmisshandel.
          </note>
          <note>
            I betänkandet behandlas också en rad motionsyrkanden. Det gäller
            då både motioner från den allmänna motionstiden och yrkanden som
            avlämnats med anledning av regeringens proposition.
          </note>
          <note>
            I det här betänkandet föreslår vi en lagstadgad skyldighet för
            socialtjänsten, hälso- och sjukvården, förskolan, skolan, barnomsorgen
            och skolbarnsomsorgen att samverka med olika samhällsorgan just
            för att stärka skyddet för barn som far illa eller som riskerar
            att fara illa.
          </note>
          <note>
            Vi lyfter fram och tydliggör den anmälningsskyldighet som personal
            har enligt socialtjänstlagen när de kommer i kontakt med barn
            som far illa. Denna skyldighet skrivs nu in i de lagar som reglerar
            verksamheten.
          </note>
          <note>
            Anmälningsskyldigheten utvidgas och gäller nu också inom kriminalvården
            och rättspsykiatriska avdelningar inom Rättsmedicinalverket.
          </note>
          <note>
            Vi för in en ny straffskärpningsgrund i brottsbalken som avser
            fall där brottet varit ägnat att skada tryggheten och tilliten
            hos ett barn i förhållande till en närstående person. Den här
            straffbestämmelsen ska också kunna tillämpas när brottet inte
            direkt riktas mot barnet men förövas i närvaro av ett närstående
            barn - till exempel när pappa eller mamma förgriper sig på någon
            annan och barnet är närvarande och tvingas se på.
          </note>
          <note>
            Här föreslås att socialnämnden när ett barn varit placerat i
            samma familjehem i tre år ska överväga om det finns skäl att ansöka
            om överflyttning av vården till familjehemsföräldrarna. Här redovisas
            också att det ska göras en analys av den forskning som finns för
            att vi ska kunna bedöma vilka metoder som bäst förebygger och
            som hjälper barn. Vi ska även se om den här forskningen behöver
            förstärkas.
          </note>
          <note>
            Socialstyrelsen ska få i uppdrag att inrätta ett nationellt riskbarnscentrum.
          </note>
          <note>
            När det gäller barn i asylprocessen hänvisar majoriteten i utskottet
            till det arbete som pågår i Regeringskansliet utifrån en rapport
            från Socialstyrelsen och Migrationsverket, som haft i uppdrag
            att lämna förslag till åtgärder för att förbättra mottagandet
            av de här barnen.
          </note>
          <note>
            Hela betänkandet har sin utgångspunkt i att barn är bärare av
            rättigheter. Vi fastslår det självklara: att barn har rätt till
            omvårdnad, trygghet och en god uppfostran.
          </note>
          <note>
            I betänkandet lyfter vi fram barnperspektivet och det förebyggande
            arbetet. Detta konkretiseras bland annat i de lagstadgade kraven
            på ökat samarbete och samverkan och i att vi ändrar bland annat
            i lagen om vård av unga. Vi säger att man också ska ta hänsyn
            till den unges vilja utifrån ålder och mognad. Att barn är bärare
            av rättigheter genomsyrar, som sagt, hela betänkandet.
          </note>
          <note>
            Herr talman! Här avstyrks också en rad motioner.
          </note>
          <note>
            Skälet till det kommer säkert att redovisas i den följande debatten.
            Utskottsmajoritetens motiv är i många fall att det pågår ett utredningsarbete
            just i den riktning som motionärerna efterfrågar.
          </note>
          <note>
            Anf. 3 Statsrådet MORGAN JOHANS-
          </note>
          <note>
            SON (s):
          </note>
          <note>
            Herr talman! Våra barn är en gåva men vi äger dem inte. Barn
            är egna individer. De har egna rättigheter. De har rätt till en
            trygg uppväxt fri från hot och våld. De har rätt till lek. De
            har rätt till skolgång och omsorg. Men framför allt har de rätt
            till kärlek.
          </note>
          <note>
            Texten i en av Björn Afzelius sånger, Ikaros, handlar just om
            barndomen - hans egen barndom, en barndom fylld av skräck och
            våld och av de vuxnas krav. På en textrad skriver han att "som
            barn tar man kärleken för given - allting annat är mot ens natur".
          </note>
          <note>
            Så är det naturligtvis. Som barn tar man kärleken för given,
            och det är ens grundläggande rättighet att just få göra det.
          </note>
          <note>
            Detta - alla barns rätt till trygghet och kärlek -
          </note>
          <note>
            har varit regeringens utgångspunkt för den proposition som riksdagen
            nu står i begrepp att fatta beslut om. Jag vill tacka socialutskottet
            för en välvillig behandling. Särskilt vill jag tacka Vänsterpartiet
            och
          </note>
          <note>
            Miljöpartiet för ett gott samarbete kring förslagen.
          </note>
          <note>
            Vår grundinställning är att ett samhälle ska bedömas efter hur
            det behandlar sina mest utsatta medborgare. Är man någonsin mer
            utsatt än just som barn?
          </note>
          <note>
            Under barndomen är vi helt beroende av andra. Vi är helt utlämnade
            till andra för att få skydd, mat, värme och kärlek. Alla barn
            har rätt till en trygg uppväxt -
          </note>
          <note>
            alla barn, oavsett kön, ursprung eller föräldrarnas inkomst.
            Det är de vuxnas skyldighet just att se till att alla barn får
            en trygg uppväxt.
          </note>
          <note>
            Olof Palme uttryckte det en gång så här: Det är i barnen vi ser
            framtiden växa fram. I våra barn ser vi just framtiden rakt i
            ögonen. Varje barn som förvägras en trygg uppväxt innebär därmed
            ett övergrepp på framtiden, men det är förstås också ett övergrepp
            på barns rätt att vara barn.
          </note>
          <note>
            Vi lever inte i en idyll. Sverige är inte en idyll. Vi har också
            i vårt land en lång rad fall där barn utsätts för våld, mobbning,
            sexuella övergrepp och förakt, också av dem som står dem allra
            närmast. Vi säger ofta att familjen är den som bäst kan erbjuda
            barnen en trygg uppväxt. Vi lyfter ofta fram föräldraansvaret.
          </note>
          <note>
            Men vi ser samtidigt att familjen ibland kan vara en del av problemet
            i stället för en del av lösningen. Så är det när det förekommer
            våld, sexuella övergrepp eller kränkningar inom familjen.
          </note>
          <note>
            Då säger vi från socialdemokratiskt håll att när familjen är
            svag måste samhället vara starkt. Det måste finnas en samhällelig
            grundstruktur som klarar av att fånga upp barn och hjälpa barn
            som inte får det stöd och den hjälp som de behöver i familjen.
          </note>
          <note>
            Samhällets ansvar är ändå större än så. Samhällets ansvar måste
            alltid fokusera på barnets rättigheter också när det kommer i
            konflikt med gamla föreställningar och när man ibland kommer i
            konflikt just med föräldrar.
          </note>
          <note>
            Barn har rätt till en uppväxt utan våld och hot, oavsett om föräldrarna
            anser att man kan använda våld som uppfostringsmetod. Eller för
            att anknyta till en aktuell debatt just om fristående skolor:
            Alla barn har rätt till en skolgång utan aga och kränkningar oavsett
            vad föräldrarna tycker.
          </note>
          <note>
            När det gäller våld mot barn får vi inte glömma bort att det
            har skett en väldig förändring i det svenska samhället bara under
            de senaste decennierna. Det var inte länge sedan det också i Sverige
            fanns en föreställning om att barn mår väl bara bra av lite stryk
            då och då. Den uppfattningen har trängts tillbaka, både med upplysning
            och med förebyggande arbete men också med lagstiftning.
          </note>
          <note>
            På 70-talet fick vi lagen mot aga, och sedan dess har Sverige
            haft nolltolerans mot våld mot barn. Det var en viktig markering
            av samhällets syn på barn och unga. I dag är det inte längre socialt
            accepterat att använda våld i uppfostringssyfte. Ändå behöver
            vi inte gå särskilt långt ut i Europa för att stöta på den gamla
            uppfattningen om att en örfil då och då inte gör någon skada,
            utan är bara danande.
          </note>
          <note>
            Jag har alltid för egen del förundrats över den dubbelmoral som
            ligger bakom sådana föreställningar. När jag var liten fick jag
            inpräntat i mig två saker om våld. Det ena var att man ska aldrig
            börja slåss.
          </note>
          <note>
            Det andra var att man ska aldrig slå den som är mindre än en
            själv. Det är en enkel arbetarmoral. Det är så enkelt att till
            och med en femåring direkt kan förstå.
          </note>
          <note>
            Det är enkla regler.
          </note>
          <note>
            Ändå är det precis dessa två regler som man som vuxen bryter
            mot när man slår sina barn. Man börjar slå, och man slår den som
            är svagare än en själv. Då sätter man också ett exempel. Barn
            gör som de vuxna gör och inte som de vuxna säger.
          </note>
          <note>
            Vi har under det gångna året sett exempel på ofattbart våld mot
            barn inom familjen. Vi har på senare år fått stifta bekantskap
            med det helt obegripliga begreppet hedersmord - som om mord på
            barn och ungdomar skulle kunna vara hedersamt. Vi har otaliga
            exempel på sexuella övergrepp mot barn också i vårt land. Även
            om vi har mycket att vara stolta över på det sociala området i
            Sverige är det utan tvekan så att vi måste bli bättre, att vi
            måste stärka både lagstiftning och resurstilldelning för att bättre
            skydda utsatta barn och ungdomar.
          </note>
          <note>
            Från regeringens sida har vi återigen den socialdemokratiska
            grundhållningen: När familjen är svag måste samhället vara starkt.
            Det måste finnas ett bra stöd från samhällets alla delar - socialtjänsten,
            skolan, sjukvården, barnomsorgen och så vidare - som kan säkerställa
            att missförhållandena upptäcks och åtgärdas. Det måste finnas
            ett gemensamt ansvarstagande för alla barn - inte bara dina barn
            eller mina barn, utan alla barn.
          </note>
          <note>
            I den proposition som vi nu har lagt fram föreslår vi ytterligare
            förstärkningar av lagstiftningen. Den grundar sig på förslagen
            från Kommittén mot barnmisshandel och förslagen från LVU-utredningen
            och syftar just till att stärka utsatta barns situation, förbättra
            det förebyggande arbetet och skärpa samhällets syn på övergrepp
            mot barn. Jag hinner inte gå igenom alla förslag, men jag tänker
            lyfta fram några av dem.
          </note>
          <note>
            Grundläggande för att man ska kunna upptäcka barn som far illa
            är den anmälningsskyldighet till socialtjänsten som personal inom
            till exempel barnomsorg, skola och barnsjukvård har. När någon
            som jobbar med barn misstänker att ett barn far illa ska man anmäla
            det till socialtjänsten. Vi har sett exempel som tyder på att
            den skyldigheten inte är tydlig nog i lagstiftningen, och därför
            vill vi tydliggöra den.
          </note>
          <note>
            Vi föreslår också att anmälningsskyldigheten vidgas till att
            också gälla anställda på fängelser och inom rättspsykiatrin. Också
            där kan man stöta på fall där barn utsätts för övergrepp, till
            exempel i samband med besök eller permissioner.
          </note>
          <note>
            Vi föreslår också att polisen, sjukvården, förskolan och skolan
            ska samverka bättre för att upptäcka och hjälpa barn som far illa
            och att det är socialtjänsten som ska ta initiativ till och leda
            en sådan samverkan.
          </note>
          <note>
            Vi föreslår en rad andra lagändringar för att bättre lyfta fram
            barnperspektivet i svensk lagstiftning och anpassa lagstiftningen
            till kraven i FN:s barnkonvention. Det gäller till exempel lagen
            om vård av unga,
          </note>
          <note>
            LVU, där vi nu vill skriva in att det är den unges bästa som
            ska vara avgörande för besluten och att man ska ta hänsyn till
            den unges inställning till exempel vid olika vårdinsatser och
            placeringar. Vi föreslår också att när ett barn har varit placerat
            i ett familjehem i tre år ska socialnämnden pröva om det är bäst
            för barnet att flytta över vårdnaden till familjehemsföräldrarna.
            Det är för att ge barnet en mer långsiktig trygghet och stabilitet
            i tillvaron.
          </note>
          <note>
            Vi föreslår strängare straff när vårdnadshavare misshandlar sina
            barn. Innebörden i den nya straffskärpningsgrund som vi nu går
            fram med är just den.
          </note>
          <note>
            Man kan redan i dag, med nuvarande lagstiftning, döma hårdare
            när gärningsmannen visat särskild hänsynslöshet, utnyttjat någon
            annans skyddslösa ställning eller missbrukat ett särskilt förtroende.
            Allt detta kan i dag vara tillämpligt på barnmisshandelsfall.
          </note>
          <note>
            Vi anser likväl i linje med Kommittén mot barnmisshandel att
            den lagstiftningen bör förtydligas ytterligare. Vi menar att domstolarna
            i alltför liten utsträckning har använt sig av de möjligheter
            till straffskärpning som brottsbalken ger. Därför föreslår vi
            en ny straffskärpningsgrund, där vi säger att domstolarna ska
            se extra strängt på brott som skadar tryggheten och tilliten hos
            ett barn i dess förhållande till en närstående person.
          </note>
          <note>
            När riksdagen nu antar det lagförslaget innebär det en tydlig
            signal till landets domstolar om hur allvarligt lagstiftaren ser
            på föräldrars och andra vårdnadshavares övergrepp mot barn.
          </note>
          <note>
            Det här är en bra proposition. Men den är inte tillräcklig. Vi
            måste göra mer.
          </note>
          <note>
            Vi aviserar också i propositionen att vi vill ta det nästa stora
            steget när det gäller den sociala barn- och ungdomsvården. Vi
            aviserar att vi vill se en nationell handlingsplan kring den sociala
            barn- och ungdomsvården under mandatperioden.
          </note>
          <note>
            I dag på morgonen har regeringen därför fattat beslut om att
            tillkalla en parlamentarisk kommitté för att föreslå en sådan
            nationell handlingsplan. Kommittén ska få två år på sig att arbeta
            och att gå igenom hur den sociala barn- och ungdomsvården egentligen
            fungerar.
          </note>
          <note>
            Bakgrunden är ganska enkel. Vi har haft socialtjänstlagen i ungefär
            20 år nu, men det har inte gjorts en samlad analys av hur den
            egentligen fungerar för de mest utsatta barnen och ungdomarna.
            Ingriper samhället för tidigt eller för sent? Fungerar de åtgärder
            som vidtas? Får vi goda resultat när det gäller till exempel familjehemsplaceringar,
            hem för vård och boende eller LVU-institutionerna? Är lagstiftningen
            tillräckligt stark?
          </note>
          <note>
            Herr talman! Avslutningsvis vill jag markera att vi från vår
            sida ser det arbete som vi nu vill starta som ett av de stora
            stegen under mandatperioden. Jag hoppas att riksdagens partier,
            i likhet med mig, ska se det här arbetet som en av de viktigare
            frågorna att arbeta med under mandatperioden. Låt oss tillsammans
            göra den sociala barn- och ungdomsvården till ett av denna mandatperiods
            stora reformområden.
          </note>
          <note type="speaker">
            Anf. 4 MAGDALENA ANDERSSON (m):
          </note>
          <note>
            Herr talman! Vi moderater är angelägna om att fastställa att
            det egentliga ansvaret för barnen ligger hos barnens föräldrar.
            Jag tycker att det är synd att regeringen är vag på den här punkten.
            Propositionen saknar ett klart och tydligt ställningstagande om
            att det faktiskt är föräldrarna som har det yttersta ansvaret.
            Det är när föräldrarna inte längre förmår eller sviktar som det
            offentliga ska träda till och har en absolut skyldighet att ingripa.
          </note>
          <note>
            För att komma till rätta med barns utsatthet måste vi börja med
            den främsta orsaken till den. Vad är det för familjesituation
            man lever i? Alldeles entydig forskning visar att en trång ekonomisk
            situation och en alldeles för liten möjlighet att styra sin egen
            vardag ger frustrerade föräldrar, en urholkad trygghet och en
            ökad risk för utsatthet. Det är en självklarhet att tryggheten
            inom familjen påverkas av hur både samhället och staten prioriterar
            familj och föräldraansvar. Men i propositionen finns det varken
            analys eller förslag om hur samhället ska stödja och underlätta
            föräldrars åtaganden och skyldigheter gentemot sina barn.
          </note>
          <note>
            Den här propositionen är inte tillräcklig, säger
          </note>
          <note>
            Morgan Johansson. Nej, det är den inte. Den är bra på många sätt,
            och vi moderater instämmer i stora delar av den. Men det är väl
            dystert att ett så omfattande dokument som har så stor betydelse
            för så många ändå har så mycket svagheter i sig. Man kan se det
            på det stora antalet reservationer, 43 stycken.
          </note>
          <note>
            Jag tänkte kommentera bara några avsnitt.
          </note>
          <note>
            Vi moderater har en synpunkt om att man måste legitimera socionomer.
            Vi är inte ensamma om det.
          </note>
          <note>
            Miljöpartiet tycker likadant. Något av det allra viktigaste när
            det handlar om barn är att det är ett gediget och väl gjort arbete
            som har utförts i samband med de utredningar som man gör. Alldeles
            för ofta är nyutexaminerade socionomer eller personal som saknar
            rätt utbildning och kanske inte har den erfarenhet som behövs
            för att göra detta det svåraste arbete av dem alla. Utredningen
            kanske kommer att landa i att ett barn omhändertas från sina föräldrar.
          </note>
          <note>
            Vi moderater menar att det är både skäligt och rimligt att dessa
            människor som sysslar med sådant arbete ska ha en viss given status.
            Det räcker inte med att man har genomgått en utbildning, man ska
            också ha erfarenhet. Vi föreslår att det ska införas en legitimation
            för socionomer, gärna i stil med den som man inom SSR själv redan
            har infört. För oss handlar det om en kvalitetssäkring. Och det
            gör det för socionomernas förbund också. Varför är inte regeringen
            intresserad av en sådan kvalitetssäkring? Det kan man fråga sig.
          </note>
          <note>
            I dag har både Socialstyrelsen och länsstyrelsen dubbla roller,
            och det finns otydliga och oskarpa gränser mellan verksamheterna
            hos de två. När det gäller den tillsynsverksamhet som ska utföras
            är det
          </note>
          <note>
            Moderaternas uppfattning att den ska flyttas över till en särskild
            oberoende statlig myndighet, en myndighet som ska ha hand om tillsynen
            inom hela vård- och socialtjänstområdet som är specialiserad på
            detta och som utövar en tillsyn på lika villkor för alla, oavsett
            om det gäller offentlig eller privat regi. För oss är det en självklarhet
            både att ha en oberoende tillsyn och att tillsynsmyndigheten ska
            kunna ägna sig åt hela vårdområdet och socialtjänsten. Det ska
            inte finnas några som helst tvivel om vem det är som har det egentliga
            ansvaret.
          </note>
          <note>
            En annan punkt som jag gärna vill ta upp är problemet med husrannsakan.
            Det händer ibland att unga människor dras till olämpligt sällskap,
            det vet vi. En sådan person kan beläggas med besöksförbud. Lagstiftningen
            är sådan att om man misstänker att en ung människa vistas hos
            någon som är belagd med besöksförbud kan man inte göra husrannsakan
            där, eftersom husrannsakan bara kan göras om det har begåtts ett
            brott med fängelse som påföljd.
          </note>
          <note>
            Det här har vi kritiserat i vår motion till propositionen. Utskottet
            har lyssnat på oss, och det tycker vi är bra. Man har hittat en
            lösning, och den går ut på att polisen ändå ska kunna göra husrannsakan,
            men då tillämpar man en annan lag, nämligen alkohollagen.
          </note>
          <note>
            Om man tror att det är langning och sådant på gång kan man ju
            tillämpa den. Det är jättebra.
          </note>
          <note>
            Men det löser bara ett av problemen, inte hela problembilden.
            Alla dessa olämpliga män som har besöksförbud ägnar sig ju inte
            åt alkoholmissbruk.
          </note>
          <note>
            Det är inte alltid som man kan använda den sortens lag. Det här
            löser inte problemet med mannen som är bussig och bjuder på godis
            och videofilmer, men som egentligen är en helt annan sorts person,
            kan det visa sig längre fram.
          </note>
          <note>
            För att lösa detta problem, för att ge polisen möjlighet att
            gå in med husrannsakan menar vi att lagen om besöksförbud faktiskt
            måste ändras så att det blir fängelsepåföljd. Då skulle man kunna
            göra husrannsakan hos personer som är belagda med besöksförbud
            även om de inte är misstänkta för brott enligt alkohollagen. Man
            kan fundera på: Varför ville inte regeringen införa de medel som
            behövs? Ska vi låta fler barn utsättas alldeles i onödan?
          </note>
          <note>
            En väldigt viktig fråga som kanske är ny i det svenska samhället
            gäller unga flickor som kommer från helt andra miljöer, sådana
            miljöer som vi kallar för hedersrelaterade. De söker hjälp hos
            myndigheter därför att de utsätts för hot, våld eller trakasserier
            från någon i familjen eller någon närstående bara för att de har
            valt att leva ett liv som de anhöriga inte kan acceptera. Att
            bo kvar hemma kan vara alldeles förödande för dem. Men att be
            samhället som hjälp kan också vara förödande. Lagstiftningen är
            inte på deras sida.
          </note>
          <note>
            I socialtjänstlagen står det uttryckligen att om någon kommer
            till socialtjänsten och ber om hjälp ska myndigheten göra en utredning.
            När man gör en utredning om en underårig ska myndigheten informera
            den som det berör. Så står det i lagtexten. Det betyder att socialtjänsten
            är skyldig att informera den unga kvinnans föräldrar om att hon
            har kommit till socialtjänsten för att be om hjälp mot sina föräldrar.
          </note>
          <note>
            Morgan Johansson sade alldeles nyss att barn har rättigheter
            även om de kommer i konflikt med sina föräldrar. Ja, men det har
            de ju inte när vi har en sådan lagstiftning. Kvittot på en sådan
            upplysning kan ibland vara förfärande!
          </note>
          <note>
            Tänk, om den mördande flickan Pela hade kunnat ha det samtal
            som hon faktiskt hade med socialtjänsten i lugn och ro utan att
            socialtjänsten informerade
          </note>
          <note>
            Pelas föräldrar. Då hade hon kanske varit i livet i dag, det
            vet vi inte. Men kan socialtjänstministern tänka på detta utan
            att vilja ändra lagen, utan att vilja göra den förändring som
            krävs för att socialtjänsten ska kunna göra ett undantag och begära
            hos länsstyrelsen att inte behöva meddela flickans föräldrar?
          </note>
          <note>
            Herr talman! Det finns mycket att säga om denna proposition.
            Vi får väl återkomma i replikskiftena så småningom, men detta
            är några av de absolut viktigaste punkterna som jag ville jag
            upp.
          </note>
          <note>
            Jag och Moderaterna ställer oss självfallet bakom samtliga reservationer
            som vi har vårt namn under, men för tids vinnande yrkar jag bifall
            till reservation nr 1.
          </note>
          <note>
            Anf. 5 Statsrådet MORGAN JOHANS-
          </note>
          <note>
            SON (s) replik:
          </note>
          <note>
            Herr talman! Jag tvivlar inte på att Magdalena
          </note>
          <note>
            Anderssons engagemang i dessa frågor. Däremot tvivlar jag kanske
            på hennes sätt att lösa dem och hennes sätt att få det att gå
            ihop med övrig moderat politik.
          </note>
          <note>
            Jag träffar väldigt många socialarbetare, socionomer, och stöter
            ibland på kravet på legitimering av socionomer. Det finns en utredning
            på gång inom
          </note>
          <note>
            Högskoleverket och Socialstyrelsen för att se vilka kvalitetskrav
            som behöver ställas på den nya utbildningen.
          </note>
          <note>
            Men när jag träffar socialsekreterarna säger de att det inte
            det är det som de vill se i första hand, utan de vill i första
            hand se en omprioritering av samhällets resurser, så att vi blir
            bättre på att satsa på deras verksamhet, så att de får färre ärenden
            på sina bord och så att de kan klara av att sitta ned de många
            gånger extra timmarna med de flickor som du talar om i stället
            för att bara jaga från ärende till ärende.
          </note>
          <note>
            Nu talar Magdalena Andersson om andra saker, för hon vill inte
            prata om resursfrågan. Och det förstår jag, därför att hon får
            det inte att gå ihop med den övriga moderata politiken. År efter
            år ser vi förslag om nedskärningar från Moderaternas sida i just
            de kommuner som sedan ska stå för resurserna till bland annat
            socialtjänsten. Om Magdalena Andersson ska vara trovärdig i debatten
            om att lyfta socialtjänsten och socialarbetarnas villkor, måste
            hon nog först ta en kamp inom sitt parti. Lägg åt sidan alla de
            där skattesänkningarna som ni hela tiden driver och prioritera
            i stället socialtjänstens och kommunernas verksamhet!
          </note>
          <note>
            Då tror jag att det blir mycket lättare att flytta fram positionerna
            också för de mest utsatta barnen.
          </note>
          <note>
            Anf. 6 MAGDALENA ANDERSSON (m)
          </note>
          <note>
            replik:
          </note>
          <note>
            Herr talman! Det är tråkigt att jag i stället för svar på de
            frågor jag ställer får gammal vanlig socialdemokratisk retorik
            i halsen. Har man inga svar så pratar man om någonting annat.
            Så är det ju naturligtvis.
          </note>
          <note>
            Jag förstår att statsrådet inte har svar på de frågor jag ställde.
          </note>
          <note>
            Vill inte statsrådet att det ska vara en kvalitetssäkring för
            socionomerna? Vill inte statsrådet att man ska kunna göra husrannsakan
            hos barn som vistas i olämpliga miljöer? Vill inte statsrådet
            att flickor från hedersrelaterade miljöer ska kunna gå till socialtjänsten
            och få hjälp utan att mamma och pappa blir informerade om det?
            Berätta om detta för oss!
          </note>
          <note>
            Anf. 7 Statsrådet MORGAN JOHANS-
          </note>
          <note>
            SON (s) replik:
          </note>
          <note>
            Herr talman! Jag vet inte vad det var för frågor som jag inte
            svarade på. Jag berörde auktorisationen, legitimeringen av socionomer.
            Jag berättade också om den översyn som pågår inom Utbildningsdepartementet
            och som Högskoleverket och Socialstyrelsen genomför.
          </note>
          <note>
            När det gäller frågan om att träffa socialsekreterare har vi
            haft en interpellationsdebatt för inte så länge sedan där jag
            bland annat pekade på Socialstyrelsens riktlinjer för hur socialtjänsten
            ska hantera de här fallen. Där finns mycket klara linjer, där
            det handlar om att man kan träffa sin socialsekreterare för ett
            förberedande samtal. Frågan är då när man ska informera föräldrarna
            och inte. Detta har varit oklart tidigare. Nu har vi en klarhet
            i det i och med att vi har nya riktlinjer på plats.
          </note>
          <note>
            Jag vill ändå fråga Magdalena Andersson om hon inte finner det
            lite besvärande att hon gärna vill fortsätta att driva frågan
            om att lyfta socialarbetarnas och socialtjänstens villkor men
            inte har några pengar, därför att alla de pengar som hon skulle
            vilja satsa på detta har i stället gått till moderata skattesänkningar.
          </note>
          <note>
            Är inte det ett bekymmer för henne inom sitt parti?
          </note>
          <note>
            Anf. 8 MAGDALENA ANDERSSON (m)
          </note>
          <note>
            replik:
          </note>
          <note>
            Herr talman! Jag har inga problem, men jag tror att Morgan Johansson
            har problem. I vårt budgetförslag finns det pengar inom det sociala
            området, avsevärt mycket mer än vad Morgon Johansson har i sin
            budget. Vi avsätter pengar för handikappade, för valfrihet i äldreomsorgen
            och för mer forskning och utveckling. Jag har inte de bekymmer
            som Morgan
          </note>
          <note>
            Johansson har.
          </note>
          <note>
            Men jag ser ett bekymmer när vi pratar om de här barnen. Jag
            ser ett bekymmer med att man inte lyssnar på Sveriges socionomers
            riksförbund, som själva säger att de tycker att det är viktigt
            att ha en kvalitetssäkring. Ett visst antal års erfarenhet av
            arbete med barn, en viss grundutbildning och så vidare ska ge
            en legitimation och en kvalitetssäkring av det arbete som utförs.
          </note>
          <note>
            Jag kan tänka mig att i den lilla kommunen Aneby i Småland med
            7 000 invånare sker inte så förfärligt många omhändertaganden.
            Hur ofta och med vilken kvalitet kan då en socialsekreterare där
            göra jobbet?
          </note>
          <note>
            Kanhända skulle man ha ett samarbete med någon annan kommun om
            man visste att för detta tunga, svåra arbete ställs det så höga
            krav på dessa personer.
          </note>
          <note>
            Jag tycker att det är ganska rimligt att man ska kunna ställa
            väldigt höga krav på dem som ska göra ett underlag som kanske
            förändrar livet för en hel familj.
          </note>
          <note type="speaker">
            Anf. 9 MARITA ARONSON (fp):
          </note>
          <note>
            Herr talman! Herr talman! Det är ett mycket viktigt betänkande
            som vi diskuterar i dag om en grupp barn som ofta inte har möjlighet
            att göra sina röster hörda och som är mycket beroende av de vuxna
            som finns kring dem. Ibland kallar vi dem de glömda barnen.
          </note>
          <note>
            Trots att vi antagit en barnkonvention som ska ta till vara barns
            behov och trots att vi har en socialtjänstlag som också fokuserar
            på barn, återstår det mycket för att vissa barn i dagens Sverige
            ska få sina grundläggande behov tillfredsställda och rätt till
            en miljö som ger trygghet och tillit.
          </note>
          <note>
            Ett exempel: Jag lärde känna Eva när hon var fyra år. Hon bodde
            då med en missbrukande mamma men hade redan då varit omhändertagen
            i två olika familjehem. Under en nykter period hade mamman fått
            hem Eva igen, men vid en ny missbruksperiod placerades Eva i ett
            tredje familjehem. Återigen kom flickan hem efter några år, då
            det fungerade lite bättre hemma. Men ännu en gång kom mamman in
            i en missbruksperiod. Då gick flickan själv till slut till socialförvaltningen
            och sade: Jag måste ha stöd. Jag klarar inte av att bo hemma.
            Hon kom då till sitt fjärde familjehem. Under tiden hade två hundar
            omhändertagits för att flickans mamma inte skötte dem, medan flickan
            fick bo kvar i misären.
          </note>
          <note>
            Med detta som bakgrund vill jag säga att vi i
          </note>
          <note>
            Folkpartiet är mycket positiva till mycket som finns i detta
            betänkande och i propositionen, och som förhoppningsvis gör att
            en liknande sönderhackad och otrygg tillväxt som Eva fick uppleva
            inte ska behöva drabba någon framöver - om nu ord blir handling.
            Vi ser inte alltid prov på det från den socialdemokratiska regeringen,
            utan det är mycket ord men lite handling ibland. Men vi hoppas
            på det.
          </note>
          <note>
            Det behövs en lagstadgad skyldighet för socialtjänsten, hälso-
            och sjukvården, skolan och så vidare att samverka med samhällsorgan,
            organisationer och andra som berörs i frågor som rör barn som
            far illa eller riskerar att fara illa. Det är bra.
          </note>
          <note>
            Det är också bra att anmälningsskyldigheten har lyfts fram i
            betänkandet. Det är viktigt att erinra olika personalkategorier
            som kommer i kontakt med barn och föräldrar om att de verkligen
            ska göra anmälningar. I dag görs det väldigt få anmälningar.
          </note>
          <note>
            Vi har också i en motion sagt att man behöver se över frågan
            om straffansvar för enskilda som underlåter att göra en anmälan
            till socialnämnden. Det behövs också mer kunskap om barns behov
            behov bland personalen. Det känns bra att det har fokuserats på
            detta i betänkandet.
          </note>
          <note>
            Barn som far illa i hemmet far ofta också illa i skolan. Vi anser
            därför att de stängda dörrarna mellan skolans elevvård och socialtjänsten
            måste öppnas.
          </note>
          <note>
            Här behövs förändringar i socialtjänstlagen, som vi också har
            motionerat om men inte fått igenom.
          </note>
          <note>
            Barnperspektivet ska stärkas, står det i betänkandet, och det
            är bra. Det talas om barns bästa. Vad nu barns bästa är vet inte
            jag, och jag tror inte att någon vet det riktigt. Här skulle vi
            behöva en rejäl diskussion framöver om vad som är det bästa för
            barn. Det är svårt att säga det ibland.
          </note>
          <note>
            Den unges vilja ska höras med beaktande av ålder och mognad,
            och det tycker jag är alldeles utmärkt.
          </note>
          <note>
            Det tydliggörs också att såväl fysisk som psykisk misshandel
            kan utgöra risk för barnens hälsa och utveckling. Det är alltså
            barnets behov som man ska se till i första hand, inte till vuxnas
            behov, vilket jag tyvärr har sett vid många omhändertaganden när
            man har tittat på hur man ska handskas med barns liv framöver.
          </note>
          <note>
            Om barnet blivit omhändertaget och placerat i familjehem står
            det i förslaget att en speciell prövning ska ske när barnet varit
            placerat i tre år. Jag tror att det är bra, men inte bra för alla.
            Jag tror att det är lite farligt att det står så. När prövningen
            ska ske måste bero på barnets situation och ålder. Tre år är ju
            en lång tid för ett litet barn som placeras när det är nyfött,
            men förstås en kortare tid för en 15-åring som placeras. Det är
            väl bra att man gör en ordentlig koll, men man behöver säkert
            ha lite variationer.
          </note>
          <note>
            Vi ser också fram mot den utredning som ska leda till en samlad
            nationell handlingsplan för den sociala barn- och ungdomsvården
            och som ska ta ett helhetsgrepp. Jag hoppas verkligen att det
            kommer att bli ett helhetsgrepp. Det är lätt att säga det ordet
            men svårare att förverkliga detta. Det är också bra att det här
            arbetet, såvitt jag förstår, har satts i gång.
          </note>
          <note>
            Folkpartiet har också föreslagit att tillsynen över familjehemmen,
            i likhet med tillsynen över hem för vård och boende, ska överföras
            till de kommuner där familjehemmen är belägna. Man får då en bättre
            möjlighet till tillsyn över familjehemmen. Jag vet att väldigt
            många barn från Göteborg är placerade i
          </note>
          <note>
            Norrland. Det är inte så lätt för socialtjänsten i Göteborg att
            utöva denna tillsyn.
          </note>
          <note>
            Både Rädda Barnen och BRIS har i olika rapporter visat på att
            barnfattigdomen i Sverige är stor. Barn med ensamstående mödrar
            och barn till utrikes födda utgör fortfarande en massiv andel
            av de ekonomiskt utsatta. Att inte ha kläder till skolavslutningen
            eller pengar till skolutflykten är en verklighet för väldigt många
            barn i dagens Sverige. Folkpartiets mål är att barnfattigdomen
            ska halveras under mandatperioden, vilket också regeringen formulerade
            som mål i vårpropositionen 2001, men föga har hänt. Vi vill se
            en plan för hur man har tänkt sig att få ned barnfattigdomen,
            inte att man bara lovar detta. Därför yrkar jag bifall till reservation
            5 under punkt 3.
          </note>
          <note>
            Folkpartiet yrkar också på en bättre utbildning för socionomer.
            I dag är utbildningen alldeles för grund, övergripande och generell.
            Eftersom det för närvarande tydligen pågår en översyn av socionomutbildningen,
            som ska redovisas i oktober 2003, avvaktar vi denna och får återkomma
            om vi inte blir nöjda med den.
          </note>
          <note>
            Vi har i en motion också tagit upp att socialtjänstlagen bör
            kompletteras med en bestämmelse om att en underrättelse ska ske
            utan dröjsmål till vårdnadshavaren om en utredning startar enligt
            lagrummet.
          </note>
          <note>
            Folkpartiet tycker samtidigt - och det vet Morgan
          </note>
          <note>
            Johansson eftersom jag har interpellerat i denna fråga
          </note>
          <note>
            - att det ska finnas möjlighet att i undantagsfall utreda ett
            barns eller en ungdoms situation utan att informera vårdnadshavarna
            om detta. Socialtjänsten bör om barnet kan antas vara utsatt för
            ett allvarligt hot från vårdnadshavare, såsom sker till exempel
            vid hedersrelaterat våld eller hot om våld, kunna utreda detta
            under sekretess. Socialnämnden bör kunna ansöka om dispens för
            detta hos länsrätten.
          </note>
          <note>
            Jag har även, som sagt, tagit upp detta i en interpellation,
            men jag fick tyvärr inget positivt svar på den. Kanske har Morgan
            Johansson tänkt vidare i frågan, så att jag kan få ett positivare
            svar i dag. Det skulle glädja mig, många socialsekreterare och
            förstås även de ungdomar som har de här bekymren. En flicka som
            lever under sådana här hot ställs i en svår situation när hon
            uppsöker socialtjänsten och vill ha hjälp.
          </note>
          <note>
            Mer forskning om barn som far illa behövs, framför allt om vilka
            konsekvenserna blir och om vilken typ av behandling som de som
            utsätts för svåra situationer behöver. Många barn har skavsår
            i själen efter att ha bevittnat slagsmål och våld under långa
            tider, efter att ha utsatts för incest och så vidare. Detta sitter
            ofta i hela livet och påverkar dem som vuxna i deras relationer
            om de inte får hjälp tidigt. Det är viktigt med tidig upptäckt
            i daghem och skola, och därför bör utbildning av personalen vara
            ett krav.
          </note>
          <note>
            Både socialutskottet och justitieutskottet har tillstyrkt regeringens
            förslag till ny straffskärpningsgrund, vilket är bra för sådana
            fall där brottet varit ägnat att skada tryggheten och tilliten
            hos ett barn i dess förhållande till en närstående person. Däremot
            har vi tyvärr inte fått igenom vårt krav på att regeringen bör
            arbeta fram förslag till hur barnets rättsliga ställning i familjevåldssituationer
            kan stärkas och belysa frågan om barnets brottsofferstatus.
          </note>
          <note>
            Så till sist några ord om barn i asylprocessen och mottagandet
            av flyktingbarn. Mer om detta kommer vi att få höra senare under
            debatten. Här måste en förbättring ske. Dagligen kan vi läsa om
            eller höra i massmedier om hur barn far illa i dessa situationer.
          </note>
          <note>
            Här måste vi ta ett större tag.
          </note>
          <note>
            Det finns väldigt mycket som behöver rättas till, sade Morgan
            Johansson, och det håller jag med om.
          </note>
          <note>
            Jag hoppas också att vi kan försöka hjälpas åt med detta. Barn
            ska inte behöva fara illa i dagens Sverige.
          </note>
          <note>
            Herr talman! Det som hjärtat är fullt av talar man om. Barns
            utsatthet i vår tid engagerar mig väldigt mycket. Folkpartiet
            vill ställa sig bakom mycket i det här betänkandet och står bakom
            sina reservationer.
          </note>
          <note>
            Jag yrkar, som sagt, bifall bara till en av dem, nämligen reservation
            5 under punkt 3.
          </note>
          <note type="speaker">
            Anf. 10 ULRIK LINDGREN (kd):
          </note>
          <note>
            Herr talman! Kristdemokraternas mening är att barnets intresse
            alltid ska sättas främst i alla lägen.
          </note>
          <note>
            Socialutskottets betänkande Stärkt skydd för barn i utsatta situationer
            har samma avsikt. Kanske går det rent av med betänkandet att lyfta
            fram barnens position något. Det kan gälla möjligheterna att ingripa
            i tid. Alla har länge talat om vikten av ett ingripande i tid
            för barnet och om hur vi ska hitta metoder för detta och få fram
            attityder som leder till ett ingripande i tid.
          </note>
          <note>
            Jag tror också att betänkandet innebär framsteg.
          </note>
          <note>
            Det blir en lagstadgad skyldighet att samverka i frågor som rör
            barn som far illa. Det är inte fråga om enbart den gamla vanliga
            samverkan som sker med skolan och socialen utan också om att sådana
            organ som kriminalvården involveras och får lagstadgad skyldighet
            att samverka. Jag tror att det kan vara ett fall framåt för barnets
            intresse.
          </note>
          <note>
            Också det faktum att anmälningsskyldigheten när barn misstänks
            fara illa utvidgas är rimligen ett framsteg för barnet. Vi välkomnar
            också att det blir en nationell handlingsplan för den sociala
            barna- och ungdomsvården. Jag tror att det är en välplacerad åtgärd,
            som på många områden kan lyfta fram barnets position.
          </note>
          <note>
            Detsamma gäller införandet av en ny straffskärpningsgrund i brottsbalken.
            Om brottet varit ägnat att skada tryggheten och tilliten hos ett
            barn i dess förhållande till en närstående person, ska skäl till
            skärpt straffgrund föreligga.
          </note>
          <note>
            Kristdemokraterna instämmer därför i det mesta som regeringen
            och socialutskottet föreslår, dock inte till fullo i förslaget
            att socialnämnden särskilt ska överväga om det finns skäl att
            ansöka om överflyttning av vården när ett barn har varit placerat
            i samma familjehem under tre år. Vi föreslår ett "bör" i stället
            för ett "ska" när det gäller detta övervägande. Det är inte vare
            sig ur barnets intresse eller i någon annans intresse rimligt
            att ett sådant övervägande ska ske just efter tre år.
          </note>
          <note>
            Vi menar att övervägande om överflyttning av vårdnaden ska finnas
            med löpande över tid i socialnämndens uppföljning. Man ska varje
            halvår göra en avstämning och en rapportering till socialnämnd
            av hurdan situationen är. Ska det anges en tidpunkt för när ett
            övervägande ska ske är det inte rimligt att använda ordet "ska",
            men det kan måhända värderas som en detalj i sammanhanget.
          </note>
          <note>
            Kristdemokraterna har utöver betänkandet ett antal förslag och
            har uttryckt stort intresse och engagemang för dessa frågor under
            allmänna motionstiden.
          </note>
          <note>
            Vi uttrycker i våra reservationer en hel del som innebär en högre
            ambitionsnivå än vad som nås nu. Jag står naturligtvis alla dessa
            reservationer, men jag begränsar mig i den här riksdagsbehandlingen
            till att yrka bifall till reservationerna 10 och 18.
          </note>
          <note>
            Utskottets majoritet väljer att avspisa ett antal motioner med
            motivet att en nationell handlingsplan för den sociala barna-
            och ungdomsvården ska tas fram och att det pågår mycket i motionernas
            anda.
          </note>
          <note>
            Det ligger naturligtvis ofta mycket i ett sådant resonemang,
            men då och då är det olyckligt och onödigt.
          </note>
          <note>
            Dels vet vi inte när den här handlingsplanen kommer att föreligga.
            Morgan Johansson säger att det sker om två år, men vi vet faktiskt
            inte när den här nationella handlingsplanen kommer att vara i
            funktion ute i kommunerna. Vi tappar tid i arbetet för utsatta
            barn.
          </note>
          <note>
            Dels vet vi inget om vad som faktiskt kommer ut av konkreta förslag
            i den nationella handlingsplanen.
          </note>
          <note>
            Kommer verkligen det som vi i dag behandlar med som konkret innehåll
            i handlingsplanen? Jag blir inte riktigt klar över det när jag
            läser propositionens text om avsikten med en nationell handlingsplan.
            Risken är sålunda den att riksdagen helt i onödan nu missar ett
            tillfälle att flytta fram barnens position i samhället.
          </note>
          <note>
            Kristdemokraterna anser att vi måste bli mycket bättre på att
            i tid upptäcka barn i utsatta situationer och att vid den upptäckten
            veta vad som ska göras och faktiskt göra det. Vi vet alla i princip
            att det gäller att handla så. Om vi gör det kan vi bespara ett
            barn och många närstående mycket lidande, och samhället har i
            dess helhet stora pengar att vinna på att i tid stoppa sociala
            missförhållanden. Men det fattas fortfarande mycket när det gäller
            att ha kunskap och kompetens på plats när det verkligen bränner
            till exempelvis i skolan när ett allvarligt missförhållande anas,
            så att det faktiskt blir ett välriktat ingripande.
          </note>
          <note>
            Detta anser också Barnombudsmannen.
          </note>
          <note>
            Barnombudsmannen anser att det inte ingrips i tid för utsatta
            barn trots att missförhållandena redan är kända. Ansvarig minister
            Morgan Johansson frågar sig om vi ingriper i tid och tillsätter
            en utredning som ska arbeta i två år. Jag vill påstå att vi egentligen
            vet att det inte ingrips i tid och att vi därför behöver en omedelbar
            och snabb mobilisering. Det vi i dag kan göra ska vi föregripa
            den nationella handlingsplanen med och försöka göra.
          </note>
          <note>
            Visst pågår det aktiviteter. Men det som redovisas handlar ofta
            om steg två, som jag vill uttrycka det:
          </note>
          <note>
            Vad ska vi göra när ett ingripande har gjorts? Den nationella
            handlingsplanen handlar i hög grad om just steg två. Men vad ska
            vi göra dessförinnan för att få ett tillslag när behov föreligger?
            Därför har vi i vår reservation nr 2 formulerat att det behövs
            en mer samlad genomgång och analys samt förslag på insatser för
            barn i riskzon.
          </note>
          <note>
            I reservation nr 18, som jag yrkar bifall till, talar vi för
            utbildning och metoder för dem som kommer i kontakt med barn och
            vikten av att det i varje kommun finns genomtänkta rutiner och
            handlingsplaner för när och hur en anmälan ska göras. Vi måste
            få en analys av varför anmälningarna är så få som de faktiskt
            är. Allt detta för att vi ska hitta fram i tid till barnet.
          </note>
          <note>
            Herr talman! I alla sammanhang anser vi att det är nödvändigt
            och klokt att arbeta med ett familjeperspektiv. Det ligger i barnets
            intresse att ta till vara de resurser som kan finnas även i ett
            mycket struligt föräldraskap. Om föräldrarna är helt hopplösa
            kan man ta till vara andra släktingar eller andra familjen närstående
            personer. De kan vara mycket värdefulla för barnet.
          </note>
          <note>
            Vi har sett en utveckling av nätverksarbete - ofta kallar vi
            det familjerådslag - där man försöker ta till vara hela familjen.
            Det har av många omvittnats som mycket värdefullt. Vi har sett
            en utveckling av familjecentraler där flera professioner och frivilliga
            organisationer kommer samman. Det har också varit framgångsrikt.
            Det har gett inte minst socialtjänsten en naturligt kontaktyta
            mot familjer med bekymmer.
          </note>
          <note>
            Det har betytt att socialtjästen av de behövande inte upplevts
            som ett hot utan som ett stöd. I bästa fall har kanske därmed
            ett skiljande av barnet från föräldrarna kunnat undvikas. Man
            har på plats i naturlig kontakt kunnat bistå familjen tillräckligt
            för att nå en mer stabil situation.
          </note>
          <note>
            I reservation nr 10 talar vi därför klokt nog om rätten till
            familjerådslag eller annan arbetsmodell som i likhet med familjerådslag
            tar till vara de närståendes resurser. Beträffande familjecentraler
            säger vi i reservation nr 16 att regeringen bör ta initiativ till
            att huvudmännen stimuleras att bygga upp och utveckla familjecentraler
            i varje kommun.
          </note>
          <note>
            Sedan har vi också noterat att allting är gratis i detta sammanhang.
            Det som föreslås ska inte behöva kosta någonting. Det kan ibland
            låta träffande. Jag tror att man i mångt och mycket kan göra saker
            utan att det behöver kosta. Men ska man exempelvis göra allvar
            av lagkravet - och det ska vi ju - om samverkan är det klart att
            det kostar för de parter som ska bedriva en samverkan värd namnet.
          </note>
          <note>
            Det är också en fråga till minister Morgan Johansson. Hur kommer
            det sig att allting i detta sammanhang inte behöver kosta någonting?
          </note>
          <note>
            Anf. 11 Statsrådet MORGAN JOHANS-
          </note>
          <note>
            SON (s) replik:
          </note>
          <note>
            Herr talman! Jag lyssnade särskilt noga när Ulrik
          </note>
          <note>
            Lindgren talade om vikten av att ingripa i tid. Det är en del
            av den svåraste problematiken just nu att vi i alltför stor utsträckning
            och ofta upptäcker att samhällets institutioner och för den delen
            också vuxna har låtit det gå för långt och inte ingripit i tid.
          </note>
          <note>
            Vi försöker ta hand om det genom den anmälningsskyldighet som
            vi har talat som tydliggörs och utvidgas. Det är ett sätt att
            försöka få in signaler till socialtjänsten i tid innan saker och
            ting fullständigt spårar ur. Det kan till exempel gälla utsatta
            barn eller barn som utsätts för sexuella övergrepp och misshandel.
            Men det gäller också unga som är på väg att hamna i missbruk och
            kriminalitet. Det är en signal om att vi försöker att utvidga
            och bli bättre på att upptäcka dessa fall.
          </note>
          <note>
            Jag vill också peka på ett annat förslag som är på väg och som
            vi skriver om i propositionen. Det är ett förslag till ett system
            för dödsfallsutredningar som vi tänker ge Socialstyrelsen i uppdrag
            att utreda möjligheterna för att ta fram i Sverige. Det är ett
            system där vi går igenom de fall där det verkligen har gått snett
            när barn dör till följd av våld och övergrepp.
          </note>
          <note>
            Vi ska bli mycket bättre på att ställa oss frågan:
          </note>
          <note>
            Vad gick snett innan? När kunde samhället ha ingripit tidigare?
            Vad kunde man ha gjort tidigare? Det finns system för det i en
            del delstater i USA som vi är intresserade av att titta på och
            också kunna genomföra i
          </note>
          <note>
            Sverige. Det är en del i ett sätt att bli bättre på att lära
            sig hur samhället ska kunna ta hand om dessa fall på ett bättre
            sätt än tidigare.
          </note>
          <note type="speaker">
            Anf. 12 ULRIK LINDGREN (kd) replik:
          </note>
          <note>
            Herr talman! Jag tycker att vidgad anmälningsskyldighet och initiativet
            om dödsfallsutredning är vällovligt, Morgan Johansson. Men det
            som Barnombudsmannen och många andra har pekat på och som vi också
            om vi ska vara ärliga känner av lite till mans är att runtom i
            vardagverkstan i kommunerna fattas det mod att anmäla i tid.
          </note>
          <note>
            Många kommuner har egentligen heller inte beredskap. Vad gör
            vi när en anmälan dyker upp? Vilka metoder ska vi ta till? Hur
            är handlingsplanen? Vad ska socialkontoret nu göra för någonting?
            Vad ska skolan göra med en anmälan som har kommit in?
          </note>
          <note>
            Vem ska de kontakta? Det fattas mycket om alla möjliga elementa
            runt en anmälan i kommunerna.
          </note>
          <note>
            Detta talar vi om i vår reservation.
          </note>
          <note>
            Det är oundvikligt att i detta sammanhang beröra resursfrågan.
            Vi har en allt tunnare linje, vill jag påstå, i kommunerna. Det
            är allt skakigare. Kommunerna sparar in på diverse resurser som
            skulle ha stor betydelse för att se barnet i tid. Det gäller de
            elevvårdande resurserna med mera.
          </note>
          <note>
            Det håller inte att enbart i alla sammanhang säga:
          </note>
          <note>
            Det kostar inte. Det ligger inom normalt beteende och normalt
            åliggande för befattningshavarna i kommunerna att de ska sköta
            jobbet med att anmäla i tid. Det går inte att undvika frågan om
            resurser för dem som är berörda.
          </note>
          <note>
            Anf. 13 Statsrådet MORGAN JOHANS-
          </note>
          <note>
            SON (s) replik:
          </note>
          <note>
            Herr talman! Det grundläggande är just att försköka upptäcka
            dessa fall tid och skapa ett system, strukturer och en ordning
            där alla vet precis vad som ska ske när man får in en anmälan
            och vilka insatser som fungerar bäst.
          </note>
          <note>
            Jag tycker möjligen att Ulrik Lindgren underskattar socialarbetarkåren
            något när han säger att de inte riktigt vet hur man ska hantera
            det. Det är väldigt tydligt i deras utbildning hur man ska göra.
            Däremot kan det finns brister på annat sätt.
          </note>
          <note>
            En fråga som jag ägnar mig en del åt nu är frågan om vidareutbildning.
            Efter det att man har gått ut från socialhögskolan och sedan hamnar
            i yrkeslivet har man fortfarande alltför lite av kontakt med den
            nya i forskningen och lärandet på våra socialhögskolor som ju
            sker vartenda år.
          </note>
          <note>
            Vi har därför ett projekt på Socialstyrelsen som heter Kunskapsutveckling
            inom socialtjänsten där det också finns delprojekt som handlar
            om att öka kontakten mellan socialtjänst och universitet.
          </note>
          <note>
            Det gäller kopplingen mellan de yrkesverksamma socialsekreterarna
            å ena sidan och socialhögskolorna å den andra sidan för att förbättra
            det livslånga lärandet också för socialarbetarkåren. Det är en
            viktig sak att peka på.
          </note>
          <note>
            När det gäller resursfrågan hade vi en diskussion alldeles nyss
            där jag lyfte fram detta och sade att samhället måste prioritera
            den offentliga sektorn generellt och socialtjänsten speciellt
            i stället för att lägga ut resurser på skattesänkningar. Det är
            den socialdemokratiska positionen, och den är ganska klar. Jag
            är ibland lite osäker på vilken Kristdemokraternas position i
            den prioriteringen är.
          </note>
          <note>
            Sedan ska vi inte heller glömma bort att om vi blir bättre på
            det sociala arbetet och ingriper i tid slipper vi kanske så småningom
            många kostnader till följd av placeringar av unga som hamnat snett
            i tillvaron. Det ska man också - om man bara talar ekonomi - väga
            in.
          </note>
          <note type="speaker">
            Anf. 14 ULRIK LINDGREN (kd) replik:
          </note>
          <note>
            Herr talman! Jag tror att ministern allvarligt underskattar hur
            skakigt det är i ett antal kommuner. I
          </note>
          <note>
            många glesbygdskommuner finns vissa perioder ingen behörig socialsekreterare
            tillgänglig som kan arbeta med dessa frågor. Så ser det ut i kommunerna
            i
          </note>
          <note>
            Vardags-Sverige i dag.
          </note>
          <note>
            En detaljfråga som man kan ta upp gäller vår tidigare diskussion
            om legitimering av socionomer. Nu stannade inte utskottet vid
            det som bland annat Moderaterna krävde, och som flera andra också
            varit inne på. Men man kan fråga sig om det ändå inte vore lämpligt
            att vi nu fick ett regerings-ja från ministern om att man måste
            uppställa ett antal behörighetskrav för de människor som ska arbeta
            på socionomernas tjänster för att på så sätt få en bättre kvalitet
            i arbetet med utsatta barn.
          </note>
          <note>
            Beträffande skattehöjning har Socialdemokraterna tillsammans
            med sina partner under den gångna mandatperioden massivt sänkt
            ett antal skatter. Vi är också för ett antal skattesänkningar.
            Vi har alltså det problemet gemensamt att vi både ska sänka skatter
            som ibland är skadliga och samtidigt söka behålla ett antal skatter
            för att få resurser till en bevarad välfärd.
          </note>
          <note>
            Socialdemokraterna gör både-och. De sänker somliga skatter, bevarar
            andra och höjer ytterligare andra.
          </note>
          <note>
            På samma sätt gör vi i vår politik. Sammantaget ger vi statsbidragsmässigt
            mer resurser i vår budget till kommunerna nästa år och därpå följande
            år - och har gjort så under en följd av år - än vad Socialdemokraterna
            gör.
          </note>
          <note type="speaker">
            Anf. 15 GUNILLA WAHLÉN (v):
          </note>
          <note>
            Herr talman! Barn och ungdomar i Sverige har generellt sett ett
            bra liv och goda uppväxtförhållanden. De har föräldrar som ger
            dem kärlek, trygghet, fostran och stöd under deras barndom.
          </note>
          <note>
            Barn och ungdomar har rättigheter. De har rätt att bli lyssnade
            på, rätt att inte bli mobbade vare sig psykiskt eller fysiskt,
            rätt att inte bli hotade eller misshandlade, rätt till sin kropp
            och sin sexualitet, rätt till integritet och rätt att leva i ett
            socialt sammanhang med föräldrar, syskon och kamrater.
          </note>
          <note>
            Tyvärr far barn också illa. Det är ett faktum som vi inte får
            blunda för, och det finns ett stort engagemang i kammaren och
            i utskottet för att förbättra situationen för utsatta barn och
            deras närstående.
          </note>
          <note>
            Alltför många barn utsätts för kränkningar och våld i olika former
            eller lever i familjer där misshandel, missbruk, sjukdom och djupa
            kriser gör att föräldrarna inte förmår ta ansvar för barnet -
            eller helt åsidosätter det.
          </note>
          <note>
            Alla barn är beroende av sina föräldrars eller närståendes förmåga
            att visa dem respekt och ge dem trygghet och omvårdnad. Därför
            kan de barn som inte får detta betecknas som särskilt utsatta
            barn vilka behöver stärkt skydd och stöd från det nätverk som
            samhället byggt upp.
          </note>
          <note>
            Det finns dock brister och hål i detta nätverk.
          </note>
          <note>
            Asylsökande och ensamkommande barn, vars föräldrar inte förmår
            ta ansvar för dem, är en mycket utsatt grupp. Barnen har kommit
            till ett främmande land med ett främmande språk och en främmande
            kultur.
          </note>
          <note>
            De har lämnat sitt hem och sina släktingar. De kan bära med sig
            erfarenheter som vi vuxna i Sverige inte ens kan föreställa oss.
            Deras behov av trygghet och säkerhet i Sverige behöver därför
            stärkas.
          </note>
          <note>
            Barn som av olika skäl är placerade i fosterhem och på institution
            kan ha tappat sin grundläggande tillit och trygghet. Många gånger
            har de bytt hem och vardagsmiljö ett antal gånger. Dessa barn
            skulle behöva någon som hjälpte dem att bevara deras rättigheter.
            De skulle behöva ett stöd i form av ett personligt ombud som inte
            representerar socialtjänsten eller vårdnadshavaren utan barnen,
            alltså någon som lyssnar på barnen. De behöver en vän för livet.
          </note>
          <note>
            Barnhemsbarnet Rasmus hade Oskar som sin förtrogne. Oskar brydde
            sig om Rasmus fast han rymde från barnhemmet, och tog tillbaka
            honom dit. Emil hade Alfred, och Pippi skulle ha behövt någon
            vuxen som gav trygghet när mamma var i himlen och pappa på en
            söderhavsö.
          </note>
          <note>
            Även ungdomar kan behöva stöd av en person utanför kretsen av
            vårdnadshavare och socialtjänst.
          </note>
          <note>
            Herr talman! Antalet barn som får stöd av socialtjänsten ökar.
            Antalet familjehem och institutionsplaceringar ökar, och barn
            köar till barnpsykiatrin. Orsaken till varför vissa barn har dessa
            symtom är inte helt klarlagd, men vi vet att komplexiteten är
            stor. Vi vuxna och olika samhällsinstitutioner måste därför ta
            detta på allvar. Barns och ungdomars rätt att få det skydd och
            stöd och den hjälp de behöver är absolut.
          </note>
          <note>
            Det behövs en samlad analys av förhållandena och resultaten av
            den sociala barn- och ungdomsvården i landet. Kunskapen om vilka
            medel och metoder som är de bästa för den enskilda flickan eller
            pojken måste öka. Kvaliteten, dokumentationen och tillsynen bör
            förbättras rejält. Därför, herr talman, välkomnar jag och Vänsterpartiet
            arbetet med den nationella handlingsplan som ska sättas i gång
            inom den sociala barn- och ungdomsvården. Det är viktigt att den
            förverkligas och presenteras för riksdagen.
          </note>
          <note>
            Herr talman! Jag yrkar bifall till reservation 6,
          </note>
          <note>
            Barn i ekonomiskt utsatta familjer.
          </note>
          <note>
            Ett barns tillgång till välfärd och samhällets nätverk har ett
            klassperspektiv. Fattiga barn har fattiga föräldrar. Barnbidrag
            och bostadstillägg, liksom andra ekonomiska välfärdsformer, klarar
            inte alltid av att kompensera för detta och bekämpa barnfattigdomen.
            Fattiga barn kan i vissa fall inte nyttja många av de fritids-
            och kulturaktiviteter som de så väl behöver för sin hälsa och
            sitt välbefinnande.
          </note>
          <note>
            När kommuner vidtar sparåtgärder drabbar det ofta kultur- och
            fritidsverksamheten. Det finns även indikationer på att kultur-
            och fritidsverksamhet som särskilt intresserar flickor får sämre
            och lägre bidrag än aktiviteter som utövas av pojkar. Barnombudsmannen
            bör därför få i uppdrag att genomföra en djupare analys av barns
            och ungdomars möjligheter att tillgodogöra sig kommuners och andras
            utbud av fritidsaktiviteter.
          </note>
          <note>
            Herr talman! Detta betänkande ger verkligen ett avtryck i svensk
            lagstiftning i syfte att stärka barnens rätt. Betänkandet håller
            på ett föredömligt sätt ett barn- och ungdomsperspektiv. Det utgår
            inte från vuxenperspektivet och talar om familjens utan om barnens
            behov av olika saker. Det är mycket bra.
          </note>
          <note>
            Barns och ungdomars skydd och trygghet vidgas, och anmälningsskyldigheten,
            samverkansansvaret och en ny straffskärpningsgrund klargörs. Detta,
            herr talman, är en god grund. Det är ett bra steg mot det fortsatta
            arbetet med att stärka skyddet för barn och ungdomar i utsatta
            situationer.
          </note>
          <note type="speaker">
            Anf. 16 ANNIKA QARLSSON (c):
          </note>
          <note>
            Herr talman! Jag vill börja med att säga att det är roligt att
            statsrådet är kvar under hela debatten. Det blir lite intressantare
            att debattera då.
          </note>
          <note>
            Elever fick med egna ord beskriva hur en bra respektive dålig
            förälder är. Barnen uppgav att en bra förälder framför allt är
            snäll, förstående och omtänksam. Föräldern ska bry sig om och
            lyssna på sitt barn.
          </note>
          <note>
            En del barn tycker att en bra förälder ska vara sträng när det
            behövs, och en del barn tycker att en bra förälder är rolig och
            har humor.
          </note>
          <note>
            Det vanligaste svaret om hur en dålig förälder är är att en sådan
            inte bryr sig om sitt barn, inte lyssnar på barnet och struntar
            i hur det går för barnet. En dålig förälder är också arg, dum,
            elak eller sur och slår sitt barn. Att vara alltför sträng är
            också dåligt.
          </note>
          <note>
            Många barn nämner också att en dålig förälder är någon som missbrukar
            sprit eller droger.
          </note>
          <note>
            Så här svarade barn när Barnombudsmannen frågade - och lyssnade.
          </note>
          <note>
            Betänkandet som vi diskuterar här i dag handlar om de barn som
            inte har någon som bryr sig om dem och de barn som ingen lyssnar
            på. Familjen, hur den än ser ut, är den viktigaste delen i en
            trygg uppväxt för barnen. Men när familjen inte klarar sin uppgift
            måste samhället, vi tillsammans, finnas där för att inte svika
            barnet ännu mer.
          </note>
          <note>
            I betänkandet förstärks kraven på anmälningsskyldigheten och
            kraven på samverkan mellan olika myndigheter och organisationer
            i frågor som rör barn som far illa eller riskerar att fara illa,
            och det är bra.
          </note>
          <note>
            Det utvidgas även till att gälla myndigheter inom kriminalvården
            och rättspsykiatriska avdelningar.
          </note>
          <note>
            Från Centerpartiets håll vill jag framhålla vikten av att barn
            till psykiskt sjuka, utvecklingsstörda, missbrukare och intagna
            inom kriminalvården uppmärksammas och erhåller hjälp och stöd.
            Det är av yttersta vikt att de sociala myndigheterna på ett tidigt
            stadium får kontakt med dessa barn och erbjuder dem hjälp. I dag
            får socialtjänsten ofta del i ansvaret för dessa barn först när
            stora problem redan är befästa och svåra att åtgärda. Det gäller
            alltså att ett samarbete måste etableras över gränserna mellan
            de olika verksamheterna. Vi vill också framhålla att det måste
            finnas kunskap om barns situation när föräldern är inskriven i
            till exempel vuxenpsykiatrin. Därför kräver vi fler förslag på
            åtgärder för dessa barn.
          </note>
          <note>
            Jag står självklart bakom alla Centerpartiets reservationer i
            betänkandet, men för tids vinnande yrkar jag bifall endast till
            reservation nr 4.
          </note>
          <note>
            I propositionen aviserar regeringen att den överväger ytterligare
            förändringar i hälso- och sjukvårdslagstiftningen för att tydliggöra
            barnperspektivet. Min fråga till statsrådet är: När har ni vägt
            färdigt?
          </note>
          <note>
            I reservation 22 tar vi upp begreppet närstående, som vi anser
            har fått en för snäv definition. Närståendekretsen bör inte enbart
            omfatta familjen eller släkt, utan även andra vuxna som barnet
            ser upp till och litar på och som därför har ett speciellt ansvar
            för att inte svika barns förtroende. Denna reservation handlar
            om barn som redan har svikits av sina föräldrar, men kanske har
            hittat någon annan trygg bas i livet.
          </note>
          <note>
            Man har kunnat följa barn som, med hänsyn till en mängd yttre
            förutsättningar, inte skulle ha kunnat växa upp till hela, kloka,
            väl fungerande människor om det inte funnits en annan vuxen i
            närheten - i idrottsföreningen, på fritidsgården, i grannhuset
            eller någon annanstans. Dessa personer är minst lika viktiga och
            har en lika viktig funktion i dessa barns liv som någonsin en
            förälder kan ha. Därför bör begreppet närstående definieras utifrån
            det förhållande som gäller och inte utifrån biologiska band. Min
            fråga till statsrådet där blir: Varför tvekar regeringen? Varför
            går man inte med på att vidga det begreppet?
          </note>
          <note>
            I andra frågor brukar man prata om att man ska sätta på sig glasögon,
            till exempel när det gäller jämställdhetsfrågor. Jag tror att
            det är fler glasögon som måste på bland både politiker och myndigheter,
            till exempel ett par glasögon för att se barnperspektivet.
          </note>
          <note>
            Jag tror att vi skulle behöva hörapparat också för att kunna
            lyssna ordentligt på barnen. Men framför allt behöver vi ha mod,
            precis som Skorpan Lejonhjärta, för att vi ska våga trygga våra
            barns uppväxt.
          </note>
          <note>
            Vi hörde i inledningen statsrådet rapportera att arbetet är på
            gång med den nationella handlingsplanen där man ska se över bland
            annat ungdomsvården och familjehemmen. Det är positivt! Det är
            jättebra att regeringen redan har påbörjat arbetet med det uppdrag
            som Sveriges riksdag gav regeringen för ett par månader sedan.
          </note>
          <note>
            Kl. 12 har jag bokat in en biljett på tåget hem. Jag tänker sluta
            innan dess, kan jag trösta er med. Jag ska hem, för jag har en
            dotter som slutar nian i dag, och jag ska hinna med ett par skolavslutningar
            även i morgon. Jag räknar med att i kväll kommer man att spela
            Den blomstertid nu kommer. Sjunga brukar jag göra den första raden,
            och sedan brukar det inte gå längre, för i den finns det så mycket
            känsla och minnen från en positiv och ljus barndom, som man påminns
            om en gång om året.
          </note>
          <note>
            För många barn kanske det inte är positiva minnen, eller ens
            någon glädje över att sjunga den här sången. Min önskan är att
            vi hjälps åt på alla sätt vi kan för att det ska vara fler som
            gråter glädjetårar, både på sin egen skolavslutning och på framtida
            barns skolavslutningar. Tack!
          </note>
          <note type="speaker">
            Anf. 17 KERSTIN-MARIA STALIN (mp):
          </note>
          <note>
            Herr talman! Kamrater i salen och åhörare! Om det här hade varit
            en debatt om EU eller proffsboxning så hade det förmodligen varit
            mycket mera folk här i salen. Nu ska det handla lite om barn,
            och barn som misshandlas. Det hade varit fullt av journalister
            också om det hade varit något sådant där spektakulärt, och jag
            har inte sett några journalister på läktaren. Jag ska försöka
            få tag i några sedan när jag har pratat färdigt. Jag hann inte
            göra det innan.
          </note>
          <note>
            När jag var ny i riksdagen var det första jag råkade på och hamnade
            i - jag har berättat om det flera gånger - en utredning som heter
            Det gäller livet. Det var liksom min bibel under den första mandatperioden.
            Jag satt visserligen inte i socialutskottet utan i socialförsäkringsutskottet,
            men hade ändå det här med barn ganska nära hjärtat. Jag var väldigt
            ledsen att det aldrig blev någon proposition av den här utredningen,
            som var så himla bra! Den var så sprängfylld av konkreta exempel
            på hur man skulle jobba förebyggande.
          </note>
          <note>
            Sedan kom det i alla fall till en utredning om barnmisshandel,
            och jag hade den stora lyckan att få sitta med. Det var en upplevelse,
            måste jag säga. På ett ganska tidigt stadium gjorde utredningen
            en liten föräldrabok som sedan översattes till massor av olika
            språk. Jag älskar den här föräldraboken. Det finns så bra berättelser
            i den som behandlar svaren på frågan:
          </note>
          <note>
            Hur ska jag göra då, så att jag inte slår? Jag visar upp boken
            här, och jag skulle vilja att den sprids.
          </note>
          <note>
            På ett väldigt tidigt stadium i utredningen kom frågan upp att
            vi skulle ha en föräldrabok, och så skulle vi ha en barnabok också,
            och i den skulle det då stå saker så att barn förstår varför föräldrar
            slår.
          </note>
          <note>
            Jag blev alldeles - jag flög i taket! Det behöver inte barn lära
            sig att förstå! De förstår ändå, på något sätt.
          </note>
          <note>
            De är så fulla av förståelse att det är rent oanständigt!
          </note>
          <note>
            Det blev ingen sådan bok. Den frågan lades ned omedelbart, och
            det var ju jätteskönt. För är det något som barn är så är de lojala,
            även om det handlar om att de blir misshandlade.
          </note>
          <note>
            Jag ska läsa inledningen till utredningen. Det är ett utdrag
            ur Astrid Lindgrens tal vid mottagandet av den tyska bokhandelns
            fredspris den 22 oktober 1978.
          </note>
          <note>
            Hon sade åt honom att han själv skulle gå ut och ta reda på ett
            ris åt henne. Den lille pojken gick, och var länge borta. Till
            sist kom han gråtande tillbaka och sade: Jag hittade inget ris,
            men här har du en sten som du kan kasta på mig. Då började mamman
            också gråta, för hon såg plötsligt alltihop med barnets ögon.
          </note>
          <note>
            Jag var lite tveksam till ett par saker i utredningen. Det var
            det här med särlagstiftningen, men vi fick så mycket stoff om
            att vi hade en lagstiftning som var så pass bra att den borde
            räcka och skulle räcka så jag yrkade inte på det.
          </note>
          <note>
            Jag var också tveksam - och inte så lite heller -
          </note>
          <note>
            till att ingenting skulle få kosta någonting. Därför skrev jag
            ett särskilt yttrande i utredningen om det.
          </note>
          <note>
            Jag är lite besvärlig även för mitt eget parti på den punkten,
            för jag kan inte låta bli att predika om att man måste investera
            i förebyggande. Jag skrev så här i yttrandet: I kapitlet om samverkan
            skriver kommittén att tidiga insatser ofta är mindre kostsamma,
            både ur ekonomisk och ur individuell synpunkt. Mindre kostsamma
            än vad? undrar jag då. Om man menar mindre kostsamma än senare
            utgifter som uppstår på grund av att man ej tog tag i saken tidigare
            - då är det sant. Men i ett som vanligt mycket kortsiktigt budgetarbete
            kan en förebyggande åtgärd kosta så pass mycket att satsningen
            ändå stryks. I den frågan hoppas jag på jättemycket samarbete
            med ministern och hjälp att få andra att förstå att man måste
            investera i förebyggande.
          </note>
          <note>
            Det är bra att den nya straffskyddskärpningsgrunden har kommit
            in i betänkandet. Men jag tror ändå att vi måste arbeta på att
            domare och juryer i domstolar förstår hur viktigt det är, det
            här att barn är så skyddslösa.
          </note>
          <note>
            Det som står om kunskapsutvecklingen är bra. Det är nödvändigt
            med utbildning. Vi fick veta under utredningens gång att kunskapen
            om barn har sjunkit under hela 90-talet. Man kan inte tro det.
            Vi har ju
          </note>
          <note>
            TV nu och vi har så mycket information, så man borde egentligen
            veta mycket mer om barn och barns utveckling för varje dag som
            går. Och så har det blivit tvärtom, bland annat på grund av att
            man har skurit ned på utbildningar inom socialtjänsten, på BVC
            och så vidare. Det är viktigt att man återupptar detta och återbildar
            kunskapen om barn.
          </note>
          <note>
            Det är bra att det finns skärpta skyldigheter att anmäla till
            socialtjänsten. Men då vill det till att det är någonting att
            anmäla till. Det var lite grann det som
          </note>
          <note>
            Ulrik pratade om. Jag har alltför många gånger varit med om att
            man inte har velat anmäla därför att man inte har vågat. Dels
            har man känt att det inte är någon idé för att det ändå inte görs
            någonting, dels har man tänkt: Oj, om jag anmäler så blir det
            kanske värre för barnet. Man kanske också har erfarenhet av att
            det har blivit det. Därför är det kolossalt viktigt att vi värnar
            socialtjänstens kompetens och status. Jag välkomnar mycket att
            det ska bli en utredning om en handlingsplan för den sociala barn-
            och ungdomsvården. I den utredningen hoppas jag att man använder
            referenslitteratur både när det gäller livet, utredningen, betänkandet
            och andra betänkanden om till exempel sexuellt utnyttjade barn.
            Det vill jag rekommendera.
          </note>
          <note>
            Ett sätt att höja statusen för barn är att vidta åtgärder så
            att de som arbetar med barn får höjd status.
          </note>
          <note>
            Under utredningen fick vi veta att hos polisen till exempel har
            man väldiga hierarkier när det gäller vad som är finast att jobba
            med. Det finaste är att jobba med mord, våld och sådana riktigt
            häftiga grejer. Det som är lägst ned och som ofta kvinnor arbetar
            med är barnfrågor. Här är det hemskt viktigt att vi hjälper till
            att höja statusen, även i socialtjänsten.
          </note>
          <note>
            Ett sätt att kunskapsförbättra socialtjänsten och höja dess status
            är just legitimation av socionomer.
          </note>
          <note>
            Det är ju bara en liten del, men ändå så viktig.
          </note>
          <note>
            Jag vill stämma in i det som Annika sade om kriminalvården och
            vuxenpsykiatrin - att man verkligen kommer ihåg att det finns
            barn med i sammanhanget.
          </note>
          <note>
            När det gäller kriminalvården så har BRIS jobbat tillsammans
            med RFSU och Rädda Barnen för att det inte bara ska bli förvaring
            av förövare utan även en kriminalvård. Det finns undersökningar
            om och erfarenheter av att barn eller ungdomar som har blivit
            utsatta för sexuella övergrepp eller misshandlade har mycket,
            mycket lättare att bli rehabiliterade om de av den som har gjort
            förövandet erkänner och ber om förlåtelse - inte bara muntligt
            utan med hjärtat. Då blir man bekräftad. Då förstår man att det
            inte var mitt fel och att inte jag rår för det, utan att det är
            någon annan som har gjort det. Detta kan man inte komma någonstans
            med om man inte har en riktig kriminalvård i stället för bara
            förvaring.
          </note>
          <note>
            Allra sist vill jag, precis som Marita, slå ett slag för de asylsökande
            barnen. De har oftast så tunga ryggsäckar och så hemska upplevelser
            med sig, och de lever också ofta med föräldrar som mår väldigt
            dåligt - om de nu har föräldrar med sig. Det är föräldrar som
            kanske blir misshandlare men som inte skulle ha varit det under
            normala förhållanden och om de hade varit hemma. Detta behöver
            vi också tänka på.
          </note>
          <note type="speaker">
            Anf. 18 MARGARETA ISRAELSSON (s):
          </note>
          <note>
            Herr talman! Den blomstertid nu kommer med lust och fägring stor,
            sjunger barnen i landets skolor när det äntligen är dags för sommarlov.
            Och den ljusnande framtida vår, sjunger gymnasisterna.
          </note>
          <note>
            Och det är nog så för de allra flesta. Framtiden är ljus. Till
            skillnad från vad som gäller i stora delar av världen kan barn
            och ungdomar i vårt land se ljust på framtiden.
          </note>
          <note>
            Flera rapporter visar att Sverige ligger i topp när vi mäter
            barns välfärd. Nyligen presenterades en stor undersökning som
            visade att Sverige också tillhör de bästa länderna att vara mamma
            - och kanske pappa -
          </note>
          <note>
            i.
          </note>
          <note>
            Det är ingen tillfällighet att just Sverige är ett barnvänligt
            land. Lika rättigheter för alla barn oavsett föräldrars inkomst
            har varit en bärande tanke för folkhemsbygget. Vi ska ha ett samhälle
            med en utvecklad välfärd för just alla barn, där alla barn ska
            ges goda uppväxtvillkor. Kopplingen är tydlig mellan välstånd
            och förekomsten av våld. Därför utsätts också barnen i Sverige
            för mindre fysiska övergrepp än vad som är fallet i andra länder.
          </note>
          <note>
            I Sverige tar vi alla ett gemensamt ansvar för att varje barn
            ska få den bästa uppväxten. Den gemensamma sektorn är till många
            delar en gemensam investering i barnens framtid, för deras trygghet
            och utveckling. Budgetar för stat, kommun och landsting är i mångt
            och mycket barnbudgetar. Därför ser vi socialdemokrater alla krav
            på en minskad offentlig sektor som ett krav på ett minskat gemensamt
            stöd för barn och unga.
          </note>
          <note>
            Varje del av den generella välfärden är ett stöd och komplement
            till föräldrarollen. Det börjar redan på mödravårds- och barnavårdscentralerna
            och fortsätter i det livslånga lärandet. Alla barnfamiljer får
            barnbidrag. Världens bästa föräldraförsäkring ger mammor och i
            allt större utsträckning också pappor möjlighet att vara hemma
            med barnen. Maxtaxan på dagis har givit lägre kostnader för förskolan
            och har förhindrat att barn stängs ute av ekonomiska skäl.
          </note>
          <note>
            Vi vet att den här modellen är det bästa sättet att också förebygga
            att barn utsätts för våld och övergrepp. Genom att satsa i dag
            sparar vi kostnader i morgon.
          </note>
          <note>
            Herr talman! En kvarts färd med pendeltåg härifrån ligger Huddinge.
            Där har föräldrar till närmare
          </note>
          <note>
            30 barn nåtts av det chockerande beskedet att deras barn har
            utsatts för sexuella övergrepp som finns dokumenterade på Internet
            tillgängliga att beskåda över hela världen.
          </note>
          <note>
            Det sker mitt i den svenska idyllen, mitt i det till synes trygga
            villaområdet. Alla föräldrar frågar sig naturligtvis varför man
            inget anade. Alla letar efter förklaringar, tecken som kunde ha
            varnat. Hade vi kunnat förhindra?
          </note>
          <note>
            Vi vet att bara en liten del av alla övergrepp mot barn anmäls,
            trots att ungefär 7 % av alla flickor och
          </note>
          <note>
            3 % av alla pojkar har utsatts för sexuella övergrepp under sin
            uppväxt enligt svenska studier. Förövaren är ofta en släkting
            eller bekant till familjen, men barnen berättar inte.
          </note>
          <note>
            På alla nivåer, inom socialtjänsten, barnpsykiatrin och rättsväsendet,
            behövs det mer resurser för att upptäcka och avslöja övergrepp
            och för att kunna ge utsatta barn stöd. Ökade resurser kan vara
            fler vuxna, men det krävs också en ökad kompetens på området.
          </note>
          <note>
            Som det framhålls i betänkandet måste vi bredda samverkan än
            mer mellan alla dem som i sin profession arbetar och kommer i
            kontakt med barn.
          </note>
          <note>
            I dagens Sverige lever många barn i familjer som inte själva
            klarar sin dagliga försörjning. 15 % av barnen tvingas höra det
            eviga nejet när de ber om saker som kostar pengar. De lever i
            familjer med låg inkomststandard även då socialbidraget räknas
            in. För dem handlar inte vardagen om skattesänkningar utan snarare
            om möjligheten till arbete, egen inkomst och en social gemenskap.
          </note>
          <note>
            Herr talman! I dag diskuterar vi regeringens förslag till ökat
            skydd för utsatta barn. Vi slår fast att alla måste samarbeta
            för barns bästa inom socialtjänsten, förskolan, skolan samt hälso-
            och sjukvården. Vi stärker lagen som skulle kunna sammanfattas
            i orden: samverkan, bistånd, barnperspektiv, trygghet och skydd.
          </note>
          <note>
            Men bara lagstiftning räcker inte. Lagen måste också tillämpas
            till skydd för barnen. Ett barn ska inte behöva känna sig hotat
            av en vuxen. Därför blir våld och hot där barn är inblandade än
            allvarligare. När barnets behov av trygghet kränks av just den
            vuxne som ska utgöra tryggheten måste straffet skärpas. Få saker
            upprör människor så kraftigt som när brott och övergrepp mot barn
            resulterar i en påföljd långt under ett allmänt rättsmedvetande.
            De lagar vi stiftar måste tillämpas och användas som ett redskap
            till skydd för de barn som utsätts för övergrepp.
          </note>
          <note>
            Vi får inte heller passivt skjuta ifrån oss vårt eget ansvar.
            Vi som kallar oss vuxna måste också vara det.
          </note>
          <note>
            Naturligtvis har vi politiker ett ansvar för att lagstiftningen
            ger rätt skydd och sätter korrekta gränser.
          </note>
          <note>
            Naturligtvis måste samhällets institutioner skydda mot övergreppen,
            men vi vuxna måste också ta vårt ansvar i vardagen. Det handlar
            om att uppträda vuxet, moget och vara en förebild.
          </note>
          <note>
            Det handlar om att gå på föräldramötet, på utvecklingsamtalet
            eller reagera på gården när något händer ett barn. Det handlar
            om att våga säga ifrån och om att visa sig på stan som morsa eller
            farsa. Det handlar om att ställa upp och våga vara vuxen.
          </note>
          <note>
            Historien lär oss också att vi kan påverka värderingar. Ett exempel
            är hur synen på aga har förändrats. 1965 ansåg över hälften av
            invånarna att det var helt okej med fysisk bestraffning. När samma
            fråga ställdes 1994 utgjorde anhängarna av aga endast
          </note>
          <note>
            11 %. I takt med ett vidgat barnperspektiv i hela samhället måste
            det vara vårt mål att den siffran blir noll.
          </note>
          <note>
            Herr talman! Jag är stolt över det engagerade arbete för barnets
            bästa som sker här i kammaren och i riksdagen som helhet. Vi har
            en gemensam ambition över partigränserna att göra Sverige till
            ett barnbra samhälle. Vi är överens om behovet och vikten av att
            öka skyddet för barn. Men trots den enigheten finns det anledning
            att kort och avslutningsvis notera en viktig skillnad.
          </note>
          <note>
            Jag tillhör dem som motionerade om en utredning om barnmisshandel.
            Jag fick sedan delta i arbetet med kommittén - ett av förarbetena
            till dagens betänkande. Det var ett gediget arbete vi gjorde.
            Samsynen kring kommitténs förslag var också stor. Moderaterna
            avhöll sig från att föra fram förslag om skattesänkningar som
            en åtgärd mot övergrepp på barn. Det hade varit att gå lite väl
            långt på den vägen, men antydan finns ändå där.
          </note>
          <note>
            I sin reservation, såväl i utredningen som i betänkandet, riktar
            nämligen Moderaterna kritik mot att kommittén ser välfärden som
            en grund för arbetet mot övergrepp på barn. Det är en klassisk
            skillnad mellan partierna. Vår bestämda uppfattning är att en
            stor del av arbetet för att skapa goda uppväxtvillkor för barnen
            sker genom att vi stärker, inte försämrar, den gemensamma sektorn
            och stödet till barnfamiljerna.
          </note>
          <note>
            Vi vill samarbeta för att göra begreppet barnfrid till verklighet
            i Sverige. Vi ska skydda barnen mot exploatering, mot övergrepp
            och alla former av utsatthet. Det kräver en politisk beslutsamhet
            och modet att våga vara vuxen.
          </note>
          <note>
            Jag yrkar bifall till förslaget i socialutskottets betänkandet
            och avslag på samtliga reservationer.
          </note>
          <note type="speaker">
            Anf. 19 ANNIKA QARLSSON (c) replik:
          </note>
          <note>
            Herr talman! Det här är ett jätteviktigt område.
          </note>
          <note>
            Det finns en mängd saker i det här betänkandet som vi är överens
            om, och det är positivt och bra. I mitt anförande ställde jag
            några frågor till statsrådet som jag inte fick svar på. Inget
            svar är i och för sig också ett svar.
          </note>
          <note>
            Det jag funderade över var att i propositionen aviserar regeringen
            att den överväger ytterligare förändringar i hälso- och sjukvårdslagstiftningen
            för att tydliggöra barnperspektivet. Min fråga till Margareta
          </note>
          <note>
            Israelsson blir om något sådant är på gång. När har man kommit
            fram till att det behöver göras mer på det här området? Vi menar
            att det behöver hända saker inom till exempel psykiatrin redan
            nu för att barn ska bli tydligt sedda.
          </note>
          <note>
            Anf. 20 MARGARETA ISRAELSSON (s)
          </note>
          <note>
            replik:
          </note>
          <note>
            Herr talman! Även om det är ett stort förtroende att få tala
            på regeringens vägnar, tror jag att jag passar när det gäller
            vilka överväganden som regeringen gör.
          </note>
          <note>
            Det får den naturligtvis framföra själv.
          </note>
          <note>
            Men det är självfallet så att om vi ska fortsätta implementeringen
            av barnkonventionen finns det också många saker att göra inom
            sjukvården. En del av de sakerna berörs både i Kommittén mot barnmisshandels
            betänkande och i vårt betänkande vad gäller samverkan inom olika
            områden. Det handlar också om hur resurstilldelningen ser ut inom
            olika områden och hur lagstiftningen ser ut.
          </note>
          <note type="speaker">
            Anf. 21 ANNIKA QARLSSON (c) replik:
          </note>
          <note>
            Herr talman! Det här handlar inte enbart om sjukvården. Det handlar
            om barn till psykiskt sjuka, utvecklingsstörda, missbrukare och
            intagna inom kriminalvården. Det är barn som är dubbelt utsatta.
            Det är lite sorgligt att det inte finns fler åtgärder på den här
            punkten.
          </note>
          <note>
            Sedan tog jag också upp en fråga om begreppet närstående. Där
            stannar man vid biologiska närstående och sambor. Man vågar inte
            vidga begreppet även till dem som finns utanför den ringen av
            människor.
          </note>
          <note>
            De kan också ha ett väldigt nära förhållande till barn och missbruka
            det förtroendet och den tilliten.
          </note>
          <note>
            Anf. 22 MARGARETA ISRAELSSON (s)
          </note>
          <note>
            replik:
          </note>
          <note>
            Herr talman! Om man i sin yrkesutövning har ett ansvar för barn
            har den lagstiftningen självfallet också sin tillämpning. I de
            här fallen handlar det ofta om hur vi kan åtgärda grova övergrepp.
            De exempel vi har sett på misshandel av barn har varit i de nära
            relationerna. Det har varit i familjemiljöerna som de värsta våldsövergreppen
            har skett, och ibland har det också slutat med döda barn. Det
            är den bristen på lagutrymme som den här straffskärpningsgrunden
            är till för att åtgärda.
          </note>
          <note>
            Anf. 23 MAGDALENA ANDERSSON (m)
          </note>
          <note>
            replik:
          </note>
          <note>
            Herr talman! Jag träffade en väldigt trovärdig person för några
            dagar sedan. Han sade med stort allvar och uppriktigt menat att
            han var övertygad om att
          </note>
          <note>
            Björn von Sydow inte slår sin fru. Jag tror att det är sant.
            Men jag tycker fruktansvärt illa om den sortens retorik.
          </note>
          <note>
            Det är den sortens retorik vi hörde här i kammaren när Margareta
            Israelsson sade att Moderaterna inte har föreslagit skattesänkning
            som åtgärd mot sexuella övergrepp. Det är precis den sortens insinuation
            som jag trodde att vi inte skulle behöva höra i denna kammare
            i ett så här allvarligt ärende.
          </note>
          <note>
            För övrigt är jag också övertygad om att talmannen inte slår
            sin fru.
          </note>
          <note>
            Margareta Israelsson talade om de 30 barnen i
          </note>
          <note>
            Huddinge som vi nu vet har en förfärlig period bakom sig. Det
            var naturligtvis ingen i Huddinge som visste vad som hände. Det
            var ingen som visste vilka besök som gjordes eller vad som hände
            under träffarna. Men vi vet att det finns andra tillfällen där
            personer är belagda med besöksförbud därför att de inte klarar
            av att vara ensamma med barn.
          </note>
          <note>
            Varför, Margareta Israelsson, är ni inte beredda att utvidga
            skyddet för dem? Se till att ändra lagstiftningen så att det blir
            fängelsepåföljd och att man kan göra husrannsakan i de ärendena.
          </note>
          <note>
            Anf. 24 MARGARETA ISRAELSSON (s)
          </note>
          <note>
            replik:
          </note>
          <note>
            Herr talman! Vi behöver inte gå till protokollet för att se vad
            jag verkligen sade i debatten. Jag kan läsa innantill:
          </note>
          <note>
            Moderaterna riktar kritik mot att kommittén ser välfärden som
            en grund för arbetet mot övergrepp.
          </note>
          <note>
            Det står också i reservationen.
          </note>
          <note>
            Moderaterna skriver: Enligt vår mening saknas i propositionen
            ett tydligt ställningstagande från regeringen att det är föräldrarna
            som är ytterst ansvariga. I debatten om att komma till rätta med
            barns utsatthet måste man börja med den främsta orsaken till utsattheten,
            nämligen den familjesituation som barnen lever i.
          </note>
          <note>
            Det är precis vad regeringen skriver.
          </note>
          <note>
            Den moderata kritiken är ju inte sakligt grundad, som att vi
            inte, precis som det står i föräldrabalken, skulle vara överens
            om att föräldrarna har ett ansvar, eller att samhället ska gå
            in när föräldrarnas ansvar sviktar. Det är vi ju alldeles överens
            om.
          </note>
          <note>
            Från moderat håll gör man hela tiden markeringar som att: Här
            ska vi inte prata om välfärden.
          </note>
          <note>
            I sin reservation antyder Cecilia Magnusson också att kommittén
            ändå har varit väldigt undflyende och försökt måla upp att välfärden
            har haft sin del mot övergrepp.
          </note>
          <note>
            Vi vet att så är fallet.
          </note>
          <note>
            Det räcker inte att ropa på samhällets insatser efteråt eller
            när en man har belagts med besöksförbud.
          </note>
          <note>
            De allra flesta sexuella övergrepp i vårt land sker där det finns
            en alldeles tjusig och fin fasad av en välmående familj. Där finns
            det inga besöksförbud. Där finns i många fall inga ekonomiska
            ruiner som gör att samhället är inkopplat.
          </note>
          <note>
            Det handlar om att vi måste ha ett tätmaskigt nät i välfärdssamhället
            så att vi i tid kan upptäcka övergreppen.
          </note>
          <note>
            Anf. 25 MAGDALENA ANDERSSON (m)
          </note>
          <note>
            replik:
          </note>
          <note>
            Herr talman! Med det sättet att resonera skulle man ju över huvud
            taget inte ha någon lag om besöksförbud eftersom den då naturligtvis
            inte skulle göra någon som helst nytta.
          </note>
          <note>
            Jag tror att Margareta Israelsson måste fundera lite på vad som
            egentligen hände under ärendets gång. Från moderat sida talade
            vi om problemen med att besöksförbudslagen inte har påföljd fängelse
            och att man därmed inte kan göra husrannsakan när man misstänker
            att det är något tok på gång i lägenheten.
          </note>
          <note>
            Utskottet lyssnade noga på den kritiken och de funderingarna
            och svarade att det är ett allvarligt problem, men att man kan
            göra husrannsakan om man använder sig av alkohollagen. Man tänkte
            sig att det är fall där det langas sprit och annat.
          </note>
          <note>
            Men det finns andra fall. Det finns män - kvinnor också - som
            lockar till sig barn och ungdomar med annat än sprit. Man kan
            alltså inte göra husrannsakan.
          </note>
          <note>
            För mig är det viktigt att se till att det finns redskap för
            polisen att göra ett ingripande. Det är tråkigt att höra att Margareta
            Israelsson inte tycker att redskapet är viktigt.
          </note>
          <note>
            Anf. 26 MARGARETA ISRAELSSON (s)
          </note>
          <note>
            replik:
          </note>
          <note>
            Herr talman! Jag tycker inte heller om att tillskrivas vad jag
            tycker. Jag tycker inte att det är dåligt med redskap. Jag tror
            tvärtom att vi behöver många redskap. Vad jag säger är att besöksförbudet
            nog inte är den grund vi har för att komma till rätta med det
            som Magdalena Andersson tog upp, nämligen de så kallade fula gubbarna
            - eller gummorna.
          </note>
          <note>
            Det finns säkert många insatser som vi behöver titta vidare på.
            Det vi lyfte fram med möjligheten att gå in om man misstänker
            alkohol var ett sätt att komma till rätta med svåra miljöer.
          </note>
          <note>
            Problematiken med att barn som är ensamma söker sig till personer
            som visar dem mycket tid och intresse kanske inte står att finna
            i just detta. Det problemet vill jag inte på något sätt säga att
            jag inte ser. Men jag ser inte husrannsakan som en lösning på
            det.
          </note>
          <note>
            Jag kan till och med se att man i vissa situationer kommer i
            väldigt svåra gränsdragningsfall om när man ska göra en husrannsakan
            och när man inte ska göra det.
          </note>
          <note>
            I synen kring hur ett barn har det och var ett barn befinner
            sig ska vi vara försiktiga med vad vi tar till som skäl för att
            göra en husrannsakan.
          </note>
          <note>
            Avslutningsvis vill jag säga något som jag glömde att säga förut.
          </note>
          <note>
            Magdalena Andersson nämnde att barnen i Huddinge hade övergreppen
            bakom sig. Låt mig säga att så är det absolut inte. Jag tror att
            vi är helt överens om det, men jag vill understryka att det är
            nu när problemet har kommit upp som deras helvetesresa börjar,
            när de ska börja behandla upplevelserna förhoppningsvis med sina
            familjer som stöd.
          </note>
          <note type="speaker">
            Anf. 27 ULRIK LINDGREN (kd) replik:
          </note>
          <note>
            Herr talman! Vi är ju eniga i utskottet om vikten av samverkan.
            Det är nu till och med lagstadgat att det ska vara tvång. Det
            ska vara samverkan med olika instanser i samhället som kommer
            i kontakt med barn.
          </note>
          <note>
            Det fordrar att de parter som man ska samverka med finns. Det
            är vanligt att barnutredningar fördröjs därför att barn- och ungdomspsykiatrin
            inte kan svara upp med sin medverkan. En vanlig konsekvens, förutom
            försening, är att kommunen i slutändan tvingas köpa en psykologtjänst
            som skriver ett psykologutlåtande.
          </note>
          <note>
            Det kostar extra. Det är precis som om inslag i det här arbetet
            kostar.
          </note>
          <note>
            Konklusionen för majoritetens del är ju att det inte behövs någon
            ekonomisk återredovisning av detta.
          </note>
          <note>
            Förslagen ska genomföras ändå. Det ska ligga inom normaltvånget
            för olika befattningshavare att sköta uppdragen och lagförändringarna
            och samverkanstvånget.
          </note>
          <note>
            Min bestämda uppfattning är att det här kommer att kosta. Det
            är tämligen oundvikligt. Om man ska ge ett innehåll till samverkan
            måste en människa sättas av att driva att arbetet verkligen genomförs.
          </note>
          <note>
            Om de motparter som inte finns ska tillskapas kommer det också
            att kosta någon slant.
          </note>
          <note>
            Frågan är aktuell igen, Margareta: Anser du på allvar att man
            kan göra detta utan att det kostar något?
          </note>
          <note>
            Anf. 28 MARGARETA ISRAELSSON (s)
          </note>
          <note>
            replik:
          </note>
          <note>
            Herr talman! Det är egentligen ingen ny företeelse att olika
            myndigheter ska samverka. På de allra flesta håll i vårt land
            ser man redan i dag behovet av att göra en riktig utredning och
            få utlåtande från en psykolog eller höra andra myndigheter.
          </note>
          <note>
            Dessutom har man på många håll konstaterat att om man bygger
            upp nät för samverkan kan man förebygga problemen på ett helt
            annat vis. Exemplen är otaliga från både små och stora kommuner,
            från kommundelar. I kommuner där man har god ekonomi och där man
            har svårare att få det att gå runt söker man vägar både för att
            förbättra för barnen och för att faktiskt finna bättre ekonomiska
            vägar till samverkan.
          </note>
          <note>
            När vi nu skriver fast detta är det naturligtvis ett sätt att
            dels stärka skyddet för barnet, att man gör nätet kring barnet
            tätare, dels en väg att påvisa för kommuner att samverkan faktiskt
            är en väg att ta större och bättre ansvar för barnen.
          </note>
          <note type="speaker">
            Anf. 29 ULRIK LINDGREN (kd) replik:
          </note>
          <note>
            Herr talman! Jag tycker att det är klokt tal, Margareta, som
            du för fram här. Förebygga ger vinst. Samverkan ger också vinst,
            även i kronor uttalat ger det vinst. Jag kommer från en kommun
            som inte är nybörjare på det området, alltså Falun. Falun har
            över huvud taget gott rykte för sitt sociala arbete. Vi har ett
            lokalt BRIS. Vi har en öppen drogmottagning som har fått ett stort
            genomslag sedan många år. Vi har gruppverksamhet för barn till
            missbrukande föräldrar, och vi har också tvärtom gruppverksamhet
            för föräldrar med missbrukande barn.
          </note>
          <note>
            Det så att säga föder sig själv lite grann. Med samverkan skapas
            också ny kreativitet. Nya grupper tillkommer som gör insatser
            som inte är offentligt lönefinansierade, vilket också är väldigt
            viktigt och anknyter till ditt kloka tal om att de här ungarna
            är allas ansvar. Vi har också en familjecentral som jag ser en
            klar nytta av.
          </note>
          <note>
            Trots att vi efter senaste valet har en socialdemokratisk kommunstyrelseordförande
            och har genomfört en skattehöjning klarar vi inte alltihop i höst,
            utan väldigt mycket av det sociala arbetet är hotat av att det
            faktiskt måste läggas ned. De som ska göra jobbet måste ju ändå
            ha någon form av lön för jobbet.
          </note>
          <note>
            Frågan måste ändå upprepas: Känner du dig helt trygg med att
            Kommun-Sverige kan klara av den här uppgiften utan att man redovisar
            kostnad?
          </note>
          <note>
            Sedan måste man också, det tycker jag är viktigt i sammanhanget,
            tala i klartext. Om vi inte har pengar, hur ska vi prioritera
            så att målet att se barnen i tid ändå nås?
          </note>
          <note>
            Anf. 30 MARGARETA ISRAELSSON (s)
          </note>
          <note>
            replik:
          </note>
          <note>
            Herr talman! För mig är det viktigt att slå fast att jag naturligtvis
            är alldeles medveten om att den ekonomiska situationen för flera
            kommuner är väldigt besvärlig. Men det betyder inte att jag skriver
            under på att det alltid är organisationen för att se till att
            barn har det bra som ska betala de ekonomiska problemen.
          </note>
          <note>
            Det är väldigt ofta så när vi pratar om situationen att det faller
            ut att pengarna räckte inte riktigt till det här. Jag menar inte
            att det var vad som framfördes, men jag tycker att det är viktigt
            att understryka det.
          </note>
          <note>
            Det är mer ett tecken på en helhet.
          </note>
          <note>
            Det finns också skäl att se över i vilken form vi har möjlighet
            att stödja landets kommuner. Det kanske blir föremål för en större
            och annan diskussion.
          </note>
          <note>
            Men om igen vill jag säga att jag tycker att exemplen som gavs
            på en kommun där man har hittat en väg att samverka och hur det
            genererar också intresse från fler att vara med visar på att samverkan
            i sig är något positivt som också ger fler möjligheter. Men jag
            kan inte riktigt skriva under på att just därför att man organiserar
            denna samverkan eller säger att det måste ligga ett ansvar på
            socialtjänsten att se till att den kommer till stånd i sig medför
            fördyringar. Jag tycker att det är någonting som man måste se
            som en uppgift som man faktiskt indirekt har redan i dag men som
            vi nu skriver fast.
          </note>
          <note type="speaker">
            Anf. 31 MARITA ARONSON (fp) replik:
          </note>
          <note>
            Herr talman! Två saker vill jag ta upp med Margareta. Den ena
            är den fråga jag inte fick svar på av
          </note>
          <note>
            Morgan Johansson. Jag vill höra din åsikt om detta.
          </note>
          <note>
            När en flicka kommer till socialtjänsten och säger att hon lever
            under hot om våld från närstående har socialsekreteraren jättesvårt
            att klara den situationen på ett sådant sätt att man inte behöver
            starta en utredning och meddela vårdnadshavaren. Jag tycker att
            det skulle kunna finnas en sådan möjlighet. Jag undrar hur du
            ser på detta.
          </note>
          <note>
            Anf. 32 MARGARETA ISRAELSSON (s)
          </note>
          <note>
            replik:
          </note>
          <note>
            Herr talman! Vi har försökt lyfta fram den här frågan i betänkandet,
            också den väg som man nu går.
          </note>
          <note>
            Man får inleda ett samtal med den här personen för att verkligen
            komma till klarhet om det är så att vi behöver gå in med en åtgärd.
          </note>
          <note>
            Det är klart att ska man på något sätt åtgärda kring ett barn,
            vilket kan föranleda att man omhändertar barnet, att man helt
            enkelt säger "du kan inte leva längre i ditt hem med dina föräldrar",
            är det naturligtvis en oerhört viktig uppgift som inte bara kan
            komma som ett brev på posten för föräldrarna. På något sätt måste
            den frågan ställas mot den bakgrund som vi alla är överens om
            och som vi har lagstiftat om, att det är föräldrarna som har det
            huvudsakliga ansvaret.
          </note>
          <note>
            Men vad jag tror är viktigt att ta med sig i det sammanhanget,
            och som vi också har skrivit tydligt i betänkandet, är att upplever
            man att situationen kring den här unga människan är sådan att
            bara det faktum att man talar om detta för föräldrarna skulle
            kunna innebära en fara eller en försvårad situation för den unga,
            ja, då måste man redan från början överväga om det är ett omhändertagande
            man ska göra under tiden man utreder.
          </note>
          <note type="speaker">
            Anf. 33 MARITA ARONSON (fp) replik:
          </note>
          <note>
            Herr talman! Jag tycker att det är en mycket stor sak att omhänderta
            ett barn. Man kanske kunde ha en vanlig långsam diskussion, men
            det kan man inte i dag. Jag kan inte tycka att det skulle vara
            något som är svårt. Jag hoppas att du tar med dig det tillbaka
            till statsrådet.
          </note>
          <note>
            Sedan vill jag också säga en sak om utbildning.
          </note>
          <note>
            Du och jag har sagt att vi väntar och ser vad utredningen kommer
            fram till. Men vi skulle kunna titta på en hjärttransplantation.
            Det är ofta en man, ibland en kvinna, som ska göra den. Han har
            10-15 års utbildning och erfarenheter. Han har en stab runt sig.
            Ska vi göra en psykologisk "transplantation", det vill säga ta
            ett barn från en mamma, en pappa eller en familj och sätta det
            i en annan miljö är det oftast en ensam socialsekreterare som
            gör hela detta jättejobb. Sedan ska man också kolla att "transplantatet"
            tar sig. Det ska man göra efter tre år. Egentligen ska man lyfta
            upp det varje halvår för att se om det har tagit sig, och då tar
            det sig absolut inte. Jag undrar hur du ser på den situationen.
            Här behövs ju utbildning på ett helt annat sätt och en annan erfarenhet.
          </note>
          <note>
            Anf. 34 MARGARETA ISRAELSSON (s)
          </note>
          <note>
            replik:
          </note>
          <note>
            Herr talman! I den här frågan tror jag nästan att jag vågar tala
            för ministern också. Jag vet att det finns en väldigt bred samsyn
            när det gäller den översyn som sker av socionomutbildningen. Den
            är oerhört viktig att göra. Det handlar om utbildning, men det
            handlar också om arbetssituationen.
          </note>
          <note>
            Vi talade förut om samverkansformer, men också naturligtvis om
            hur man inom socialtjänsten fördelar olika typer av uppdrag. Det
            kan vara svårt. Vi vet att det har förekommit, och förekommer
            säkert än i dag, att ganska nyexaminerade hamnar med de tyngsta
            ärendena. Så ska det inte vara.
          </note>
          <note>
            Jag ser faktiskt detta an med visst lugn, även om jag också kan
            känna att det hastar på. Men jag tycker att det är bra att vi
            får den här genomlysningen, att man utformar ett grundläggande
            förslag. Vi är helt eniga om att när förslaget kommer måste det
            innebära förstärkningar på det här området.
          </note>
          <note type="speaker">
            Anf. 35 CECILIA MAGNUSSON (m):
          </note>
          <note>
            Herr talman! När man hör den senaste replikväxlingen kan man
            inte låt bli att fundera över att det är lite svårt med samordning
            och samverkan mellan olika socialdemokrater. Margareta Israelsson
            kunde inte tala för regeringen och det var lite si och så. Det
            kanske ger en insikt i att det är svårt med samverkan.
          </note>
          <note>
            Man behöver många breda verktyg.
          </note>
          <note>
            I den här frågan finns ett stort engagemang. Kerstin Maria Stalin
            sade att det borde vara fullt i kammaren. Jag instämmer i det,
            men vi är ju många som har ett engagemang och vi vill ju stärka
            skyddet för barnen.
          </note>
          <note>
            Men det måste mera till än vad regeringen har mäktat med. Regeringen
            vågar inte till fullo ställa upp för barnen. Inte ens förslagen
            i betänkandet från
          </note>
          <note>
            Barnmisshandelskommittén, som flera av dagens talare har tagit
            upp, har regeringen vågat ta i sin hand i sin helhet. Låt mig
            ge tre exempel.
          </note>
          <note>
            Kommittén utarbetade ett förslag om ett riskbarncentrum. Vad
            säger regeringen? Jo, att detta nu ska utredas en gång till. Det
            kan nog vara bra.
          </note>
          <note>
            Det är jätteviktigt att följa upp anmälningsskyldigheten. Det
            är viktigt att se varför man inte anmäler i den utsträckning som
            samhället borde göra. Där vågar regeringen inte gå så långt som
            kommittén föreslår.
          </note>
          <note>
            I fråga om dödsfallsutredningar har kommittén noga gått igenom
            ett jättedigert material, och regeringen och Socialdemokraterna
            har haft mer än ett år på sig att gå igenom remisser men man orkar
            inte längre än att låta utreda detta på nytt. Regeringen har inte
            ens låtit sätta i gång en försöksverksamhet utan har överlåtit
            åt någon annan att titta och åter komma igen.
          </note>
          <note>
            Detta är inte tillfyllest. Detta är inte att våga skärpa skyddet
            för barnen.
          </note>
          <note>
            I går kväll diskuterade vi här i kammaren till över
          </note>
          <note>
            11 propositionen Ytterligare åtgärder för att motverka våld i
            nära relationer. Att den debatten var i går och den här debatten
            är i dag är ett tydligt exempel på att regeringen inte har en
            helhetssyn i denna fråga.
          </note>
          <note>
            Om man hade haft det hade man lagt samman propositionerna för
            att stärka situationen för både familjer och barn. Vid våld i
            nära relationer är i de allra flesta fallen barn med.
          </note>
          <note>
            Vi diskuterade länge och väl i går ett förslag från regeringen,
            och som vi i oppositionen har krävt i många år, att kunna utfärda
            besöksförbud i det egna hemmet. Det är jättebra, men regeringen
            har inte tänkt igenom frågan. Regeringen ger en massa öppningar
            som kan visa sig vara fällor. Det gäller framför allt att vederbörande
            som får besöksförbud inte blir fråntagen nycklarna. Den som har
            besöksförbud kan komma och gå som han gitter - det är ofta en
            man.
          </note>
          <note>
            Det finns en stor brist i det lagförslaget. Vi pratar i dag om
            barn. Regeringen har inte tagit in barnperspektivet i detta förslag
            till besöksförbud i det egna hemmet. Vi från oppositionens sida
            kräver att vi faktiskt i lagstiftningen ska skriva in att om det
            finns barn är det ett starkt skäl att införa besöksförbud.
          </note>
          <note>
            Christian Diesen är en duktig professor i rättsvetenskap. Det
            är säkert inte rätt uttryck, men ni vet vem jag menar. Han har
            ställt frågan om barnen kan få rätt i dagens rättssystem. Han
            ger svaret: Nej, det kan de tyvärr inte. Vi måste ändra på detta.
            Tyvärr ger inte regeringens proposition och det här betänkandet
            något annat svar än nej. Det blir ingen skillnad. Jag ska ta upp
            några exempel.
          </note>
          <note>
            Utsatta barn har fortfarande ett stort ansvar i brottmålsprocessen,
            och det är ett ansvar de inte kan ta. Vi vet att endast 10 %,
            kanske färre, av antalet anmälningar av övergrepp mot barn går
            vidare till åtal. 90 % av anmälningarna läggs ned. Det är inte
            acceptabelt i en rättsstat. Vi vet att de polisutredningarna är
            de allra svåraste att utföra inom polisen. Trots det låter inte
            regeringen sända ut en stark signal om att man inom varje polismyndighet
            ska inrätta så kallade familjevåldsenheter för att stärka skyddet
            för barnen och stärka skyddet för utsatta kvinnor.
          </note>
          <note>
            Justitieminister Thomas Bodström stod sent i går kväll i kammaren
            och talade om hur bra det var inom en polismyndighet. Vad han
            inte sade var att det är en polismyndighet där det finns en familjevåldsenhet.
            Ja, där fungerar det, och därför är det viktigt att alla polismyndigheter
            får sådana enheter.
          </note>
          <note>
            I betänkandet tas frågan om målsägande i familjevåldsfall upp.
            Regeringen vågar inte ens titta närmare på frågan. Man tycker
            bara att det är dumt att barnen faktiskt ska bli uppmärksammade
            i familjevåldssituationer och få en egen status juridiskt sett.
            Det är ynkligt.
          </note>
          <note>
            Jag ska också ta upp domstolarnas behandling av barn. Där har
            vi krävt att man ska se över hur barnen behandlas i domstolarna.
            Barnmisshandelskommittén gjorde inte detta. Jag satt också i kommittén.
            Jag bad kommittén att vi skulle gå till regeringen och begära
            tilläggsdirektiv. Nej! Nu har regeringen tillsatt en vårdnadsutredning
            som ska titta över hur barnen behandlas i vårdnadsprocesser i
            domstolarna. Det är bra. Men fortfarande vet vi inte hur barnen
            behandlas i brottmålsprocesser. Jag behöver inte nämna alla de
            fall som har upprört folkopinionen de senaste veckorna om hur
            domstolarna dömer. Borde det inte vara dags, statsrådet Johansson,
            att påbörja en översyn av hur barn behandlas i domstolarna?
          </note>
          <note>
            Jag har ett exempel. ECPAT bjöd för en tid sedan till en jättestor
            internationell kongress. ECPAT bjöd in 101 domare för att diskutera
            sexuella övergrepp på barn och sexhandel. Hur många kom? 1 domare.
            Det här visar att denna fråga måste ses över.
          </note>
          <note>
            Jag ska sluta här, herr talman, men det här är en fråga som engagerar!
            Barns ansvar för att stärka det egna skyddet är alldeles för stort
            i dagens samhälle.
          </note>
          <note>
            De kan inte ta det ansvaret. Vi måste göra mer för att stärka
            skyddet för barnen.
          </note>
          <note>
            Anf. 36 Statsrådet MORGAN JOHANS-
          </note>
          <note>
            SON (s) replik:
          </note>
          <note>
            Herr talman! Riksdagen diskuterade i går kväll med justitieministern
            en lång rad av de frågor som
          </note>
          <note>
            Cecilia Magnusson tar upp. Jag ska inte gå in i den rena justitiedebatten.
            Men jag vill peka på en sak som jag inte hann med i mitt inledningsanförande,
            nämligen att när vi går fram med straffskärpningsgrunden säger
            vi att domstolarna ska se strängare på dessa fall än tidigare.
            Det är en tydlig signal både från regeringens sida och från riksdagen
            när riksdagen ställer sig bakom förslaget. Det är en tydlig signal
            till domstolarna att domstolarna ska se strängare på dessa fall.
          </note>
          <note>
            Det här får en del sidoeffekter. En sådan sidoeffekt är fall
            där barnet i sig inte är utsatt för våldet men där barnet bevittnar
            våld i hemmet - i allmänhet att mannen slår kvinnan. Också i det
            fallet är straffskärpningsgrunden tillämplig. Det perspektivet
            har inte riktigt hunnit komma fram i debatten. Dessutom har justitieutskottet
            gjort ett förtydligande i sin inlaga till socialutskottet, nämligen
            att kretsen kan vara vidare än så. Det är inte bara fråga om när
            mannen slår kvinnan inför barnets ögon utan också när mannen slår
            grannen - en tredje person är inblandad. Då kan straffskärpningsgrunden
            också vara tillämplig.
          </note>
          <note>
            Hela syftet med straffskärpningsgrunden är just att domstolarna
            ska se strängare på detta än de har gjort tidigare. Sedan håller
            jag med Cecilia Magnusson när hon påpekar att det förmodligen
            behövs mycket mer utbildning och arbete inom domstolsväsendet,
            åklagarväsendet, när det gäller de här frågorna och när det gäller
            barnperspektivet i rättsväsendet.
          </note>
          <note>
            Men jag vill nog ändå överlåta huvuddelen av den debatten till
            justitieministern.
          </note>
          <note>
            Anf. 37 CECILIA MAGNUSSON (m)
          </note>
          <note>
            replik:
          </note>
          <note>
            Herr talman! Jag håller inte med statsrådet Johansson över huvud
            taget. Jag hade önskat att vi hade diskuterat de här frågorna
            i går sammanhållet och inte att det blir en dag barn och en dag
            nära relationer i annat sammanhang. Det var ju det jag sade i
            mitt anförande, att det inte blir en helhet. Regeringen har inte
            det helhetsperspektiv som faktiskt krävs i det här eftersom man
            lägger en sak som man diskuterar i socialutskottet och lägger
            en annan del i justitieutskottet. Justitieutskottet har ju yttrat
            sig över den proposition som vi i dag diskuterar.
          </note>
          <note>
            Hårdare straff, säger statsrådet. Margareta Israelsson talar
            om skärpta straff. Ja, vi har krävt skärpta straff. Den straffskärpningsgrund
            som nu ligger på förslag kommer, säger alla initierade, inte att
            göra någonting till. Vad som behövs är en skarpare signal eftersom
            det redan finns straffskärpningsgrunder i rättegångsbalken i dag
            som säger precis samma sak.
          </note>
          <note>
            Det här kommer inte att förbättra.
          </note>
          <note>
            Om Margareta Israelsson och statsrådet menade allvar, herr talman,
            skulle man höja minimistraffet för grov misshandel från ett till
            två år. För om det är någonting som domare gör är det att läsa
            lagboken.
          </note>
          <note>
            Om vi skriver in att det ska vara höjda minimistraff, då efterlever
            man det. Det vill dock inte statsrådet
          </note>
          <note>
            Johansson - eller justitieministern för den delen.
          </note>
          <note>
            Skulle Morgan Johansson kunna svara på frågan om det här med
            översyn i brottmålsprocesser? Haltar det inte lite att regeringen
            gärna ser över vårdnadsprocessen i domstol men inte brottmålsprocessen?
          </note>
          <note>
            Anf. 38 Statsrådet MORGAN JOHANS-
          </note>
          <note>
            SON (s) replik:
          </note>
          <note>
            Herr talman! Nu är det inte regeringen som bestämmer riksdagens
            debattordning, när riksdagen väljer att lägga sina debatter. Vi
            kommer hit för att försvara våra propositioner och också delta
            i debatten.
          </note>
          <note>
            Justitieministern var här i går. Jag är här i dag. Det skulle
            vara förmätet av oss att ta något ansvar när det gäller hur debattordningen
            blir, vilka dagar och så.
          </note>
          <note>
            Det kan vi inte. Det är inte vår roll att göra det.
          </note>
          <note>
            Sedan tror jag faktiskt att Cecilia Magnusson underskattar riksdagens
            betydelse. När riksdagen nu ställer sig bakom straffskärpningsgrunden,
            där riksdagen ger en väldigt tydlig signal om att den anser att
            domstolarna ska se strängt på den här typen av brott, är det självklart
            så att det också kommer att få genomslag när det gäller domstolarnas
            straffmätning.
          </note>
          <note>
            Det är ju faktiskt riksdagen som är lagstiftare i vårt land.
          </note>
          <note>
            Cecilia Magnusson säger att vi inte skulle ha gått den här vägen.
            Vi skulle ha gått en annan väg i stället, via minimistraff. Det
            kan man naturligtvis diskutera, vilka vägar man skulle ha gått.
            Det här är den väg som både vi och, får jag efter rådfrågning
            också säga,
          </note>
          <note>
            Lagrådet har sett som den mest lämpliga ur juridisk synvinkel.
            Därför är det också den vi väljer att gå fram med.
          </note>
          <note>
            Jag tycker att man ska vara tydlig i att när väl riksdagen fattar
            det här beslutet kommer det att ha vikt. Om man, som Cecilia Magnusson,
            uttalar sig om att det här inte har någon som helst betydelse
            undergräver man faktiskt de riksdagsbeslut som fattas i den här
            kammaren. Det tycker jag inte är bra - särskilt inte i en sådan
            här fråga.
          </note>
          <note>
            Sammantaget tror jag att när vi nu genomför detta är det en väldigt
            tydlig markering av att landets riksdag och regering ställer sig
            bakom en ordning där vi totalt sett lyfter fram vikten av de här
            brotten och att vi inte tolererar och accepterar den här typen
            av våld inom familjen. Det är en väldigt viktig signal att skicka
            om nolltolerans i fråga om våld mot barn.
          </note>
          <note>
            Anf. 39 CECILIA MAGNUSSON (m)
          </note>
          <note>
            replik:
          </note>
          <note>
            Herr talman! Nej, tack och lov är det inte så att regeringen
            bestämmer debattordningen i kammaren, även om man kanske skulle
            vilja det. Men regeringen lägger faktiskt fram propositioner.
            Det är beroende på hur man lägger fram propositioner som dessa
            sedan kommer att behandlas i riksdagen. Om man lägger ihop en
            massa saker och lägger två ärenden som hör ihop i olika propositioner,
            då blir det på detta sätt. I
          </note>
          <note>
            och för sig hade vi från kammarens sida kunnat ha sammansatta
            utskott. Det hade varit jättebra, tycker jag. Då hade både statsrådet
            Johansson och statsrådet
          </note>
          <note>
            Bodström kunnat vara här i kammaren i dag - eller i går. Så det
            håller inte riktigt.
          </note>
          <note>
            Men till frågorna, som är så viktiga för barnen.
          </note>
          <note>
            Det handlar om straffskärpningsgrunden, och det gäller också
            barn som bevittnar våld, säger statsrådet.
          </note>
          <note>
            Men det är ju inte så. Vi vet ju av forskningen att de inte bevittnar
            våldet. De är i våldets centrum. De försöker dra den ena från
            den andra. De försöker stoppa, försöker mildra. Det är en direkt
            inblandning.
          </note>
          <note>
            Det är därför vi säger att barnet är en målsägande i juridisk
            mening, och bör så vara, när det är våld i familjen mellan två
            makar. Varför vill inte regeringen och Socialdemokraterna uppgradera
            barnets roll i familjevåldssituationen?
          </note>
          <note>
            Sedan var det en annan fråga som gäller dödsfallsutredningar.
            Statsrådet tog upp att han hade fått inspiration från USA. Men
            i USA har man dödsorsaksutredningar och dödsfallsutredningar.
            Flera remissinstanser har faktiskt sagt att det måste till rättsmedicinsk
            expertis, och mörkertalet bland oklara dödsfall är väldigt stort
            när det gäller dödsfall på grund av dödligt våld. Varför vill
            man inte ta med rättsmedicinsk expertis?
          </note>
          <note type="speaker">
            Anf. 40 TALMANNEN:
          </note>
          <note>
            Jag vill göra den kommentaren att det faktiskt är till talmannen
            som sådana här önskemål om debattordning ska riktas. Det är jag
            som är ansvarig för att sätta upp ärenden på föredragningslistan.
            Det är utskotten hjärtligt välkomna att komma med förslag om.
          </note>
          <note type="speaker">
            Anf. 41 ANNE-MARIE EKSTRÖM (fp):
          </note>
          <note>
            Herr talman! Jag blev väldigt glad när statsrådet
          </note>
          <note>
            Morgan Johansson i dag började sitt anförande med att säga att
            barn har rätt till kärlek och trygghet oavsett ursprung. Det håller
            jag med om. Men det gäller inte alla barn i vårt land. De asylsökande
            barnen, både de som kommer tillsammans med sina föräldrar och
            de som kommer ensamma, utan någon vuxen med sig, har inte den
            rätten.
          </note>
          <note>
            De här barnen är verkligen utsatta. Det är barn som bär med sig
            traumatiska upplevelser som de inte får tillräcklig möjlighet
            att bearbeta. I asylprocessen ska hänsyn tas till barnets bästa
            enligt portalparagrafen i utlänningslagen. Sverige har också skrivit
            under barnkonventionen, som många andra har pratat om i dag.
          </note>
          <note>
            Rädda Barnen har tagit fram en rapport som handlar om barns egna
            asylskäl. Där framkommer att det finns stora brister när det gäller
            att höra barnen och ta hänsyn till deras skäl. Det är bra att
            Migrationsverket den senaste tiden satsat på utbildning för personal
            som ska höra barn och att personalen fått kunskap om barnkonventionen.
            Det sägs i alla fall så, och det var på tiden.
          </note>
          <note>
            Tyvärr finns det många barn som i dag har varit i
          </note>
          <note>
            Sverige i mer än ett år. Således har deras ärenden inte handlagts
            med denna nya insikt. Många barn som mår dåligt på grund av de
            upplevelser de har haft tidigare mår ännu sämre efter att familjen
            nåtts av ett avvisningsbeslut. Många mår så dåligt att de har
            tvingats söka upp psykiatrisk vård.
          </note>
          <note>
            Att barn som mår så dåligt ska tvingas lämna landet till en osäker
            framtid stämmer inte alls överens med att ta hänsyn till barnets
            bästa. Det är inte heller barnets bästa att avvisa fyra månader
            gamla trillingar till en osäker framtid. Visst är det bra att
            en översyn av utlänningslagen har påbörjats genom en parlamentarisk
            utredning. Förhoppningsvis kan vi i framtiden få en bättre asylprocess
            där barnens bästa också sätts i främsta rummet.
          </note>
          <note>
            Men något måste göras nu för de barn som finns i vårt land i
            dag. De hjälps inte av att man i betänkandet gör hänvisningar
            till att det är utredningar som är på gång. De måste också få
            den rätt till kärlek och trygghet som statsrådet Morgan Johansson
            talade om.
          </note>
          <note>
            Herr talman! En grupp som är särskilt utsatt är de ensamkommande
            flyktingbarnen. Dessa barn behöver extra stöd och tillsyn. Tyvärr
            har regeringen hittills inte klarat av att reda ut vem som ska
            ta ansvaret för att ta emot dem och se till att de får ett värdigt
            mottagande. Det har gått ett år sedan Socialstyrelsen och
          </note>
          <note>
            Migrationsverket lade fram ett förslag om hur mottagande av de
            asylsökande barnen skulle gå till. Det gick ut på att man skulle
            koncentrera mottagandet till
          </note>
          <note>
            15 kommuner för att man skulle kunna skaffa sig specialkompetens
            för att kunna ta emot de här barnen i de kommunerna.
          </note>
          <note>
            Kommunförbundet tillsammans med andra myndigheter och experter
            tyckte att förslaget var bra. Det var med barnets bästa i fokus.
            Enligt uppgift pågick diskussioner i höstas mellan Kommunförbundet
            och
          </note>
          <note>
            Migrationsverket om hur kostnaderna skulle fördelas.
          </note>
          <note>
            Och enligt uppgift som jag har fått från Kommunförbundet lämnades
            ett förslag på en uppskattad kostnad, men Kommunförbundet fick
            inget svar förrän statsrådet Jan O Karlsson talade om i radio
            att det var för dyrt, och några regelrätta förhandlingar hade
            inte förekommit.
          </note>
          <note>
            Men nu ska Regeringskansliet tillsätta en interdepartemental
            utredning med företrädare för Justitiedepartementet, Utrikesdepartementet,
            Finansdepartementet och Socialdepartementet. Regeringen ska alltså
            utreda utredningen.
          </note>
          <note>
            Tidsplanen för arbetet är att arbetet ska bedrivas med inriktning
            mot ett ikraftträdande den 1 januari
          </note>
          <note>
            2005, alltså om ett och ett halvt år. Det har redan gått ett
            år sedan man kom med förslaget om hur man skulle ta hand om de
            ensamkommande flyktingbarnen, så jag anser inte att det som man
            säger i det här betänkandet gäller, att socialutskottet förutsätter
            att regeringen så snart som möjligt återkommer enligt riksdagens
            tidigare beslut om ansvar för de ensamkommande barnen.
          </note>
          <note>
            Herr talman! Det är häpnadsväckande att det får gå till på det
            här sättet. Det gäller unga människor som är oerhört utsatta.
            Förmodligen har de också starka skäl till att vara här. Vem här
            inne skulle skicka i väg sin dotter eller son till ett främmande
            land utan att det verkligen fanns skäl? De har varit med om saker
            som barn inte borde få vara med om.
          </note>
          <note>
            Då är det vår skyldighet att se till att de får ett värdigt mottagande.
          </note>
          <note>
            Dessutom sade statsrådet Jan O Karlsson i en interpellationsdebatt
            i förra veckan att det inte skulle gälla 15 kommuner utan alla
            kommuner. Kommunförbundet ställde sig mycket frågande till detta
            när jag pratade med dem. Anledningen till att det skulle vara
          </note>
          <note>
            15 kommuner var att de kommunerna verkligen skulle kunna skaffa
            sig den kompetens som behövs för att ta hand om de här utsatta
            barnen. Man är också frågande inför det förslag om ersättning
            för utredningskostnader som regeringen har och som det också hänvisas
            till i det här betänkandet.
          </note>
          <note>
            Jag måste väl säga i ärlighetens namn att en utredning om god
            man för ensamkommande flyktingbarn nyligen har presenterats, men
            i övrigt har mycket lite hänt på ett helt år för att förbättra
            situationen för ensamkommande flyktingbarn. Man skulle kunna säga
            att man är tillbaka på ruta noll. Och det är bekymmersamt att
            ett förslag som berörda parter var överens om skulle kunna fungera
            inte genomförs utan bara grävs ned i en ytterligare utredning
            på Regeringskansliet.
          </note>
          <note>
            Herr talman! Asylsökande barn, antingen de har kommit hit ensamma
            eller tillsammans med sina föräldrar, är oerhört utsatta. Det
            är dags att Sverige börjar leva upp till barnkonventionen. Det
            kan inte bara hålla på att utredas och utredas. Vi måste börja
            ta hänsyn till alla barn som i dag far illa, oavsett var de kommer
            ifrån.
          </note>
          <note>
            Vart har de vackra orden om barnets bästa tagit vägen när vi
            avvisar fyramånaders trillingar tillsammans med två syskon till
            ett land som föräldrarna inte ens har satt sin fot i? Vart tar
            de vackra orden vägen när vi gräver ned ett bra förslag om hur
            ensamkommande flyktingbarn ska kunna tas emot i en ny utredning
            som tar ytterligare ett och ett halvt år? Vart har de vackra orden
            tagit vägen när lilla Silvia, som varit i Sverige i ett och ett
            halvt år, kanske inte får börja i den svenska klass som hon så
            längtansfullt poängterat att hon skulle börja i i början av augusti?
          </note>
          <note>
            Jag vill rikta en liten uppmaning till statsrådet
          </note>
          <note>
            Morgan Johansson att läsa upp de här raderna även för sina kamrater
            i regeringen om att alla barn har rätt till kärlek och trygghet,
            oavsett var de kommer ifrån.
          </note>
          <note type="speaker">
            Anf. 42 SOLVEIG HELLQUIST (fp):
          </note>
          <note>
            Herr talman! Jag tänker koncentrera mitt anförande på anmälningsskyldigheten
            och lyfta fram aspekter som inte riktigt kommer fram i betänkandet.
            Jag tar då ett avstamp i verkligheten.
          </note>
          <note>
            I Sverige i dag har många barn bättre levnadsvillkor och en bättre
            fysisk hälsa än barn i många andra länder. Men i dag finns också
            många barn som befinner sig i utsatta situationer. Det är barn
            till missbrukare, till psykiskt sjuka och till föräldrar med bristande
            förmåga. Det är barn som utsätts för misshandel och sexuella övergrepp,
            barn som bevittnar våld i hemmet eller befinner sig i vårdnadstvister.
            Det är övergivna barn, barn som inte får sina grundläggande behov
            tillgodosedda när det gäller mat, kläder, sömn, regler, normer
            och omsorg. Vi får heller inte glömma de kanske mest utsatta,
            asylbarnen. Om vi räknar ihop de här ser vi att dessa barn är
            ganska många.
          </note>
          <note>
            Av betänkandet framgår det bland annat att anmälningsskyldigheten
            i socialtjänstlagen ska förstärkas. Det görs hänvisningar i annan
            lagstiftning om den här skyldigheten, och det blir krav på samarbete.
          </note>
          <note>
            Allt det här är alldeles utmärkt, men om barn som far illa ska
            få det stöd som de behöver är det tillämpningen av lagen och det
            praktiska arbetet som är avgörande och inte välformulerade lagtexter.
          </note>
          <note>
            Jag har själv arbetat inom socialtjänsten som socialsekreterare
            och socialkonsulent i ca 25 år. Min erfarenhet är att personal
            som arbetar med barn aldrig har fullgjort anmälningsskyldigheten
            i den utsträckning som lagstiftaren har ansett och avsett. Så
            har det varit i årtionden. Vi har också sett studier på senare
            tid som visar detta.
          </note>
          <note>
            Det finns flera orsaker till att personal som arbetar med barn
            inte gör anmälan till socialtjänsten. Det är fortfarande ett stort
            steg för många att ta kontakt med socialtjänsten. Socialtjänsten
            betraktas fortfarande, efter så många år, som en repressiv och
            stämplande myndighet.
          </note>
          <note>
            Rädsla hos personal är en annan orsak som jag vill lyfta fram.
            Det är rädsla för obehag, våld och trakasserier från berörda familjer.
            Det är rädsla för att man har för lite på fötterna, att man har
            sett och hört fel.
          </note>
          <note>
            Det är rädsla för att föräldrarna till exempel ska ta barnet
            från dagis, så att barnet blir ännu mer oskyddat. Även socialsekreterarna
            kan känna rädsla i kontakten med vissa familjer, och det i sig
            är också ett hinder för att ge barn stöd.
          </note>
          <note>
            Personal inom olika verksamheter är ofta kritiska till att de
            inte får veta vad som händer när en anmälan har gjorts. De ser
            inget resultat och får ingen feedback på grund av rådande sekretessbestämmelser.
          </note>
          <note>
            En del personal har också egna problem i familjen eller i föräldraskapet
            som väcker ångest. Man kanske tänker: Ska jag anmäla som har problem
            själv? Det finns inga perfekta föräldrar och familjer, som jag
            ser det. Personal inom skola, socialtjänst och andra verksamheter
            har ibland också svåra problem.
          </note>
          <note>
            Ytterligare en förklaring till att barn som far illa inte får
            erforderlig hjälp är kunskapsbrist, bristande rutiner, revirtänkande,
            samarbetssvårigheter och brist på respekt för varandras olika
            kompetens. I hela mitt yrkesverksamma liv har det pratats om samverkan.
          </note>
          <note>
            Denna tycks dock aldrig komma till skott mer än i undantagsfall.
          </note>
          <note>
            Själva ordet anmälan är avskräckande. Jag tycker att begreppet
            huvudsakligen ska användas i ärenden som rör reella brott mot
            barn som misshandel, sexuella övergrepp och könsstympning. I andra
            fall kan det vara mer konstruktivt om socialtjänsten tillsammans
            med andra verksamheter hittar former för samverkan där föräldrarna
            är delaktiga och känner tillit.
          </note>
          <note>
            Samtycke bryter ju också sekretessen.
          </note>
          <note>
            Socialtjänsten bör också få verktyg att faktiskt kunna hjälpa
            barn som behöver stöd. I dag får barn ingen hjälp om föräldrarna
            inte vill samarbeta eller om LVU inte är tillämplig. Det innebär,
            precis som kritikerna säger, att en anmälan inte leder till någonting.
            När socialtjänsten inleder en utredning och vill tala enskilt
            med ett barn måste föräldrarna vidtalas.
          </note>
          <note>
            Barnkonventionen och socialtjänstlagen säger att barn har rätt
            att komma till tals. I Sverige har vi en mycket stark föräldrarätt
            som sätter hinder i vägen när det gäller utredande och när det
            gäller insatser i familjer för att täcka barns behov.
          </note>
          <note>
            Herr talman! Till sist vill jag säga att om vi menar allvar med
            barnkonventionen och allt tal om barns bästa räcker det inte med
            förändringar i lagtexten. Vi måste analysera anmälningsskyldigheten
            och varför den aldrig har fungerat. Socionomutbildningens kvalitet
            måste höjas för att socialarbetarna ska kunna klara det svåraste
            av arbeten: att hjälpa utsatta barn.
          </note>
          <note>
            Vi måste se över sekretessbestämmelserna så att tystnaden inte
            medför att barn inte får hjälp. Attityderna till socialtjänsten
            måste en gång för alla förändras, liksom metoder och förhållningssätt
            i det praktiska arbetet. Om så inte sker konstaterar jag: Det
            finns utsatta barn, men vem bryr sig? Eller som vi säger i
          </note>
          <note>
            Timrå som jag kommer ifrån: Det är mycket prat och lite hockey.
          </note>
          <note>
            Jag ställer mig bakom detta betänkande i huvudsak, liksom Folkpartiets
            reservationer.
          </note>
          <note type="speaker">
            Anf. 43 KARIN GRANBOM (fp):
          </note>
          <note>
            Herr talman! Barn är inget bihang till vuxenvärlden. De utgör
            ungefär en femtedel av vår befolkning och är vår framtid. Vi vuxna
            har ett särskilt ansvar gentemot barnen eftersom de inte kan tala
            för sig själva och göra sina röster hörda i vuxenvärlden. De förslag
            till ändringar som leder till ett förstärkt barnperspektiv i lagstiftningen
            är efterlängtade, men det finns mer att kämpa för.
          </note>
          <note>
            Jag vill till betänkandedebatten tillföra de svårigheter som
            uppkommer i situationer då barn utsätts för brottsliga handlingar.
            Barn är en grupp brottsoffer med särskilda behov. Rättssystemet
            är i grunden anpassat till vuxna, och barn far många gånger illa
            i rättsliga utredningar och förhandlingar.
          </note>
          <note>
            Som tidigare sagts läggs utredningar där barn är offer alltför
            ofta ned. Detta beror till stor del på bevismässiga svårigheter.
            Barn har inte vuxnas kommunikationsförmåga. Det är dock inte bara
            att rycka på axlarna och säga jaha. Vi vuxna är skyldiga att lära
            oss tolka barnens språk och försöka få barn att meddela sig. Okunskap
            får inte vara anledning eller ursäkt till att barns rättigheter
            åsidosätts.
          </note>
          <note>
            Med detta vill jag upprepa kravet om att personer som kommer
            i kontakt med barn under den rättsliga processen ska ha särskild
            barnkompetens.
          </note>
          <note>
            Det är också viktigt att tiden mellan anmälan och dom inte är
            för lång. Tre månader är satt som maxtid för utredningar, och
            detta lyckas långt ifrån alltid.
          </note>
          <note>
            Enbart vid Polismyndigheten i Stockholms län låg i januari nästan
            2 000 ärenden där barn är brottsoffer och väntade på beslut. Över
            400 ärenden var mellan tre och sex månader gamla. Det betyder
            400 barn som väntat för länge. I ca 380 fall hade anmälningarna
            hunnit bli upp till ett år. Att anställa fler poliser skulle kunna
            göra situationen betydligt bättre, både för barnen och för de
            poliser som aldrig lyckas nå målet om tre månader på grund av
            överbelastning.
          </note>
          <note>
            Som jag inledningsvis sade far många barn illa vid rättsprocesser.
            Ett självklart mål som vi borde kunna ställa upp och nå är att
            alla barn ska befinna sig i ett bättre läge när en rättsprocess
            är avslutad än när den inleds, detta oavsett rättsligt utfall.
            För att uppnå detta krävs ökad kompetens, ökade resurser och genomtänkta
            prioriteringar.
          </note>
          <note>
            Jag vill också kort nämna barns situation vid vårdnadstvister.
            Just nu pågår det en utredning om vårdnad, boende och umgänge,
            och jag hoppas att den kommer fram till goda lösningar på de många
            och stora problem som i dag föreligger. Jag har hört att det finns
            tvister som pågår under barns hela barndom, och det förstår ju
            var och en hur skadligt det är.
          </note>
          <note>
            Ibland hör man så tokiga saker att man inte tror att det är sant,
            till exempel att pappor som förmodligen slagit mammor kan få rätt
            till vårdnaden om barn som levt i detta elände. Och än värre -
            jag läste om en pappa som krävde vårdnad om ett barn vars syskon
            han sexuellt hade förgripit sig på. Skrämmande nog fick han vårdnaden.
          </note>
          <note>
            Sannerligen krävs det krafttag för att nå målet om att se till
            barns bästa i vårdnadstvister.
          </note>
          <note>
            Därutöver vill jag uttrycka att barn måste få en stärkt ställning
            i de fall där de bevittnat våld mot närstående. Det har visat
            sig att barn som bevittnat våld i hemmet får samma symtom som
            barn som själva blivit misshandlade. Kommittén mot barnmisshandel
            har uttalat att det kan betecknas som psykisk misshandel när ett
            barn tvingas bevittna våld i sin närmiljö.
          </note>
          <note>
            Från oppositionens sida har vi motionerat om att tillsätta en
            utredning om att barn bör få brottsofferstatus då de bevittnat
            våld mot närstående. Brottsofferstatus kan nämligen vara viktigt
            för att tillgodose barns rätt till stöd och hjälp men också för
            möjligheten att få brottsskadeersättning och stärkt ställning
            vid vårdnadstvister.
          </note>
          <note>
            Den straffskärpning som nu föreslås är välkommen, men den handlar
            om att gärningsmannen får hårdare straff och inte om att barnet
            får utökade rättigheter.
          </note>
          <note>
            Jag vill också särskilt nämna barn som utsatts för sexuella övergrepp.
            Inom denna kategori finner vi några av de mest avskyvärda kränkningarna
            mot barn.
          </note>
          <note>
            Det handlar bland annat om incestbrott, handel med barn för sexuella
            ändamål och barnpornografibrott.
          </note>
          <note>
            Samhället måste bli effektivare i sin kamp mot dessa brott.
          </note>
          <note>
            Den här gången tänkte jag dock bara uppehålla mig vid ett av
            dessa brott, nämligen incestbrott, vars preskriptionstid bör förlängas.
            I dag är preskriptionstiden för kort, och det gör att många offer
            klagar över att de aldrig hann samla allt det mod och all den
            kraft som skulle ha behövts för att anmäla föräldern och gå igenom
            en särskilt krävande rättsprocess. Vi liberaler vill att fler
            offer ska få upprättelse, och därför kräver vi att preskriptionstiden
            förlängs.
          </note>
          <note>
            Slutligen vill jag också ta upp en grupp barn som det talas mycket
            lite om, nämligen barn till frihetsberövade föräldrar. Det handlar
            om ca 8 000 barn -
          </note>
          <note>
            alltså ingen liten grupp. Just nu pågår det en utredning som
            ska se över situationen inom kriminalvården och komma med förslag
            till en ny kriminalvårdslag. Jag sitter själv med i denna utredning
            och kan därför inte låta bli att ta upp ämnet.
          </note>
          <note>
            I kriminalvårdsdebatter talas det inte mycket om att det finns
            barn utanför murarna som har starka band till dem som har hamnat
            innanför murarna.
          </note>
          <note>
            Barnen måste få utrymme i kriminalvårdsdiskussionerna. Barn till
            föräldrar i fängelse har ofta en mycket svår situation och har
            ofta haft en mycket trasslig familjesituation innan föräldern
            hamnade på anstalt.
          </note>
          <note>
            En tanke jag har är att alla kriminalvårdsanstalter borde ta
            reda på om deras intagna har barn och om så är fallet berätta
            detta för socialtjänsten så att socialtjänsten kan undersöka om
            det finns behov av stöd för barnet. Jag har tidigare talat om
            att det behövs personer med barnkompetens inom rättsväsendet.
            Naturligtvis gäller detta önskemål även personal på anstalter
            eftersom det ibland kan vara nödvändigt att personal medverkar
            vid barnens besök.
          </note>
          <note>
            Herr talman! Jag stannar där med en önskan om att goda tankar
            och intentioner omsätts i praktiken och att vi ser till att barn
            får en starkare ställning då de har utsatts för brott.
          </note>
          <note>
            Anf. 44 MARGARETA ISRAELSSON (s)
          </note>
          <note>
            replik:
          </note>
          <note>
            Herr talman! Jag begärde ordet närmast för att tacka både Anne-Marie
            Ekström, Solveig Hellquist och Karin Granbom för deras viktiga
            inlägg, som jag tycker väldigt tydligt visar att vi liksom inte
            får slå oss till ro med den här propositionen. Det finns mer att
            göra. Det finns barn som far illa i Sverige, och jag tycker att
            ni på ett väldigt fint sätt har lyft fram det.
          </note>
          <note>
            Jag tror också, även om det ibland, såsom påpekades tidigare,
            kan kännas som gränsfall mellan justitieutskottet och socialutskottet,
            att barnens situation i rättsprocessen är en väldigt viktig fråga
            för oss att diskutera vidare.
          </note>
          <note type="speaker">
            Anf. 45 KARIN GRANBOM (fp) replik:
          </note>
          <note>
            Herr talman! Jag tackar för det och säger att vi lovar att återkomma.
          </note>
          <note type="speaker">
            Anf. 46 KERSTIN-MARIA STALIN (mp):
          </note>
          <note>
            Herr talman! Bli inte rädda. Jag glömde bara bort att yrka, så
            jag ska göra det. Jag yrkar bifall till reservation 30.
          </note>
          <note>
            Överläggningen var härmed avslutad.
          </note>
          <note>
            (Beslut fattades under 10 §.)
          </note>
          <note>
            5 § Ändringar i Schengenkonventionen m.m.
          </note>
          <note>
            Föredrogs justitieutskottets betänkande 2002/03:JuU18
          </note>
          <note>
            Ändringar i Schengenkonventionen m.m. (prop.
          </note>
          <note>
            2002/03:66)
          </note>
          <note type="speaker">
            Anf. 47 SUSANNE EBERSTEIN (s):
          </note>
          <note>
            Herr talman! I detta betänkande behandlar utskottet regeringens
            proposition om Sveriges antagande av beslut om ändring av artikel
            41 och 47 i
          </note>
          <note>
            Schengenkonventionen samt ändring i lagen om internationellt
            polisiärt samarbete jämte en i ärendet väckt motion.
          </note>
          <note>
            I propositionen föreslås att riksdagen ska godkänna det inom
            Europeiska unionen upprättade utkastet till beslut om ändring
            av artikel 41 och 47 i Schengenkonventionen. Följdändringar föreslås
            i 4 § lagen om internationellt polisiärt samarbete.
          </note>
          <note>
            Förslaget innebär, till skillnad från vad som gäller nu, att
            en person som inte är misstänkt för brott i vissa fall ska kunna
            bli föremål för gränsöverskridande polisövervakning. Detta ska
            gälla om det är nödvändigt för en pågående brottsutredning, och
            det finns starka skäl att anta att åtgärden kan medverka till
            att identifiera eller spåra en misstänkt gärningsman.
          </note>
          <note>
            Därutöver föreslås en utvidgning av listan över de brott för
            vilka gränsöverskridande övervakning av en misstänkt gärningsman
            i brådskande fall får ske utan samtycke.
          </note>
          <note>
            Därmed överlämnar jag betänkandet till debattörerna.
          </note>
          <note type="speaker">
            Anf. 48 LEIF BJÖRNLOD (mp):
          </note>
          <note>
            Herr talman! Miljöpartiet har i sin reservation yrkat avslag
            på propositionen, och det yrkar vi på nu också. Det gör vi av
            flera olika skäl.
          </note>
          <note>
            Vi är numera medlemmar i Europeiska unionen.
          </note>
          <note>
            Vi får en mängd rambeslut som antas och som vi sedan ska anpassa
            den svenska lagstiftningen till. Det här blir ett glidande förhållande:
            Det kommer förändring på förändring och så vidare. Jag tycker
            att det känns som att det finns en luddighet i det hela.
          </note>
          <note>
            Just möjligheten att övervaka misstänkta finns redan, och det
            har vi också accepterat. Nu vill man utöka detta till att man
            ska kunna övervaka icke misstänkta personer.
          </note>
          <note>
            Man är väldigt noga med att ange vilka brott det hela handlar
            om. Men i det här fallet, när man ska övervaka icke misstänkta
            personer, finns det en luddighet. Susanne Eberstein sade att det
            gäller särskilda fall, det ska vara starka skäl och så vidare.
            Men det kan likafullt innebära att man har möjlighet att övervaka
            en odefinierad mängd människor. Det kan omfatta den misstänktes
            läkare. Om man tror att han är på väg dit kan det finnas anledning
            att övervaka läkaren. Man kan övervaka barn.
          </note>
          <note>
            Jag är också medveten om att det är viktigt att vi klarar upp
            brott, men jag ser att det här finns en betydande integritetskränkning.
            Jag uppfattar det som en betydande integritetskränkning eller
            som något som kan leda till det. Här finns en luddighet. Det är
            inte definierat. Jag vill ha mycket mer på fötterna innan jag
            går med på det.
          </note>
          <note>
            Den andra ändringen handlar om rambeslutet om terrorism. Där
            tycker jag också att det finns en del oklarheter. Man ska numera
            straffbelägga deltagande i kriminella organisationer. Dessa kriminella
            organisationer är ganska svåra att definiera. De skickar knappast
            ut bolagsrapporter, och man får ingen aktieägarförteckning från
            dem heller. Det är väldigt otydligt vad som är en kriminell organisation.
            Likaså är det otydligt vad som menas med deltagande. Det finns
            så många människor som skickar in pengar till organisationer för
            att det finns en bra, fin täckmantel.
          </note>
          <note>
            Det kan alltså uppfattas som deltagande, men det kan också vara
            ett dolt sätt att stödja den olagliga organisationen. Här finns
            det för mycket luddigheter.
          </note>
          <note>
            Därför, herr talman, yrkar jag avslag på den här propositionen.
          </note>
          <note type="speaker">
            Anf. 49 JOE FRANS (s):
          </note>
          <note>
            Herr talman! Mord, människohandel, terrorism, narkotikahandel
            och våldtäkt är några av de tunga och grova brott som regleras
            av Schengenkonventionen.
          </note>
          <note>
            Dessa brott sker i dag i en allt större omfattning över gränserna.
            Syftet med dessa två specifika och konkreta förändringar är att
            förbättra möjligheterna att utreda denna gränsöverskridande brottslighet.
          </note>
          <note>
            Det som sker är egentligen att de nationella och gränsöverskridande
            utredningarna kommer att likställas.
          </note>
          <note>
            Det är som bekant ingen överdrift att påstå att dagens tjuvar
            och banditer rör sig över gränserna och att den tunga brottsligheten
            ofta sker samordnat och har förgreningar i flera länder. Vi måste
            helt enkelt se till att vi anpassar lagarna så att våra åklagare
            och poliser kan göra ett så bra jobb som möjligt.
          </note>
          <note>
            Ändringarna är egentligen praktiska och tekniska till sin natur,
            men nog så viktiga. Det handlar om att övervakningen av misstänkta
            gärningsmän i brådskande fall ska kunna ske vid fler brott än
            i dag. Med andra ord utökas antalet typer av brott som omfattas
            av Schengenkonventionen.
          </note>
          <note>
            De nya brott som läggs till konventionen är bland annat grovt
            bedrägeri, människosmuggling, penningtvätt, olaglig handel med
            radioaktiva ämnen och terroristbrott. Det är alltså enligt min
            mening inga kontroversiella tillägg utan snarare förbättringar
            och preciseringar jämfört med dagens lagstiftning.
          </note>
          <note>
            Att dessa ändringar inte är kontroversiella innebär inte att
            de är oviktiga eller betydelselösa. I själva verket är dessa ändringar
            nödvändiga och ofrånkomliga om vi ska kunna vara effektiva mot
            den gränsöverskridande brottsligheten.
          </note>
          <note>
            Den andra ändringen är att övervakning där samtycke givits i
            förväg ska kunna ske även beträffande andra än sådana som är misstänkta
            för brott om det är en nödvändig del av brottsutredningen och
            om det finns betydande skäl att anta att personen kan medverka
            till att identifiera eller spåra en misstänkt gärningsman. Det
            handlar framför allt om närstående och bekanta till den misstänkte.
            På så sätt kan man under vissa särskilt noga avgränsade förutsättningar
            använda de spaningsmetoder som man redan tillämpar på nationella
            brott.
          </note>
          <note>
            Jag anser att vi på det här sättet skapar mycket bättre förutsättningar
            för att utreda grova och gränsöverskridande brott som narkotikabrott,
            människohandel och terroristbrott.
          </note>
          <note>
            Herr talman! Det finns en betryggande majoritet i utskottet för
            betänkandet. Det finns dock en reservation med anledning av en
            motion som i och för sig ansluter sig till tanken om att internationell
            brottslighet kräver polisiärt samarbete över gränserna men att
            detta samarbete borde bedrivas på mellanstatlig nivå och att det
            inte ska omfatta terroristbrott.
          </note>
          <note>
            Det finns tre goda skäl till att reservationen bör avslås och
            förslaget till riksdagsbeslut med anledning av propositionen bifallas.
          </note>
          <note>
            För det första är nyttan av lagstiftningen för Sverige långt
            större än de relativt begränsade integritetskränkningar som kan
            ligga i möjligheten att använda gränsöverskridande övervakning.
          </note>
          <note>
            För det andra är detta en anpassning av en redan existerande
            lagstiftning som ingår i EU-avtalet och som gradvis har förbättrat
            möjligheten för oss alla att röra oss fritt inom EU och som har
            lett till ökad handel och ökat samarbete.
          </note>
          <note>
            För att vi ska kunna fördjupa detta samarbete och slå vakt om
            de numera avskaffade gränskontrollerna är det viktigt att vi har
            ett bra och effektivt samarbete mot brottslighet som sker över
            dessa gränser.
          </note>
          <note>
            För det tredje vill jag påpeka att huvudregeln redan i dag är
            att man ska ha tillstånd i förväg från
          </note>
          <note>
            Rikspolisstyrelsen att det är svensk polis som ska göra eventuella
            gripanden, att det är svensk lag som gäller och att övervakningen
            alltid ska avbrytas om en svensk myndighet begär det. Det finns
            alltså betryggande rättssäkerhetsgarantier och ett fullgott demokratiskt
            integritetsskydd.
          </note>
          <note>
            Herr talman! Av dessa skäl yrkar jag avslag på reservationen
            och bifall till utskottets förslag med anledning av propositionen.
          </note>
          <note type="speaker">
            Anf. 50 LEIF BJÖRNLOD (mp):
          </note>
          <note>
            Herr talman! När Joe Frans räknade upp de brott som läggs till
            har jag full förståelse för de flesta av dem. Men det som jag
            opponerade mig mot nämnde han ingenting om, nämligen att göra
            deltagande i en kriminell organisation i Europeiska unionens medlemsstater
            till ett brott samt terroristbrott enligt rådets rambeslut om
            bekämpande av terrorism.
          </note>
          <note>
            Det som jag vände mig mot var ordet deltagande.
          </note>
          <note>
            Det är luddigt och oklart. Det var en av mina anmärkningar.
          </note>
          <note>
            Vi är överens om, som Joe Frans sade från talarstolen, att vi
            ska bekämpa gränsöverskridande brottslighet. Det är ingen tvekan
            om det. Det är inte heller någon tvekan om att de uppräknade brotten
            är mycket allvarliga. Men det som jag talar om är luddigheten.
          </note>
          <note>
            Jag talar om luddigheten när det gäller kriminella organisationer.
            Jag satt med i den utredning som arbetade med straffansvar för
            organiserad brottslighet, och vi hade betydande svårigheter att
            kunna definiera begreppet, och nu ska vi föra in det i svensk
            lagstiftning. Jag tycker fortfarande att det finns brister på
            detta område. Men det finns väl anledning att återkomma och försöka
            reda ut dem med tiden.
          </note>
          <note>
            Den här propositionen kommer naturligtvis att gå igenom, men
            jag ville ändå peka på dessa frågor eftersom jag anser att de
            är viktiga.
          </note>
          <note>
            När det gäller att övervaka ej misstänkta personer skulle nyttan
            vara större än integritetskränkningen.
          </note>
          <note>
            Jag undrar det. Om man nu sätter en polis att övervaka en präst
            för att kontrollera om den misstänkte eventuellt kommer dit får
            denna polis förmodligen en betydande mängd överskottsinformation
            motsvarande den som vi talat om vid hemlig telefonavlyssning.
          </note>
          <note>
            Den bör vi kunna hantera på ett bättre sätt, och den ska inte
            kunna få användas.
          </note>
          <note type="speaker">
            Anf. 51 JOE FRANS (s):
          </note>
          <note>
            Herr talman! Först och främst vill jag konstatera det är glädjande
            att även Leif Björnlod inser att den internationella brottsligheten
            kräver polisiärt samarbete.
          </note>
          <note>
            Jag ska inte påbörja en debatt här. Men det slår mig att ett
            parti som egentligen vill att Sverige ska ut ur EU men inte vågar
            driva den frågan har betydande problem med att bestämma sig för
            på vilket ben man ska stå. Leif Björnlod anser att vi ska ha ett
            polisiärt samarbete, men han vill inte att det samarbetet ska
            vara effektivt.
          </note>
          <note>
            Jag undrar vems integritet som Leif Björnlod vill skydda. Är
            det terroristens integritet, är det människosmugglarens integritet,
            är det narkotikahandlarens integritet som han vill skydda, eller
            vems integritet är det som han vill skydda?
          </note>
          <note>
            Jag menar att nyttan med lagstiftningen är mycket större än den
            relativt sett begränsade integritetskränkningen som kan ligga
            i möjligheten att använda gränsöverskridande övervakning.
          </note>
          <note>
            Detta är viktiga frågor. Om vi ska kunna utveckla
          </note>
          <note>
            EU till ett område där alla människor kan röra sig fritt är det
            viktigt att vi också kan bekämpa brottsligheten på ett effektivt
            sätt.
          </note>
          <note>
            Samtliga remissinstanser vill att riksdagen ska godkänna beslutet
            samt besluta om den följdlagstiftning som detta medför. Jag ser
            därför inga problem med detta. Det här är demokratiskt sett helt
            i sin ordning.
          </note>
          <note type="speaker">
            Anf. 52 LEIF BJÖRNLOD (mp):
          </note>
          <note>
            Herr talman! Vissa delar av Joe Frans yttrande kommer jag inte
            att bemöta.
          </note>
          <note>
            De människors integritet som jag vill skydda är icke misstänkta
            och oskyldiga människor. Det är dem som jag vill skydda. Det är
            därför som jag vill peka på svagheten i den här lagstiftningen,
            att man ska tillåta polisövervakning av icke misstänkta människor.
            Storebror ser dig lite för mycket, tycker jag.
          </note>
          <note>
            Jag minns och vet hur det såg ut i Östtyskland och i de forna
            Sovjetstaterna där man visste att polis övervakade, och där man
            visste att det fanns ett tjallarsystem och ett övervakningssystem
            som skapade rädda och osäkra människor som var rädda att inte
            kunna få handla på ett naturligt sätt utan alltid fick göra det
            och tänka på att storebror alltid såg dem.
          </note>
          <note>
            Det är dessa människors integritet, självkänsla och mod att våga
            handla och ha civilkurage som jag vill skydda och som jag pekar
            på.
          </note>
          <note>
            Den övriga gränsöverskridande brottsbekämpningen har vi tidigare
            gått med på och accepterat, och den är naturligtvis självklar.
          </note>
          <note type="speaker">
            Anf. 53 JOE FRANS (s):
          </note>
          <note>
            Herr talman! Leif Björnlods argumentation haltar något eftersom
            vi redan använder samma metoder och spaningssystem i Sverige.
            Det som nu sker är att vi preciserar vissa typer av brott och
            att en pågående utredning kan förflyttas till Sverige. Men det
            är svensk polis som gör gripandet, och det är svensk polis som
            också kan avbryta detta.
          </note>
          <note>
            Jag ser egentligen inga problem med detta. Det känns som om Miljöpartiet
            har haft vissa svårigheter med lagstiftningen redan från början
            och har vissa svårigheter med sin Europapolitik och därför är
            tvungen att hitta en konstgjord kritik. Jag tycker att det vore
            mer konstruktivt, när vi ändå är med i EU, om man såg framåt när
            det gäller hur vi kan förbättra
          </note>
          <note>
            EU-systemet.
          </note>
          <note>
            Överläggningen var härmed avslutad.
          </note>
          <note>
            (Beslut fattades under 10 §.)
          </note>
          <note>
            6 § Förändringar inom sjukförsäkringen för ökad hälsa i arbetslivet
          </note>
          <note>
            Föredrogs socialförsäkringsutskottets betänkande
          </note>
          <note>
            2002/03:SfU10
          </note>
          <note>
            Förändringar inom sjukförsäkringen för ökad hälsa i arbetslivet
            (prop. 2002/03:89).
          </note>
          <note type="speaker">
            Anf. 54 ANNA LILLIEHÖÖK (m):
          </note>
          <note>
            Herr talman! Vad blev det egentligen av regeringens storstilade
            elvapunktsprogram för att halvera ohälsan från dagens nivå? 800
            000 personer, eller var femte person i arbetsför ålder, är ju
            borta från arbetet på grund av sjukdom.
          </note>
          <note>
            I den proposition som ligger till grund för det betänkande som
            vi nu ska debattera kom regeringens första förslag till åtgärder.
            Problemlistan i propositionen var lång men resulterade huvudsakligen
            i två konkreta förslag: avstämningsmöten och utbildning av försäkringsläkare.
            Regeringen betonar också inriktningen mot ökad deltidssjukskrivning,
            vilket är möjligt också enligt nuvarande regler.
          </note>
          <note>
            Det här är i många fall alldeles utmärkt men vi moderater vill
            gå längre och utöka möjligheterna till att också gälla delvis
            sjukskrivning - till exempel arbete i en långsammare takt och
            sjukskrivning från vissa arbetsuppgifter och att man ska kunna
            delta i utbildning även om man är sjukskriven.
          </note>
          <note>
            Emellertid finns det också majoritetsförslag som snarare gör
            sjukskrivningsprocessen luddigare som när den sjukskrivnes försäkran
            tas bort och när bedömning av arbetsförmågan inte längre ska behöva
            göras vid kortare tids sjukdom.
          </note>
          <note>
            Försäkringsläkare och avstämningsmöten är bra steg. Det är steg
            som ingår i de förslag som vi moderater lagt fram i många års
            tid men det är knappast förslag som kommer att ge en halverad
            sjukfrånvaro.
          </note>
          <note>
            En allvarligt menad uppstramning av sjukskrivningsprocessen måste
            också ge tydligare regler om när och hur sjukskrivning ska användas.
            Till exempel står det fortfarande i försäkringskassans riktlinjer
            att varje tillstånd till kropp och själ som inte är fullt normalt
            ska betraktas som sjukdom. Detta ger utrymme för den förändrade
            attityd till sjukskrivning som framgår bland annat av en Temoundersökning.
          </note>
          <note>
            60 % av de intervjuade anger att det är okej att sjukskriva sig
            även om man inte är så sjuk att man inte kan arbeta. Nästan hälften
            anser att man kan sjukskriva sig på grund av familjeproblem.
          </note>
          <note>
            Alltfler patienter går till läkaren för att bli sjukskrivna,
            inte för att bli botade. Läkare som vill stå på patientens sida
            skriver intyg även om sjukskrivning inte är lösningen på patientens
            problem.
          </note>
          <note>
            I en annan undersökning visar det sig att läkaren i en femtedel
            av fallen tyckte att det inte kändes bra att sjukskriva patienten.
            I en fjärdedel av fallen bedömde läkaren att sjukskrivning inte
            ens var bra för patientens hälsa.
          </note>
          <note>
            Något har hänt i samspelet mellan individ, arbetsplats och läkare,
            konstaterades det i en statlig utredning förra året. Sjukskrivning
            blir tyvärr en bekväm lösning för alla inblandade parter men en
            mycket dyrbar lösning för oss alla som skattebetalare när var
            sjunde krona av alla våra statliga skatter går till sjukpenning
            och sjukersättning och som pensionärer när pensionen blir lägre
            därför att pensionerna ska klaras av när färre arbetar eller när
            det blir svårare att få personal till vård och omsorg när var
            femte person inte kan arbeta på grund av tillfällig eller permanent
            sjukskrivning.
          </note>
          <note>
            För att komma vidare i arbetet med att halvera sjukfrånvaron
            behövs det sannolikt helt andra utgångspunkter än de marginella
            förändringar som föreslås i dagens betänkande. Det är något som
            inte riktigt stämmer om, som det påstås, vi svenskar har blivit
            dubbelt så sjuka på fem år.
          </note>
          <note>
            Frågan måste kunna ställas om vi verkligen har blivit så mycket
            sjukare som det verkar eller om det kan vara så att inte alla
            som är sjukskrivna är sjuka.
          </note>
          <note>
            Sjukförsäkringen används uppenbarligen på ett sätt som den inte
            är konstruerad för. Risken finns att de som är verkligt sjuka
            och behöver försäkringen drabbas. Det finns mycket som antyder
            att sjukskrivningar sker på andra grunder än medicinsk sjukdom,
            till exempel om man ser till de stora och bestående regionala
            skillnaderna. Orter med en kärv arbetsmarknad har fler och längre
            sjukskrivningar. Om det kärvar till sig för företaget och risk
            för uppsägning finns, eller om man känner att man arbetat för
            länge med samma uppgifter eller har kommit till fel arbete eller
            arbetsplats, kan sjukskrivning erbjuda en möjlighet till försörjning
            som är mer acceptabel och flexibel än a-kassan och andra sociala
            skyddsnät.
          </note>
          <note>
            Sjukförsäkringen blir det enda andningshålet för människor när
            de samlade livsvillkoren blir för betungande. För många blir sjukförsäkringen
            den yttersta möjligheten när man inte kan påverka sin dagliga
            tillvaro och när inte ens medelinkomsttagare har råd att skaffa
            sig en ekonomisk buffert eller att hyra in hjälp för att klara
            sin situation.
          </note>
          <note>
            Försäkringens utformning är en kritisk fråga som inte har fått
            beröras i de förslag som finns i propositionen om ohälsa. Samtliga
            förslag som lagts fram skulle hållas inom nu gällande regelsystem.
            I och för sig har regeringen lagt fram andra förslag efter det
            att propositionen lades fram - förslag som är betydligt mer långtgående
            än de förslag i dagens betänkande som vi diskuterar.
          </note>
          <note>
            Tyvärr kommer förslagen lite styckevis och delat.
          </note>
          <note>
            Därför är det svårt att se den sammanhängande filosofin bakom
            åtgärderna. Det sannolikt tyngsta förslaget som regeringen lagt
            fram är att arbetsgivarna ska ta över kostnaden för den tredje
            sjukveckan. Det är svårt att se hur det hänger ihop med en uppstramning
            av sjukskrivningsprocessen. Sjukkassan får nu inte kännedom om
            ett sjukfall förrän efter den tredje veckan.
          </note>
          <note>
            Men redan då har risken för långtidssjukskrivning ökat ordentligt.
            Möjligheten till rehabilitering skjuts ännu mer framåt i tiden.
            Sannolikheten för framgång minskar. Lagstiftningen om sjuklön
            är faktiskt betydligt mindre strikt än den om sjukpenning.
          </note>
          <note>
            Arbetsgivarna har inte getts vare sig medel eller redskap för
            att hantera sjukskrivningar eller fått möjligheter att rehabilitera
            de sjukskrivna på ett bra sätt.
          </note>
          <note>
            Eller är det så att regeringen när en from förhoppning om att
            arbetsgivarna ska kunna klara av den svåra uppgift som försäkringskassan
            inte klarat av utan att arbetsgivarna ges nödvändiga redskap?
          </note>
          <note>
            Vi moderater har föreslagit att ett förslag om friskpeng ska
            utredas - en friskpeng som ska följa den anställde. Den fråga
            vi vill ställa är följande: Hur kan vi skapa incitament för att
            sjukskrivna ska vilja bli friska igen och känna att de behöver
            arbeta igen, och hur kan vi samla alla positiva krafter för att
            få sjukskrivna tillbaka i arbete?
          </note>
          <note>
            Tanken är att den friskpeng som följer den anställde ska anpassas
            till risken för sjukskrivning med hänsyn till ålder, kön, yrke
            och så vidare. Då kan arbetsgivarna involveras i rehabiliteringsarbetet,
            och då vågar man anställa också dem som löper risk att bli sjukskrivna.
            Arbetsgivare får på detta sätt ett verktyg och ett intresse för
            att se till att den sjukskrivne verkligen kommer tillbaka till
            arbetet och kan anlita alla de professionella krafter som finns
            att tillgå för att uppnå positiva resultat. Det finns nämligen
            hopp, och det finns ett stort antal projekt som visar att det
            går att få sjukskrivna tillbaka i arbete.
          </note>
          <note>
            I Stockholm har en arbetsgivargrupp lyckats rehabilitera personer
            som varit sjukskrivna i över ett och ett halvt år. I Svenska Dagbladet
            kan vi i dag läsa om ett rehabiliteringsprojekt i Stockholms stad
            som får långtidssjukskrivna tillbaka i arbete och där byte av
            arbete gett ny motivation och arbetslust.
          </note>
          <note>
            Arbetsgivarna behöver involveras betydligt mer i rehabiliteringen,
            samtidigt som försäkringskassan måste få ett mycket mer renodlat
            ansvar för rehabiliteringsprocessen.
          </note>
          <note>
            Väldigt få av de långtidssjukskrivna får i dag någon rehabilitering
            över huvud taget. Betecknande för situationen är att långtidssjukskrivna
            konstaterar att de knappt har märkt av försäkringskassan, förutom
            att utbetalningarna har fungerat bra.
          </note>
          <note>
            Många sjukskrivna behöver byta arbete. En större rörlighet på
            arbetsmarknaden är villkoret för att kunna byta arbetsplats. I
            ett projekt blev 70 % av de långtidssjukskrivna friska när de
            bytte arbete.
          </note>
          <note>
            Rubriken på dagens betänkande, Förändringar inom sjukförsäkringen
            för ökad hälsa i arbetslivet, är faktiskt en himla bra rubrik.
            Kanske bör vi i stället koncentrera oss på att se hur vi kan friskskriva
            till arbete i stället för att sjukskriva från arbete.
          </note>
          <note>
            Hur kan vi involvera fler yrkesgrupper i att arbeta med att få
            fler friska? Varför inte också få fler som till och med skulle
            kunna friskskrivas till arbetsuppgifter?
          </note>
          <note>
            Med detta, herr talman, yrkar jag bifall till reservation 1 men
            ställer mig givetvis bakom övriga moderata reservationer.
          </note>
          <note type="speaker">
            Anf. 55 LINNÉA DARELL (fp):
          </note>
          <note>
            Herr talman! Jag ska börja med att yrka bifall till reservationerna
            3, 8 och 23. Jag står naturligtvis bakom även övriga reservationer
            som Folkpartiet lämnat, men av tidsskäl avstår jag från yrkanden.
          </note>
          <note>
            Vid kammarens remissdebatt kring den proposition som är underlag
            för detta betänkande sammanfattade jag innehållet på följande
            sätt: För lite, för sent men alltid något. Jag vidhåller den beskrivningen
            även efter utskottsbehandlingen.
          </note>
          <note>
            Vid utskottsutfrågningen den 29 april svarade
          </note>
          <note>
            Riksförsäkringsverkets generaldirektör på frågan om möjligheterna
            att nå regeringens mål om en halvering av sjukfrånvaron fram till
            2008 att 50 miljoner färre sjukdagar, som det handlar om, är väldigt
            många färre sjukdagar och att den minskning som hittills har kunnat
            skönjas inte räcker någonvart. Hoppet står alltså till innehållet
            i det förslag som vi nu har att ta ställning till.
          </note>
          <note>
            Vid samma utfrågning konstaterade Anna Hedborg att förtidspensioneringarna
            ligger väldig högt, över 70 000 per år. Prognosen är att den nivån
            kommer att stå sig ett antal år framöver.
          </note>
          <note>
            Alldeles för många människor tvingas ut från arbetsmarknaden
            alldeles för tidigt. Den enskilde hamnar i ett utanförskap som
            ingen mår bra av, och Sverige får färre i arbete, vilket påverkar
            tillgång på arbetskraft och välfärdsresurser. Förtidspensionering
            riskerar att bli ett sätt att uppnå målet om minskat antal sjukskrivningar.
            Den bilden ger också Riksförsäkringsverket i sin senaste rapport,
            där man skriver att visserligen kan halveringsmålet för ohälsotalen
            uppnås, men den nedgången riskerar att till stora delar ätas upp
            av en kraftigt ökad andel permanent sjukfrånvaro i form av förtidspension
            eller sjukersättning.
          </note>
          <note>
            Herr talman! Ohälsan minskar inte av att människor flyttas från
            ersättning för tillfällig arbetsoförmåga till ersättning för varaktig
            arbetsoförmåga. Målet bör alltså omformuleras så som framgår att
            reservation 3.
          </note>
          <note>
            Regeringens passivitet har lett till en nästan osannolik miljardrullning.
            Inte nog med att regeringen inte på eget initiativ vidtagit tillräckliga
            åtgärder.
          </note>
          <note>
            Man har dessutom nonchalerat beställningar kring finansiell samordning
            som man fått från riksdagen.
          </note>
          <note>
            Det har alltså funnits, och finns, förslag som hade kunnat leda
            till både färre sjukskrivningar och därmed lägre kostnader för
            statskassan, samtidigt som en betydligt mer effektiv användning
            av de pengar som ändå måste utnyttjas kunde ha åstadkommits.
          </note>
          <note>
            Hösten 2000 gjordes en uppgörelse mellan regeringen, Folkpartiet,
            Centerpartiet och Miljöpartiet om finansiell samordning från 2002,
            och riksdagen begärde förslag från regeringen. Fortfarande väntar
            riskdagen på en proposition. Genom regeringens nonchalans har
            försäkringskassornas arbete försvårats, och ett otal personer
            har tvingats gå sjukskrivna onödigt länge.
          </note>
          <note>
            Finsamförsöken, som pågick under åren 1993-
          </note>
          <note>
            1997, ledde till stora vinster i form av kortare behandlingstider,
            kortare sjukskrivningar och minskade statliga kostnader för sjukpenning.
            Dessa vinster uppkom genom att kassa och sjukvård jobbade tillsammans
            för att korta väntetider och underlätta patientens väg genom hela
            vårdkedjan.
          </note>
          <note>
            Herr talman! Det finns andra exempel på effektivare nyttjande
            av skattemedel i försöksverksamhet, och det är Socsamförsöken
            som pågår på flera håll i landet. I mitt hemlän Östergötland är
            Finspång försöksort. Där har man lyckats mycket bra både ur mänskligt
            och ur ekonomiskt perspektiv. Lokala initiativ har lett till att
            nya effektiva verksamhetsformer har utvecklats.
          </note>
          <note>
            En promemoria kring finansiell samordning mötte i våras omfattande
            kritik i remissrundan. Trots detta tyder förslaget till lagrådsremiss
            på ett regeringen inte lyssnat på remissvaren. Den s-märkta ordföranden
            i
          </note>
          <note>
            Finspångs beställarförbund skriver i förbundets årsberättelse
            för 2002 att han hoppas att remissvaren kommer att förändra förslaget
            utifrån de erfarenheter som erhållits i de olika Socsamförsöken.
            Hans förhoppningar tycks nog inte komma att infrias.
          </note>
          <note>
            Herr talman! Det råder stora brister på rehabiliteringsområdet.
            I en nyutkommen bok Samordnad rehabilitering: processen som kom
            av sig beskrivs regeringens oförmåga att hantera ett av 90-talets
            största samhällsproblem. Författaren skriver om rehabiliteringsutredningarna
            att de i stort sett avlöst varandra, medan sjukfrånvaron oavbrutet
            har ökat. Denna handlingsförlamning håller i sig. Inte heller
            det förslag vi diskuterar här och nu innehåller något som kan
            råda bot på de allvarliga missförhållandena på rehabiliteringsområdet.
            Det som finns är en lagändring som främst kommer att leda till
            att obehövliga blanketter ska fyllas i för att sedan inte användas
            till något.
          </note>
          <note>
            Folkpartiets krav är att perspektivet måste ändras.
          </note>
          <note>
            Huvudfokus måste vara individens möjlighet till vård och rehabilitering
            för att komma tillbaka till jobb. Det ska gälla oavsett vad ohälsan
            har sin grund i. En fungerande rehabilitering blir det när alla
            inblandade aktörer drar åt samma håll. Vägen till framgång är
            inte att öka blankettkraven på arbetsgivare, medan det mesta av
            det som nu inte fungerar får rulla vidare i gamla hjulspår. Vägen
            till framgång består i stället av ett antal hörnstenar som vårdgaranti,
            finansiell samordning och en förnyad och liberaliserad arbetsmarknadspolitik.
            En rehabiliteringsplan för den enskilde individen måste upprättas
            och självklart också genomföras. För att säkerställa detta behövs
            en garanti, en rehabiliteringsgaranti.
          </note>
          <note>
            Herr talman! Ännu ett riksdagsår är snart till ända, och fortfarande
            väntar långtidssjukskrivna människor i alla åldrar. Man väntar
            på att kassans personal ska hinna med det där personliga samtal
            som skulle leda fram till en rehabiliteringsplan, till en behandling
            eller en arbetsprövning. Man väntar på att få den operation som
            man behöver eller en behandling inom psykiatrin eller missbrukarvården.
            Under denna väntan rinner tiden i väg, och snart återstår bara
            förtidspensionering. Ytterligare några tiotusentals människor
            slås ut från arbetsmarknaden i förtid på grund av en senfärdig
            regering och en utskottsmajoritet som tycks sakna mod och kraft
            att ställa krav på rejäla förslag som kan leda till resultat.
            Där har vi en bild av
          </note>
          <note>
            Sverige 2003.
          </note>
          <note type="speaker">
            Anf. 56 SVEN BRUS (kd):
          </note>
          <note>
            Herr talman! Detta betänkande innehåller en del goda ambitioner.
            Det går att instämma till dels i problembeskrivningarna och för
            den delen också i vissa av förslagen. De höga sjukskrivningstalen
            är vår största politiska utmaning just nu. På den punkten går
            det att hålla med regeringen, även om man kan ha stora betänkligheter
            kring regeringens uppsatta mål för att komma till rätta med det
            här problemet, nämligen att halvera kostnaderna till 2008. För
            det krävs också andra åtgärder än vad det här betänkandet tar
            upp. Det krävs ett brett politiskt perspektiv, och det har regeringen
            hittills inte förmått att anlägga.
          </note>
          <note>
            I dag är nästan var sjätte svensk sjukskriven eller förtidspensionerad.
            Sedan 1997, under sex socialdemokratiska regeringsår, har kostnaderna
            mer än fördubblats. De ökar fortfarande, låt vara i en något bromsad
            takt.
          </note>
          <note>
            Det är, herr talman, mot den bakgrunden man ska bedöma dagens
            förslag - jag ska strax kommentera några av dem. Det är också
            mot den bakgrunden man ska bedöma regeringens samlade politik
            för att nå uppsatta mål. Den debatten måste i hög grad handla
            om vad som saknas av politisk helhet, även om vi har kunnat konstatera
            att det ansvariga statsrådet alltid blir märkbart störd av kritiken
            mot regeringens smala politik.
          </note>
          <note>
            Några av inslagen i betänkandet tänkte jag nämna.
          </note>
          <note>
            Regeringen vill få individen i centrum och fokusera på vad som
            kan göras genom flera avstämningsmöten. Det är bra, den insikten
            är god. Men hur förändras något i verkligheten? Avstämningsmöten
            finns redan, men försäkringskassan har inte klarat av dem i tillräcklig
            omfattning. Det är kostnadskrävande, och all tid ägnas åt utbetalning
            av sjukpenning snarare än rehabilitering - fullt begripligt ur
            kassans synpunkt.
          </note>
          <note>
            Eftersom kassan i dag inte klarar av att hålla sådana möten i
            tillräcklig omfattning kan man undra om förslaget leder till någon
            verklig förändring. Det är också svårt att få individen i centrum
            med fyra sektorer som har olika mål och medel.
          </note>
          <note>
            Det är positivt att regeringen betonar arbetsförmåga hellre än
            arbetsoförmåga. Därför är det bra med deltidssjukskrivningar.
            För att stärka det synsättet anser vi kristdemokrater att man
            helt bör slopa de fasta stegen i sjukersättningen. Det ska vara
            möjligt att få ersättning med vilken procentsats som helst mellan
            25 och 100 %. En person som i dag arbetar
          </note>
          <note>
            50 % kan med dagens system inte öka arbetsinsatsen med 10 % även
            om det skulle vara möjligt för individen och enligt läkarens bedömning.
          </note>
          <note>
            Vi anser att dagens system inte uppmuntrar till en ökad arbetsinsats
            och därmed inte tillvaratar den individuella förmågan. Kristdemokraterna
            föreslår alltså en större flexibilitet, det vill säga en individanpassad
            sjukersättning i spannet mellan 25 och 100 %.
          </note>
          <note>
            Det kristdemokratiska förslaget om en förstärkt rehabiliteringsförsäkring
            sätter individen i centrum och låter det offentliga anpassa sig
            till människors skiftande behov, inte tvärtom. I stället för fyra
            offentliga aktörer vill vi ha en, försäkringsgivaren, och denna
            försäkringsgivare ska ha fem uppgifter:
          </note>
          <note>
            För det första: att betala ut ersättningen,
          </note>
          <note>
            För det andra: att ansvara för rehabiliteringsutredningen,
          </note>
          <note>
            För det tredje: att verkar för den sjukskrivnes återgång till
            arbete,
          </note>
          <note>
            För det fjärde: att ansvara för uppföljning så att positiva effekter
            ska bli bestående,
          </note>
          <note>
            Och för det femte - eller snarare för det första, om man ska
            prioritera bland dessa uppgifter: att arbeta med förebyggande
            insatser.
          </note>
          <note>
            Regeringen är ju pigg på att ställa krav på arbetsgivarna, och
            det har man gjort i långtgående förslag i vårbudgeten om en tredje
            sjuklönevecka. Regeringen vill att arbetsgivarna ska skicka in
            en rehabiliteringsutredning även om det inte är nödvändigt. Regeringen
            menar att arbetsgivarna i alldeles för liten utsträckning har
            gjort rehabutredningar för sina anställda.
          </note>
          <note>
            Men att tvinga arbetsgivare att alltid lämna in rehabiliteringsutredningar
            innebär att man i vissa fall skulle påbörja utredningen när det
            anställde kommer tillbaka till arbetet igen. Att då tvinga arbetsgivaren
            att skicka in rehabunderlag och dessutom betala för ett utlåtande
            från till exempel företagshälsovården verkar orimligt.
          </note>
          <note>
            Det här förslaget innebär också att försäkringskassornas administration
            ökar ytterligare, och det är kanske det sista vi behöver just
            nu.
          </note>
          <note>
            Herr talman! Vi har också i flera år motionerat om behovet av
            mer försäkringsmedicinsk utbildning för läkare. Vi menar att en
            sådan utbildning måste bli obligatorisk för läkare på alla nivåer.
            Regeringen bör tillsätta en utredning som grundligt ser över de
            problem som finns inom det försäkringsmedicinska området och kommer
            med förslag till en reformering.
          </note>
          <note>
            Försäkringsläkarna måste också ges en kontinuerlig vidareutbildning.
            På så sätt garanterar man att deras bedömningar baseras på aktuell
            kunskap. På det sättet kan man också uppnå en större precision
            i sjukskrivningsprocessen.
          </note>
          <note>
            Socialförsäkringsutskottet anordnade den 29 april en offentlig
            utfrågning om orsakerna till den ökade sjukfrånvaron. Det var
            en spännande och innehållsrik förmiddag. Den stenograferade uppteckningen
            som publiceras sist i betänkandet är en mycket intressant läsning
            i det här ämnet. Jag hoppas att statsrådet Hans
          </note>
          <note>
            Karlsson har tagit sig tid att läsa dessa uppteckningar.
          </note>
          <note>
            Om inte, rekommenderar jag det.
          </note>
          <note>
            Vid denna utfrågning konstaterade Riksförsäkringsverkets generaldirektör
            Anna Hedborg att sjukfrånvaron aldrig varit högre och att det
            är de långvariga sjukfallen som ökar. När det gäller antalet sjukpenningdagar
            förefaller det ha skett en vändning i den meningen att ökningstakten
            har mattats av, enligt
          </note>
          <note>
            Anna Hedborg. Ja, man får sannerligen glädja sig åt de små framstegen
            på det här området.
          </note>
          <note>
            Anna Hedborg säger också att sjukersättningen ganska säkert kommer
            att fortsätta att öka och att det kommer att bli "värre innan
            det kan bli bättre". Vi kan dessvärre förvänta oss ett par år
            med ganska höga sjukersättningstal innan det förhoppningsvis vänder
            och går nedåt.
          </note>
          <note>
            Denna i grund dystra prognos ska ses i relation till regeringens
            mål om en halvering till 2008. Det är en lovvärd målsättning.
            Vem vill inte halvera sjukskrivningarna, om man nu ska nöja sig
            med det målet?
          </note>
          <note>
            Men tror regeringen på fullt allvar att ens det målet kan uppnås
            genom åtgärder av det slag som vi diskuterar här i dag, åtgärder
            som kan vara aldrig så välmotiverade?
          </note>
          <note>
            Vi kristdemokrater välkomnar en del av förslagen.
          </note>
          <note>
            Vi har själva haft flera av dem under en längre tid.
          </note>
          <note>
            Några är vi mera kritiska emot. Men framför allt saknar vi en
            politik som innefattade fler politikområden, ett bredare anslag
            om det som vi kallar för livspusslet.
          </note>
          <note>
            Sedan den propositionen har lagts fram har regeringen lagt fram
            mer långtgående förslag - förslag som har karaktären av panikbromsning
            i budgeten -
          </note>
          <note>
            för att komma till rätta med kostnaderna. Men fortfarande saknas
            de förslag som handlar om människors totala livssituation. Trots
            allt har ungefär hälften av sjukskrivningarna sin grund i arbetslivet
            och den andra hälften i den totala livssituationen. Var finns
            regeringens politik när det gäller helheten? Jag har ställt den
            frågan flera gånger tidigare till det ansvariga statsrådet.
          </note>
          <note>
            Herr talman! Jag står självfallet bakom både våra egna reservationer
            och de reservationer som vi har tillsammans med andra partier,
            men jag yrkar här bifall till reservationerna nr 2 och 8.
          </note>
          <note type="speaker">
            Anf. 57 BIRGITTA CARLSSON (c):
          </note>
          <note>
            Herr talman! För tids vinnande och enligt en överenskommelse
            mellan partierna yrkar jag endast bifall till reservation nr 5,
            men jag står givetvis bakom övriga reservationer där Centerpartiet
            finns med.
          </note>
          <note>
            Så har det då äntligen kommit några förslag från regeringen inom
            ohälsoområdet, ett utgiftsområde som mellan 1997 och 2002 har
            fördubblats. Här har vi väntat, väntat och väntat, men trots utvecklingen
            har regeringen inte presenterat några riktigt skarpa förslag för
            att förhindra denna negativa utveckling.
          </note>
          <note>
            Sjukfrånvaron har under de senaste sex åren ökat dramatiskt och
            framstår i dag som ett av de största hindren för Sveriges ekonomiska
            utveckling. Brist på anställningsbar arbetskraft och frånvaron
            i den befintliga arbetsstyrkan håller tillbaka produktionen i
            näringslivet och sänker kvaliteten i de offentliga välfärdstjänsterna.
          </note>
          <note>
            Jämfört med tidigare år har ökningstakten i sjukskrivningskostnaderna
            minskat något, men något trendbrott kan vi inte vara säkra på
            i och med detta. I
          </note>
          <note>
            stället ökar nu förtidspensioneringarna i snabb takt.
          </note>
          <note>
            I den debatt som under de senaste åren har förts om de växande
            sjukskrivningskostnaderna har ett starkt fokus satts på förhållandena
            i arbetslivet. Självklart är dessa en viktig del, men orsakerna
            till ohälsa och sjukskrivning är lika säkert mer sammansatta,
            en bild som bekräftas av bland andra Riksförsäkringsverket och
            som antyds i Familjemedicinska institutets undersökning.
          </note>
          <note>
            Det handlar om människor som inte mår bra i privatlivet, vilket
            delvis är en följd av hur vårt samhälle är uppbyggt. Människor
            i Sverige har liten makt över sina livsvillkor och det gör det
            svårare att hantera en stressig livssituation.
          </note>
          <note>
            Det kan handla om systemfel som gör att arbetslösa hamnar i sjukskrivningsstatistiken.
            Det är viktigt att människor som är arbetslösa finns i arbetsmarknadsstatistiken
            och får sin försörjning från a-kassan eftersom vi annars får en
            felaktig bild av det faktiska arbetsmarknadsläget samtidigt som
            drivkrafterna i arbetsmarknadspolitiken förstörs. Det är dessutom
            orättvist om olika arbetslösa får olika bidrag. Detta har regeringen
            nu börjat att åtgärda, och det är bra.
          </note>
          <note>
            Herr talman! Men samtidigt får vi inte glömma att dessa personer
            inte försvinner ur det offentliga försörjningssystemet för att
            de förs över till a-kassan. De regionala mönster som innebär att
            en betydande del av sjukskrivningarna i vissa delar av landet
            i själva verket är maskerad arbetslöshet är ett underbetyg på
            regeringens ekonomiska politik. Regeringen har misslyckats med
            att skapa en ekonomisk tillväxt och dynamiska arbetsmarknader
            i hela landet.
          </note>
          <note>
            För att minska denna del av sjukskrivningarna är den bästa lösningen
            en bättre näringspolitik som släpper fram tillväxtkraften i de
            små och medelstora företagen. Men, statsrådet Hans Karlsson, gör
            i stället tvärtom! Förslaget om utvidgat sjuklöneansvar för företagen
            är som ett rejält skott i foten. Det är en politik som förstärker
            regeringens misslyckande i närings- och arbetsmarknadspolitiken.
            Det är en politik som leder raka vägen till ökad arbetslöshet
            och därmed till fler bidragsförsörjda.
          </note>
          <note>
            Herr talman! Sjukskrivningarna kan också bero på drog- och alkoholmissbruk
            och andra sociala problem som egentligen borde leda till åtgärder
            inom socialtjänsten snarare än att sopas under socialförsäkringarnas
            matta. Här ser vi återigen att en satsning på finansiell samordning
            med ökat samarbete mellan bland annat försäkringskassan och socialtjänsten
            skulle kunna bidra till att identifiera problemen och se till
            att det blir bästa möjliga lösning.
          </note>
          <note>
            Det kan naturligtvis också, som i alla bidragssystem, handla
            om felutnyttjande, överutnyttjande och i vissa fall även fusk,
            även om det för mig känns osannolikt att detta skulle vara en
            huvudförklaring till den massiva ökningen av de längre sjukskrivningarna
            och förtidspensionerna.
          </note>
          <note>
            Men samtidigt som vi inser att orsakerna till ohälsan är sammansatta,
            måste vi vara klara över att många av långtidssjukskrivningarna
            förmodligen uppstår just på grund av kombinationen av dålig uppföljning
            och otillräcklig rehabilitering.
          </note>
          <note>
            Arbetsmiljön har en stor roll för hur vi mår, men vi kan inte
            ensidigt fokusera på arbetsmiljön och arbetsgivaren, utan vi måste
            lyfta hela denna problematik.
          </note>
          <note>
            Fru talman! Centerpartiet har målmedvetet och enträget motionerat,
            debatterat och på olika sätt lyft fram denna fråga här i riksdagen.
            Senast i vår motion med anledning av vårbudgeten presenterade
            vi våra förslag och idéer för hur vi ska komma till rätta med
            ohälsan.
          </note>
          <note>
            Även i den här debatten vill jag tala om vad vi i
          </note>
          <note>
            Centerpartiet anser viktigt att genomföra.
          </note>
          <note>
            För att minska ohälsan, sjukskrivningarna och förtidspensioneringarna
            måste hela den problematik som orsakar sjukskrivningar och förhindrar
            att människor rehabiliteras bemötas. Det ställer krav på en ökad
            bredd i arbetssättet. Finansiell samordning är ett sätt att nå
            denna bredd genom att olika myndigheter, till exempel arbetsförmedlingen,
            försäkringskassan, socialtjänsten, vården med flera, kan kopplas
            samman med individen i centrum. Centerpartiet gör också bedömningen
            att en samordning av socialförsäkringssystemen med sikte på en
            samordnad arbetslivsförsäkring med en gemensam myndighetsstruktur
            kan vara ett sätt att nå denna bredd.
          </note>
          <note>
            Rehabiliteringsinsatsernas effektivitet är beroende av att de
            kan sättas in relativt tidigt. Redan efter några veckor börjar
            den sjukskrivne mentalt ställa in sig på varaktig sjukfrånvaro.
            Kvalitativa rehabiliteringsåtgärder innebär, vid sidan av den
            direkta rehabiliteringseffekten, att denna mentala omställning
            motverkas.
          </note>
          <note>
            Mycket av rehabiliteringsarbetet som utförs i dag är av god kvalitet.
            Problemet är att resurserna inte på långt när är tillräckliga
            för att möta behoven. Brister i organisationen medför också att
            tillgången till rehabilitering är godtycklig och i hög grad beroende
            av den sjukskrivnes egna initiativ. Men vem orkar kämpa sig fram
            genom byråkratierna för att få rätt till några timmars sjukgymnastik
            eller psykoterapi när man är deprimerad och saknar energi? Inte
            många, och absolut inte de som behöver det bäst.
          </note>
          <note>
            Fru talman! Jag har tidigare här i kammaren talat om våra förslag,
            men eftersom inte regeringen lyssnat får jag återigen lyfta fram
            några konkreta förslag.
          </note>
          <note>
            · Finansiell samordning är ett av dem. Medel reserverade för
            sjukförsäkringen omvandlas till aktiva åtgärder i samarbete mellan
            försäkringskassan och andra myndigheter såsom primär- och sjukvården,
            arbetsförmedlingen och kommunernas socialtjänst. Erfarenheter
            från 90-talets försök med Finsam visar att denna typ av insatser
            ger mycket god utväxling i form av minskade sjukskrivningstider
            och därmed förknippade kostnader. Finansiell samordning är grunden
            för Centerpartiets förslag till rehabiliteringsgaranti och nationell
            vårdgaranti.
          </note>
          <note>
            · Rehabiliteringsgaranti. Efter fyra veckors sjukskrivning ska
            försäkringskassan i samarbete med den enskilde, arbetsgivaren
            och primärvården börja utarbeta en rehabiliteringsplan som i preliminär
            form ska vara färdig redan efter sex veckors sjukskrivning så
            att rehabåtgärder då, om det är medicinskt möjligt, ska kunna
            inledas. Samarbetsvilja i rehabiliteringsprocessen från den långtidssjukskrivnes
            sida ska vara ett villkor för att få behålla sin sjukpenning.
          </note>
          <note>
            · Rehabiliteringslots. Den enskilde ska ha rätt till en kontaktperson
            som samordnar rehabiliteringsinsatserna och lotsar den enskilde
            mellan de olika aktörer som kan vara inblandade i rehabplanen.
          </note>
          <note>
            · Nationell vårdgaranti.
          </note>
          <note>
            · Ett väl avvägt arbetsgivaransvar. Centerpartiets modell bygger
            på att antalet anställda avgör arbetsgivarens sjuklöneansvar upp
            till maximalt 30
          </note>
          <note>
            dagar för 30 anställda. Likformig nedsättning av arbetsgivaravgiften
            ger en viss överkompensation till småföretagare.
          </note>
          <note>
            · Vi vill också införa tvåläkarintyg - detta för att få förlängd
            sjukskrivning efter fyra veckor.
          </note>
          <note>
            · Rätt till ett års tjänstledighet för att prova nytt jobb. Denna
            åtgärd är viktig för att öka människors benägenhet att lämna arbetsplatser
            där de inte mår bra.
          </note>
          <note>
            · Vi föreslår också en utredning med uppdrag att utreda en samordnad
            arbetslivsförsäkring i stället för dagens sjuk- och arbetslöshetsförsäkring.
          </note>
          <note>
            Fru talman! Jag tycker att den här debatten tydligt visar var
            initiativkraften i svensk politik kommer ifrån och var den stora
            trögheten råder. Vi har en regering som på sex år knappt har hunnit
            uträtta någonting, och vi har en opposition som kommer med förslag
            med en helt annan bredd. Den bästa lösningen på ohälsan och sjukskrivningarna
            är att vi byter ut
          </note>
          <note>
            Hans Karlsson, Göran Persson och den socialdemokratiska regeringen.
          </note>
          <note type="speaker">
            Anf. 58 RONNY OLANDER (s):
          </note>
          <note>
            Fru talman! Jag vill börja med att yrka bifall till ett välskrivet
            betänkande, som är en produkt av samarbetet mellan s, v och mp,
            och därmed avslag på samtliga motioner.
          </note>
          <note>
            Betänkandet innehåller några vägledande nyckelord i de åtgärder
            som syftar till ökad hälsa i arbetslivet samt för de förebyggande
            insatser som krävs i form av delaktighet och inflytande över sitt
            arbete liksom lärande och kompetensutveckling av såväl chefer
            som personal. Det kräver i sin tur att man vågar vara en lärande
            organisation som vill lämna de gamla arbetsformerna för att pröva
            nya.
          </note>
          <note>
            Det är inte nog att vart tredje år eller så damma av sin gamla
            arbetsmiljöplan, utan det handlar snarare om att föra in diskussionen
            om den goda arbetsplatsen i olika strategiska sammanhang, från
            styrelserummen, där affärsstrategierna och investeringsplanerna
            avhandlas och där också sjukfrånvaroredovisningarna och hälsoplanerna
            bör behandlas, till fikarummet på jobbet.
          </note>
          <note>
            Vår viktigaste uppgift under de närmaste åren är att pressa tillbaka
            sjukskrivningarna och skapa ett friskare arbetsliv. I kampen för
            det mänskligare arbetslivet har regeringen satt upp målet om att
            ohälsotalen ska halveras till 2008.
          </note>
          <note>
            Förutsättningarna för att klara målet kan aldrig på förhand vara
            helt givna, men genom hårt arbete har vi goda förutsättningar
            att lyckas.
          </note>
          <note>
            Vad vi nu ser är en trend med färre nya sjukskrivningar och fler
            deltidssjukskrivna. Över 30 % av de ersatta dagarna utgör sjukskrivning
            på deltid. Det totala antalet personer med ersättning från sjukförsäkringen
            i april 2003 var 347 000, vilket var omkring
          </note>
          <note>
            10 000 färre än i april 2002 - en minskning med
          </note>
          <note>
            2,7 %.
          </note>
          <note>
            Det är en positiv utveckling, men tyvärr förmörkas den av att
            de långa sjukskrivningarna fortfarande fortsätter att öka. Nedgången
            i antalet dagar med hel sjukskrivning är en utveckling i rätt
            riktning. Vi har i dag bra belägg för att deltidssjukskrivning
            kombinerat med arbete kan vara ett bra sätt att återfå arbetsförmågan.
            Men fortfarande är alltför många sjukskrivna och drabbade av ohälsa.
          </note>
          <note>
            Vi vet att ohälsoproblemen är precis lika mångfacetterade som
            lösningarna måste vara.
          </note>
          <note>
            Därför menar jag att alla - och jag säger alla -
          </note>
          <note>
            måste vara med och ta ansvar för situationen. Den utgångspunkten
            måste vara vägledande för alla inblandade aktörer, alltifrån arbetsgivare,
            anställda, sjukskrivna, chefer, skyddsombud, arbetskamrater, organisationer,
            myndigheter, fackliga organisationer och så vidare - samt för
            oss beslutsfattare.
          </note>
          <note>
            Glädjande är att det finns många konstruktiva processer som pågår
            på många håll i landet och där det systematiska arbetsmiljöarbetet
            är viktigt. Det finns många goda samarbeten mellan arbetsgivare
            och fackliga organisationer, myndigheter, institutioner med flera.
            För att bara nämna några har till exempel Kommunal i Västra Götaland
            utmanat sina arbetsgivare i regionen i arbetet med att få ned
            sjukskrivningstalen. Kommunstyrelserna i regionen har fått svara
            på frågan om hur sjukfrånvaron ser ut och vilka åtgärder som vidtas.
            Det är ett bra exempel på hur man kan jobba med frågan.
          </note>
          <note>
            Ett annat exempel som vi har kunnat läsa och höra om är det så
            kallade HaKul-projeket, Hållbar arbetshälsa i kommuner och landsting,
            som nu är inne på sitt femte och avslutande år, i tio kommuner
            och landsting i Sverige och där cirka 9 000 personer ingår. Det
            finns många goda exempel att bygga vidare på. Hälsoarbetet rör
            definitivt på sig, och det är bra.
          </note>
          <note>
            Fru talman! Vad kammaren i dag ska ta ställning till är socialförsäkringsutskottets
            betänkande om propositionen Förändringar inom sjukförsäkringen
            för ökad hälsa i arbetslivet. I den tar vi flera viktiga steg
            mot målet en halvering av ohälsan till 2008. En viktig poäng med
            förslagen är att människor ska vara sjukskrivna bara om det är
            den bästa lösningen för att bli frisk. I annat fall riskerar sjukskrivningen
            att bli den återvändsgränd som vi inte vill att den ska vara.
          </note>
          <note>
            Också den medicinska orsaken ska preciseras och läkarintygen
            bli tydliga.
          </note>
          <note>
            Det är från arbetsplatsen man sjukskrivs, och det är till arbetsplatsen
            som man ska tillbaka. Därför måste kontakten med arbetsplatsen
            uppmuntras under den tid man är sjukskriven. Risken är annars
            att man isoleras mera och får ännu svårare att komma tillbaka
            till arbetslivet igen. Vi måste bli bättre på att ta till vara
            människors arbetsförmåga och får inte stirra blint på arbetsoförmågan.
          </note>
          <note>
            Ett viktigt förslag i betänkandet är avstämningsmötena, som kan
            göra stor skillnad för synen på individens fortsatta arbetsförmåga.
            De kan bli avgörande för om den enskilde ska fortsätta att vara
            sjukskriven eller ges en verklig chans att kunna komma tillbaka
            i arbete.
          </note>
          <note>
            I avstämningsmötet med försäkringskassan kan den sjukskrivne
            och representanter för arbetsgivaren, försäkringskassan och arbetsförmedlingen
            liksom den intygsskrivande läkaren med flera delta. Arbetsgivarens
            intresse ligger i att man här får en god vägledning om vilka anpassningar
            som behöver åstadkommas på arbetsplatsen. Samma sak gäller för
            den sjukskrivande läkaren, som sällan har sådan kunskap om patientens
            arbetsförhållanden att han fullt ut kan bedöma patientens arbetsförmåga.
          </note>
          <note>
            Vi välkomnar både förslaget till fler försäkringsläkare på försäkringskassorna
            och initiativet att förbättra de intygsskrivande läkarnas utbildning
            genom en kortare utbildning för alla läkare och en påbyggnadsutbildning
            riktad till läkare som behöver fördjupade kunskaper i försäkringsmedicin.
          </note>
          <note>
            Utskottets majoritet välkomnar även förslaget att en rehabiliteringsutredning
            nu görs obligatorisk för arbetsgivaren. I dag tar tyvärr en alltför
            blygsam andel av arbetsgivarna sitt ansvar för att en rehabiliteringsutredning
            blir gjord. Rehabilitering som åtgärd för att minska sjukskrivningarna
            torde tjäna som ett starkt incitament såväl för den enskilde som
            för arbetsgivaren. För den sjukskrivne ökar möjligheten att komma
            tillbaka i arbete och att klara ut sin arbetsförmåga i det nya
            förhållandet. Fördelen för arbetsgivaren är att dennes intresse
            av att få sin anställde friskskriven snabbare bättre kan tillgodoses.
          </note>
          <note>
            Möjligheterna att återgå i jobb ökar markant genom rehabiliteringsinsatser.
            Dessutom minskar riskerna för ny sjukskrivning och ökade kostnader
            för arbetsgivaren. Här är det viktigt att den sjukskrivne ser
            rehabiliteringen som en verklig möjlighet och vill delta i den.
            Men rehabiliteringen får inte vara avhängig individens förmåga
            till och initiativkraft för att kräva rätten att bli rehabiliterad.
            Det är arbetsgivarens ansvar att aktivt medverka till att göra
            en adekvat rehabiliteringsutredning och att därefter kunna erbjuda
            ändrade arbetsuppgifter, omplacering eller andra insatser som
            anpassas efter den enskildes fysiska och psykiska förutsättningar.
          </note>
          <note>
            Vi socialdemokrater ser den enskilda människan över livets alla
            olika skeenden. Med regeringens elvapunktsprogram mot ohälsan
            och det pågående hälsoarbetet som bas bör vi nu gå vidare och
            fullfölja planerna för ett friskare och mänskligare arbetsliv.
            I
          </note>
          <note>
            de elva punkterna återfinns bland annat åtgärder för bättre arbetsmiljö
            och tydligare arbetsgivaransvar samt förslag för att underlätta
            snabb återgång till arbete. Eftersom dagens debattärende har komponenter
            i alla dessa tre åtgärder kan vi förhoppningsvis när vi går från
            kammaren i dag bocka av ytterligare punkter i programmet.
          </note>
          <note>
            Betänkandet handlar också om rätten att från sin sjukersättning
            få utta förtidspension och om möjlighet att prova arbete för att
            testa sin arbetsförmåga. Även detta är bra och är något som faktiskt
            börjar få ett rejält genomslag. Andra förslag som är på gång inom
            ohälsoområdet gäller till exempel företagshälsovård.
          </note>
          <note>
            Jag har valt att i mitt anförande inte ta upp debatten om fusk
            och missbruk, vilket vissa av de andra talarna har gjort. Jag
            vill ändå bara upplysa om att vi till exempel redan 1996-1997
            började genomföra steg-för-steg-prövningen för att se efter vilka
            socialförsäkringssystem den enskilde ska tillhöra och vilka resurser
            som satsas på olika sätt. Jag ville ändå ha detta sagt.
          </note>
          <note type="speaker">
            Anf. 59 SVEN BRUS (kd) replik:
          </note>
          <note>
            Fru talman! Ronny Olander säger att det är från arbetsplatserna
            som man sjukskrivs. Det är förvisso sant, men det är också så
            att varannan person som sjukskrivs från dessa arbetsplatser blir
            det på grunder som inte har med arbetsplatsen att göra. Det beror
            på andra omständigheter i livet och på att man inte får sitt livspussel
            att gå ihop.
          </note>
          <note>
            I det här betänkandet talas det om behovet av att öka precisionen
            i sjukskrivningarna och om att mer se till de medicinska grunderna.
            Men vi har i dag en sjukförsäkring som per definition kanske närmast
            skulle kallas inkomstbortfallsförsäkring eftersom det är den ventil
            som många människor har att ta till när livet inte går ihop. En
            grupp av människor som ofta har anledning att ta till den ventilen
            är till exempel småbarnsföräldrarna. När de inte får livet att
            gå ihop kan de inte sjukskriva sig från sin familjesituation och
            sitt barnansvar utan då får de ta till sjukskrivning från arbetsplatsen.
          </note>
          <note>
            Jag skulle vilja ställa ungefär samma fråga som jag ställde vid
            remissdebatten om den här propositionen: Ser inte Ronny Olander
            den här komplexiteten och känner han inte ett behov av att vidga
            diskussionen och ta in fler politikområden, just med tanke på
            att varannan sjukskriven går från arbetsplatsen av andra orsaker
            än arbetet?
          </note>
          <note type="speaker">
            Anf. 60 RONNY OLANDER (s) replik:
          </note>
          <note>
            Fru talman! Den som seriöst har följt regeringens politik under
            den här mandatperioden och under förra mandatperioden och hela
            den omställning som har gjorts av flera politikområden med stora
            och viktiga satsningar på allt ifrån vård, skola och omsorg till
            sjukområdet och så vidare måste klart konstatera att vi har hela
            perspektivet och att vi har samtliga politikområden i fokus. Detta
            är en del av människors -
          </note>
          <note>
            låt mig kalla det så - livsprocess.
          </note>
          <note>
            Men det handlar faktiskt också om en människosyn, om på vilket
            sätt man ska se på människan över livet. Jag måste säga att jag
            får en rätt obehaglig känsla när ni kristdemokrater och andra
            borgare ger uttryck för er människosyn. Vi bör se på människan
            som hon är från första till sista stund, med de fysiska och psykiska
            förutsättningar som hon har i det enskilda ögonblicket. Då förstår
            man vad vi socialdemokrater verkligen kämpar för.
          </note>
          <note type="speaker">
            Anf. 61 SVEN BRUS (kd) replik:
          </note>
          <note>
            Fru talman! Jag har svårt att förstå Ronny Olanders resonemang
            i det här sammanhanget. Vad jag frågar om är de åtgärder som regeringen
            och majoriteten här föreslår. Det gäller åtgärder som i princip
            ensidigt handlar om arbetslivet och dess villkor. Jag återupprepar
            att varannan person som sjukskriver sig och lämnar arbetet gör
            det av andra orsaker än förhållandena på arbetsplatsen. Jag saknar
            fortfarande det helhetsgrepp som Ronny Olander påstår sig ha här
            men inte vill ge något exempel på. Var finns till exempel åtgärderna
            inom familjepolitiken i förhållande till alla de föräldrar som
            inte får livspusslen att gå ihop?
          </note>
          <note>
            Mer tid för barnen är ett önskemål som ett ansvarigt statsråd
            i en interpellationsdebatt till mig har sagt att regeringen vill
            tillgodose. På vilket sätt?
          </note>
          <note type="speaker">
            Anf. 62 RONNY OLANDER (s) replik:
          </note>
          <note>
            Fru talman! En viktig fråga i hela det här resonemanget är naturligtvis
            spörsmålet om resurser. Vi vet att det på flera områden behövs
            ännu mer resurser. Vi är tillsammans med våra samarbetspartier
            Vänstern och Miljöpartiet beredda att satsa på detta, för det
            behövs. Det som inte behövs är stora ofinansierade skattesänkningar
            som flertalet av er står för i olika omfattning och i olika mängd.
          </note>
          <note>
            Jag vill än en gång säga dig att det handlar om hur man ser på
            människor. Vi människor är skröpliga över tid. Det kan man vara
            redan från livets första stund, men det är ändå arbetsplatsen
            som man sjukskrivs från, och det är där som man utför sitt arbete
            utifrån sina egna enskilda fysiska och psykiska förutsättningar,
            som varierar över livet.
          </note>
          <note>
            De allra flesta arbetsgivare som jag har mött har inställningen
            att se till människan, och det är det viktiga. Det är det som
            det handlar om.
          </note>
          <note type="speaker">
            Anf. 63 LINNÉA DARELL (fp) replik:
          </note>
          <note>
            Fru talman! Jag har två frågor till Ronny Olander.
          </note>
          <note>
            Den ena rör försäkringskassornas arbetsmöjligheter. I
          </note>
          <note>
            betänkandet från utskottsmajoriteten skrivs att det är viktigt
            att försäkringskassorna har de resurser de behöver för att snabbt
            ta ställning till inkomna rehabiliteringsutredningar och att se
            till att åtgärder verkligen sätts in. Det här sägs i samband med
            att det blir obligatorium för alla arbetsgivare att lämna in,
            oavsett om det behövs eller inte.
          </note>
          <note>
            Vi har till utskottet fått skrivelser från Försäkringskassan
            som tyder på att man inte alls har de resurser man behöver, och
            det beror ju på det betänkande som ska debatteras och beslutas
            om här om en vecka, som innebär att man ska hantera förändringarna
            i sjuklönesystemen på försäkringskassorna. Där skriver man att
            det genomförandeförslag som utskottet har i det betänkandet, 1
            juli, är orealistiskt och att väsentliga omprioriteringar måste
            göras som sannolikt leder till negativa effekter för bland annat
            rehabiliteringsarbetet.
          </note>
          <note>
            Min fråga till Ronny Olander är: Hur har ni tänkt er det här
            då?
          </note>
          <note>
            Den andra frågan gäller att Ronny Olander säger att det finns
            goda möjligheter att lyckas med målet att halvera sjukskrivningarna.
            I dagarna här har vi fått en rapport från Riksförsäkringsverket
            som jag också tog upp i mitt anförande som säger att okej, man
            kanske klarar det, men stora delar riskerar att ätas upp av den
            permanenta sjukfrånvaron i form av förtidspensioneringar. Då är
            min fråga till Ronny Olander: Vilka kunskaper har du som inte
            RFV har när du säger att ni har goda möjligheter att nå målet?
          </note>
          <note type="speaker">
            Anf. 64 RONNY OLANDER (s) replik:
          </note>
          <note>
            Fru talman! Aldrig någonsin i modern tid, höll jag på att säga,
            har det satsats så stora resurser på försäkringskassorna och försäkringsadministrationen
            som det görs nu. Ett par år tillbaka lades grunden med regeringens
            elvapunktsprogram, som ni redan då, när det presenterades, kommenterade
            med: Vad blir det av det då? Dessa elva punkter ligger som en
            stadig strategi för hela ohälsoarbetet och ger effekter efterhand,
            men det kommer att ta tid. Det säger all expertis.
          </note>
          <note>
            När vi i socialförsäkringsutskottet har haft våra frågor och
            funderingar allteftersom de olika myndigheterna har trätt in på
            scenen, har det också visat sig att vi har behövt mer kunskaper
            på området. Det har visat sig tydligt och klart att när man anger
            ett mål att ohälsotalet ska halveras till 2008 så går det på något
            vis en signal genom hela samhället bland arbetsgivare, fackliga
            organisationer, institutioner och myndigheter, och man får fokus
            på att samla alla goda krafter kring detta. Vi har goda erfarenheter
            när det gäller till exempel att halvera arbetslösheten och vad
            gäller socialbidragstagande, som vi nu har ett mål för. Men ni
            har, varje gång det har satts upp ett mål, ifrågasatt målet -
            det är inget fel i det - men inte själva kommit med konstruktiva
            tankar om hur man själv ska kunna gå vidare.
          </note>
          <note>
            Vad gäller rehabilitering och de krav vi ställer på arbetsgivarna
            finns det också beräkningsgrunder om att det kan ta allt ifrån
            10-15 minuter. Men det är faktiskt också en signal till arbetsgivarna
            att ta de här frågorna på största allvar och sätta i gång, för
            det är en viktig signal om någon person i ens företag eller organisation
            blir sjuk, och det kanske sker flera gånger. Det är viktigt att
            ta tag i frågorna omedelbart.
          </note>
          <note type="speaker">
            Anf. 65 LINNÉA DARELL (fp) replik:
          </note>
          <note>
            Fru talman! Att hänvisa till att Försäkringskassan aldrig har
            haft större resurser är ju inte ett så förfärligt bra exempel
            på att det skulle lyckas för försäkringskassorna. Vi har ju aldrig
            i modern tid haft en sådan belastning på försäkringskassorna,
            så det är väl ganska självklart att de har ganska mycket resurser.
            Frågan är ju om det är tillräckligt i alla fall med den korta
            framförhållning som ni nu i panik ger dem, beroende på att det
            handlar om att klara utgiftstaket, inte att minska ohälsan.
          </note>
          <note>
            Jag håller med om att mål är en signal, men vi har ju också formulerat
            mål. De mål som finns, som
          </note>
          <note>
            Ronny Olander hänvisar till, har vi ju stått bakom.
          </note>
          <note>
            Men nu vill vi ha en komplettering eftersom vi säger, styrka
            av Riksförsäkringsverket, att de här målen kan vara motverkande
            på det sättet att man kör ut en väldig massa människor i permanent
            frånvaro från arbetsmarknaden för att klara målet. Det är väl
            inte det som var er avsikt heller, antar jag.
          </note>
          <note>
            Ronny Olander hänvisar till att man har lyckats med arbetslösheten
            och socialbidragen genom att sätta upp mål. Men med arbetslösheten
            var det ju ett tricksande med öppen och total arbetslöshet bland
            annat, och när det gäller socialbidragen har ni ju inte lyckats
            trots målen.
          </note>
          <note type="speaker">
            Anf. 66 RONNY OLANDER (s) replik:
          </note>
          <note>
            Fru talman! Vad gäller socialbidragen är det en tid kvar. Vad
            gäller 4 % år 2000 kommer jag ihåg kammardebatter där borgerliga
            företrädare stod och sade att det var 4,4 % medan andra sade 4,6
            och 4,2. Det var inget tricksande med statistiken. Alla bedömare
            vet att vi hamnar på 4 %, även om det nu över tid kan gå upp något.
            Men vår ambition står fortfarande kvar.
          </note>
          <note>
            Arbetslösheten ska pressas tillbaka, därför att den är av ondo.
          </note>
          <note>
            Det där med räntesatser och millimeterrättvisa just vid en exakt
            punkt är inte rätt.
          </note>
          <note>
            Jag måste vända mig till alla er borgare på en gång här. Jag
            har många gånger lyssnat till debatter under åren om resurser
            till olika ändamål som jag också kan tycka är mycket behjärtansvärda.
            Men har man inte resurser; går man ut och talar om stora skattesänkningar
            - mest för dem som har mest och minst för dem som knappt har något
            och inte omfattas av de statliga skattesystemen - då blir det
            inga resurser till att göra allt det som man pratar om.
          </note>
          <note>
            Jag vill också säga att jag tycker att vi skulle försöka hyfsa
            till debatten, och jag säger det från djupet av mitt inre: Det
            måtte inte vara lätt att vara anställd inom Försäkringskassan!
            Tänk om de som jobbar där kunde få några berömmande ord vid något
            tillfälle för allt det jobb och allt det slit som de verkligen
            utför med både kvalitet och kompetens. Det förundrar mig att vi
            inte ändå kan säga att de många gånger gör ett mycket bra jobb.
            Men det behövs självfallet mer resurser. De får mer resurser,
            och vi ska noga följa det. Vi är inte intresserade av att skapa
            byråkrati eller administration. Tvärtom: Administration och byråkrati
            är bra, men det måste fungera.
          </note>
          <note type="speaker">
            Anf. 67 ANNA LILLIEHÖÖK (m) replik:
          </note>
          <note>
            Fru talman! Jag vill ställa en fråga till Ronny
          </note>
          <note>
            Olander om hur han ser på ersättningsnivån och villkoren i sjukförsäkringen.
            Vi moderater anser att ersättningsnivån är en ganska viktig faktor
            när man ska bygga en försäkring som håller på lång sikt och faktiskt
            gäller när man blir riktigt sjuk.
          </note>
          <note>
            Regeringen har ju nu lagt fram ett förslag om sänkt ersättningsnivå,
            och det vore intressant att höra hur majoriteten ser på detta
            som ett led i att bygga en försäkring som man påverkar utnyttjandet
            av.
          </note>
          <note type="speaker">
            Anf. 68 RONNY OLANDER (s) replik:
          </note>
          <note>
            Fru talman! Jag lyssnade mycket på Anna Lilliehöök när hon i
            sitt anförande lade väldigt stor vikt vid attityder och värderingar,
            även underförstått. Jag har valt att inte ge mig in i fusk- och
            missbruksdebatten.
          </note>
          <note>
            Fusk och missbruk förekommer dessvärre i många system som vi
            har här i Sverige - i skattesystem, i socialförsäkringssystem,
            gentemot trafiklagar och så vidare - där folk överträder sina
            egna befogenheter och tar sig friheter. Men de några få procent
            som fuskar och missbrukar får aldrig bli grund eller norm för
            alla de andra hårt slitande människorna i Sveriges befolkning
            - det är viktigt att säga.
          </note>
          <note>
            Vi tvingades, eftersom vi har en lagstiftning som talar om budgettak,
            göra vissa åtgärder i sjukersättningssystemen och på arbetslöshetssidan.
            Det gjorde vi också utifrån att vi kommer att lägga ett ökat ansvar
            på arbetsgivarsidan. Vi har alltså lagt ett ekonomiskt ansvar
            på både arbetstagarsidan och arbetsgivarsidan. Vår melodi är inte
            att ha ambitioner att sänka ersättningsnivåer, varken i sjukförsäkringar
            eller i arbetslöshetsförsäkringar.
          </note>
          <note type="speaker">
            Anf. 69 ANNA LILLIEHÖÖK (m) replik:
          </note>
          <note>
            Fru talman! Jag vill komma tillbaka till frågan. Vi tror att
            ersättningsnivån faktiskt kan påverka beteendet. Jag talar inte
            alls om fusk, utan om de val man står inför som enskild sjukskriven.
            Den är också en del av försäkringen, precis som Ronny Olander
            just sade. Därför är det rimligt att den enskilde är med och bär
            en del av självrisken.
          </note>
          <note>
            Låt oss se på detta att vilja komma tillbaka till arbetet, att
            känna att det ger något och att man behöver komma tillbaka. Med
            den ersättningsnivå vi har i dag blir det i vissa lägen nästan
            dyrare att komma tillbaka till arbetet. Man ska betala sin lunch,
            man behöver kanske en extra bil om man bor långt från arbetsplatsen
            och man behöver kanske ha barnen på dagis. Det blir till slut
            en ganska kostsam process att gå tillbaka till arbetet. Självklart
            påverkar en sådan situation den enskilde.
          </note>
          <note>
            Jag vill därför än en gång fråga hur ni ser på detta.
          </note>
          <note>
            Kan ersättningsnivån på något sätt påverka den enskildes beteende
            och den enskildes benägenhet att använda försäkringen och vilja
            bli sjukskriven?
          </note>
          <note type="speaker">
            Anf. 70 RONNY OLANDER (s) replik:
          </note>
          <note>
            Fru talman! Vår ideologi och våra värderingar går inte ut på
            att rent allmänt tro att folk missbrukar systemen. Vi vet att
            det förekommer, och vi har gett myndigheter resurser för att stävja
            både fusk och missbruk. Men vi tror inte att det finns en grundläggande
            inställning hos människor att välja lättja framför arbete. Det
            är inte vår uppfattning. Tvärtom tror vi på människors rätt till
            trygghet och försörjning av sig själva och sina familjer genom
            arbete. Det är en hundraårig inställning som vi har. Den är fortfarande
            modern och bär in i framtiden. Det är svaret på frågan.
          </note>
          <note>
            Att man med sänkta sjukersättningar, fler karensdagar, sämre
            arbetsrätt och otryggare anställningar skulle göra folk mer friska
            tror vi inte ett dugg på.
          </note>
          <note>
            Tvärtom visar många undersökningar att när folk känner sig trygga,
            får stimulans i arbetet, får vara en viktig kugge och har ett
            socialt liv både privat och i arbetslivet då stormtrivs de och
            känner verklig glädje i livet. Den glädjen vill vi på alla sätt
            understödja. Ett led i det är att se till att sjuka människor
            återkommer till sina arbetsplatser. På olika sätt ska vi hjälpa
            och stimulera till detta.
          </note>
          <note type="speaker">
            Anf. 71 BIRGITTA CARLSSON (c) replik:
          </note>
          <note>
            Fru talman! Jag har varit med i socialförsäkringsutskottet ett
            antal år. Där har vi många gånger diskuterat frågan om att införa
            finansiell samordning - och varit överens med Socialdemokraterna
            om detta. Det har emellertid inte kommit några som helst förslag
            från regeringen. Jag utgår från att Ronny Olander har möjligheter
            att påverka regeringen eftersom han representerar regeringspartiet.
          </note>
          <note>
            Försök har pågått på många platser i Sverige. De har varit lyckade
            och haft betydelse för de enskilda människor som genom att vara
            med i försöken fått resurserna kring sin person samlade. På så
            sätt har de sluppit bli bollade mellan olika myndigheter. I stället
            har det gjorts en verklig kraftsamling kring personen för att
            snabbare få ut personen i arbete.
          </note>
          <note>
            När tror Ronny Olander att vi får se ett rejält förslag från
            regeringen kring detta? Det gäller att se till att människor inte
            hamnar mellan stolarna utan i stället får hjälp snabbare och effektivare
            än vad fallet är i dag.
          </note>
          <note type="speaker">
            Anf. 72 RONNY OLANDER (s) replik:
          </note>
          <note>
            Fru talman! Vi har ju så att säga kamperat ihop i många år och
            suttit i samma socialförsäkringsutskott och verkligen brottats
            med den här problematiken.
          </note>
          <note>
            Jag delar till fullo Birgitta Carlssons åsikt om vikten av att
            individen sätts i centrum och myndigheter och institutioner sedan
            jobbar runtomkring individen.
          </note>
          <note>
            Vi har haft diskussioner om Dagmarpengar, Finsam, Socsam och
            Frisam. Jag överlämnar till arbetslivsminister Hans Karlsson att
            meddela den glädjande nyheten om när Finsam kommer att sättas
            i sjön.
          </note>
          <note type="speaker">
            Anf. 73 BIRGITTA CARLSSON (c) replik:
          </note>
          <note>
            Fru talman! Jag kan inte låta bli att också lyfta fram två andra
            saker.
          </note>
          <note>
            Ronny Olander buntar ihop oss och kritiserar vår människosyn
            och de skatteförslag vi har. Jag tycker också att Centerpartiet
            är ett borgerligt parti, men de skatteförslag vi har gynnar verkligen
            människor med små resurser - om man ser till skattesänkningar.
          </note>
          <note>
            Jag har själv varit med i riksdagen när Socialdemokraterna sänkt
            skatten, vilket inneburit att vi med lite högre inkomster - jag
            räknar mig själv till dem -
          </note>
          <note>
            fått en betydande skattesänkning, medan de med låg lön knappast
            märkt någonting alls.
          </note>
          <note>
            Jag känner inte heller igen mig som centerpartist när Ronny Olander
            säger att vi på något sätt skulle ha en förlegad människosyn.
            Vår människosyn innebär bland annat att verkligen värna om de
            små människorna i samhället och se till att de får större möjligheter
            att kunna försörja sig. Vi värnar verkligen om de människor som
            behöver vår stöttning och vår hjälp som politiker.
          </note>
          <note type="speaker">
            Anf. 74 RONNY OLANDER (s) replik:
          </note>
          <note>
            Fru talman! Det vi kan göra i riksdagen är att bestämma över
            den statliga skattesatsen. Det övriga är överlämnat till kommuner
            och landsting. Jag har pratat mycket om människosynen eftersom
            den är kopplad till resurser. Det är kanske därför jag buntar
            ihop er.
          </note>
          <note>
            Om man läser de förslag som ni lägger fram i
          </note>
          <note>
            Sveriges riksdag ser man att det finns många förslag om rejäla
            skattesänkningar, och i samma andetag pratar ni om resurser. Detta
            har förvånat mig under årens lopp. Vad finns det för dolda resurser
            när man samtidigt tar bort underlaget för att kunna skapa mer
            resurser?
          </note>
          <note>
            Jag ifrågasätter inte er uppriktighet eller era tankar kring
            detta. Jag har bara sagt att det är svårt att skapa resurser om
            inte underlaget finns. Det är det jag försöker säga.
          </note>
          <note type="speaker">
            Anf. 75 ROLF OLSSON (v):
          </note>
          <note>
            Fru talman! Det troligen största inrikespolitiska problemet är
            den kraftiga ökningen av sjukfrånvaron under senare år. Det är
            först och främst ett problem för de många människor som drabbas
            av ohälsa, men det är också ett samhällsekonomiskt problem. Från
          </note>
          <note>
            1997 till 2002 har antalet sjukpenningdagar mer än fördubblats,
            vilket naturligtvis är mycket anmärkningsvärt och alarmerande.
          </note>
          <note>
            Det finns ingen enkel förklaring till ökningen.
          </note>
          <note>
            Sanningen är den att orsakssambanden är många och komplexa, men
            självklart finns det orsaker till den ökade sjukfrånvaron. Det
            finns viktiga strukturer och mönster att beakta. Sjukfrånvaron
            är mycket ojämnt fördelad. Kvinnorna har väsentligt högre sjukfrånvaro
            än männen, och det är oerhört viktigt att analysera orsakssambanden.
            Vidare har den äldre arbetskraften högre sjukfrånvaro än den yngre.
            Det är också vanligare med sjukskrivning bland arbetslösa och
            bland dem som upprepade gånger varit i arbetslöshet.
          </note>
          <note>
            Vi har också stora skillnader i sjukfrånvaro i olika regioner
            i vårt avlånga land. Sjukfrånvaron i de nordliga länen är högre
            jämfört med de flesta län söderöver. Dessa skillnader har funnits
            mycket länge. Och sist men inte minst har vi mycket stora klassmässiga
            skillnader när det gäller sjukfrånvaro och sjuk- och aktivitetsersättning.
            Vissa branscher utmärks av mer sjukfrånvaro än andra, och faktorer
            som låg utbildningsgrad och låga lönenivåer tenderar att samvariera
            med sjukfrånvaro.
          </note>
          <note>
            Låt mig lyfta fram ytterligare en viktig faktor. Vi har bakom
            oss det för många oerhört kärva 90-talet med nedskärningar och
            försämringar av det sociala skyddsnätet. Människor slet ont i
            alltmer slimmade organisationer där sjuknärvaron var hög och övertidsarbetet
            omfattande. Denna utveckling drabbade i stor utsträckning kvinnorna,
            som dels var särskilt utsatta på grund av 90-talets hårda villkor
            i arbetslivet - inte minst i form av nedskärningar i den offentliga
            sektorn
          </note>
          <note>
            - dels tog det största ansvaret för den dagliga omsorgen om barn
            och anhöriga. Kvinnorna drabbades särskilt hårt - ofta med stressreaktioner
            och oro för framtiden.
          </note>
          <note>
            Dessa olika faktorer finns enligt min bestämda mening med i bilden
            när man ska förklara och sätta in effektiva åtgärder mot sjukfrånvaron.
            Det går inte att i forskning eller utredningar få ett hållbart
            stöd för påståendena att fusk eller inbillningssjuka är avgörande
            förklaringar till den ökade sjukfrånvaron och de stora ohälsotalen
            under senare år.
          </note>
          <note>
            Ändå finns det en del debattörer som drar fram dessa faktorer
            som avgörande för utvecklingen. Ser man till sambanden och strukturerna
            som jag beskrivit inser säkert det flesta att sådana förklaringar
            är grova förenklingar och att åtgärderna måste återfinnas på samhälleliga
            plan men naturligtvis också vara individuellt planerade och anpassade.
          </note>
          <note>
            Fru talman! Det finns ett mål för det samlade arbetet med att
            minska sjukfrånvaron. I budgetpropositionen för år 2003 sätter
            de samverkande partierna s, v och mp målet att sjukfrånvaron ska
            halveras fram till år 2008. Detta mål ska nås genom arbete på
            en rad strategiska områden under mandatperioden.
          </note>
          <note>
            Det handlar bland annat om ekonomiska drivkrafter för arbetsgivare,
            sjukskrivningsprocessen, som avhandlas i just detta betänkande,
            rehabiliteringsarbetet, förstärkt förebyggande arbete och så vidare.
            I
          </note>
          <note>
            vårpropositionen finns ytterligare insatser aviserade för att
            klara målet att halvera antalet sjukdagar. Det handlar bland annat
            om att förstärka företagshälsovården. Det är min och Vänsterpartiets
            övertygelse att det snart kommer fram fler konkreta förslag.
          </note>
          <note>
            I Vänsterpartiet är vi sedan länge självklart djupt engagerade
            i det samlade arbetet att halvera sjukfrånvaron. Vi står tillsammans
            med Socialdemokraterna och Miljöpartiet aktivt bakom dagens betänkande
            om förändringar inom sjukförsäkringen för ökad hälsa i arbetslivet
            liksom vi tillsammans står bakom propositionen som föregick betänkandet.
          </note>
          <note>
            Fru talman! Jag vill kort kommentera några punkter som kan vara
            särskilt viktiga att uppmärksamma. Det finns i betänkandet en
            bestämd inriktning att ta till vara den försäkrades arbetsförmåga
            i stället för att fokusera på arbetsoförmågan som hittills alltför
            mycket varit fallet.
          </note>
          <note>
            Med det som ledstjärna innebär det att deltidssjukskrivningar
            ska användas i mycket större utsträckning än i dag. Deltidssjukskrivningen
            bör i de flesta fall utifrån noggrann planering övergå till heltidsarbete
            när så ske kan. Det kommer att ställa krav på arbetsplatsernas
            och arbetsgivarnas flexibilitet.
          </note>
          <note>
            Men många är säkert överens om att det finns stora fördelar i
            att kunna behålla och återfå erfarna medarbetar och i minskad
            utsträckning behöva rekrytera och lära upp nya vikarier.
          </note>
          <note>
            Det finns också i betänkandet förslag till utbildningsinsatser
            i försäkringsmedicin för alla läkare och med möjlighet till fördjupning
            för dem som specialiserar sig. Detta bör kunna leda till mer genomtänkta
            läkarintyg och fördjupning av rehabiliteringsinsatserna. Som framgår
            av propositionen kan också andra yrkeskategorier än läkare få
            del av utbildningen i försäkringsmedicin.
          </note>
          <note>
            Ett förslag som lyfts fram i proposition och betänkande är att
            använda fler så kallade avstämningsmöten för att kunna klarlägga
            det medicinska tillståndet, arbetsförmågan samt möjligheterna
            till rehabiliteringen. Betänkandet innefattar också en skärpning
            av reglerna kring arbetsgivarnas skyldighet att göra rehabiliteringsutredningar,
            som alltid ska påbörjas när den försäkrade på grund av sjukdom
            varit frånvarande mer än fyra veckor. Detta är några viktiga förslag
            i betänkandet som jag väljer att särskilt lyfta fram.
          </note>
          <note>
            Fru talman! Det finns glädjande och tydliga tecken under de senaste
            månaderna att korttidssjukfrånvaron sjunker medan däremot långtidssjukskrivningar
            och förtidspensioner alltjämt ökar. I Vänsterpartiet tror vi inte
            att en tydlig förbättring av sjukfrånvaron ordnar sig av sig självt.
            För att uppnå bestående förbättringar krävs fortsatt reformarbete.
            Dagens betänkande är ett viktigt steg i detta arbete.
          </note>
          <note>
            Men det måste tas fler steg. Det är Vänsterpartiets övertygelse
            och ambition att medverka till att nya förslag snart kommer att
            läggas fram. Vem vet om vi snart kan få höra något sådant från
            minister Hans
          </note>
          <note>
            Karlsson.
          </note>
          <note>
            Fru talman! Sjukfrånvaron måste ses kopplad till de stora skillnader
            i villkor som finns i vårt samhället när det gäller kön och klass.
            Så går ett arbete för ett mer jämlikt och jämställt samhälle hand
            i hand med arbetet för att permanent få ned ohälsotal och sjukfrånvaro.
          </note>
          <note>
            De samverkande partierna s, v och mp har enats om och riksdagens
            har beslutat om ganska rejäla resurstillskott under senare år
            till bland annat vård, skola och omsorg och andra viktiga samhällsfunktioner.
            Men det räcker inte. Dessa satsningar måste fortsätta. Revorna
            i välfärden som uppstod under 90-
          </note>
          <note>
            talet måste lagas ordentligt. Detta är ett steg i den utvecklingen.
          </note>
          <note>
            Fru talman! Jag yrkar bifall till utskottets förslag i betänkande
            SfU10.
          </note>
          <note type="speaker">
            Anf. 76 SVEN BRUS (kd) replik:
          </note>
          <note>
            Fru talman! Jag skulle vilja ställa en fråga till Rolf
          </note>
          <note>
            Olsson om en detalj men dock ack så viktig deltal i betänkandet.
            Det handlar om deltidssjukskrivningarna.
          </note>
          <note>
            När vi remissdebatterade regeringens proposition som betänkandet
            grundar sig på - den remissdebatten var den 25 mars - deltog Ingrid
            Burman från Vänsterpartiet. Vi hade ett litet meningsutbyte i
            den debatten om det kristdemokratiska förslaget att göra deltidssjuskrivningen
            steglös och gå ifrån de nuvarande fasta nivåerna till att göra
            den mer individanpassad.
          </note>
          <note>
            Ingrid Burman sade i den debatten att det var ett intressant
            förslag och ett intressant resonemang. Jag har också förstått
            från olika håll, läkarhåll och i andra sammanhang, att det är
            en intressant fråga att diskutera en mer flexibel och mer individanpassad
            sjukskrivningsnivå. Jag skulle kort vilja fråga Rolf Olsson: Är
            det någonting som Vänsterpartiet skulle kunna tänka sig att fortsätta
            att diskutera?
          </note>
          <note type="speaker">
            Anf. 77 ROLF OLSSON (v) replik:
          </note>
          <note>
            Fru talman! Jag och Ingrid Burman brukar komma gott överens.
            Vi är säkert överens i den här bedömningen också att det är ett
            intressant förslag. Det finns också en ganska fyllig redogörelse
            i betänkandet av svårigheterna med att införa det. Men självklart
            tycker jag att frågan ska leva vidare.
          </note>
          <note>
            Vi ska diskutera detta och också se framöver hur vi kan ytterligare
            förbättra och underlätta möjligheterna att få in fler människor
            i arbete. Där är naturligtvis deltidssjukskrivningarna ett viktigt
            strategiskt instrument. Det instrumentet ska vara så skarpt som
            möjligt.
          </note>
          <note type="speaker">
            Anf. 78 MONA JÖNSSON (mp):
          </note>
          <note>
            Fru talman! Äntligen är det dags att besluta om de planerade
            förslagen i arbetet mot ohälsan. Vi har debatterat ohälsan här
            i kammaren flera gånger under det senaste halvåret. Men det är
            i vår vardag och på våra arbetsplatser som kampen främst måste
            föras.
          </note>
          <note>
            Det är genom samarbete med alla inblandade i processen - individen
            själv, arbetsgivare, behandlare, försäkringskassan och arbetsförmedlingar
            - som vi når de riktiga förändringarna.
          </note>
          <note>
            Dagens betänkande handlar om förändringar för ökad hälsa i arbetslivet.
            Men vi i Miljöpartiet anser också att de skenande sjukskrivningarna
            är tecken på att det inte bara är arbetslivet det är fel på utan
            snarare att hela samhället är i olag. Man måste se en persons
            vardags- och arbetsliv i ett helhetsperspektiv, vuxnas arbetsmiljö
            och vardagsvillkor, barns arbetsmiljö och livsvillkor och möjligheten
            att känna sig delaktig i övriga samhället. Miljöpartiet vill ge
            möjligheter till reflexion genom förkortad arbetstid och friår
            i hela landet.
          </note>
          <note>
            När jag var på ett studiebesök i Älvdalens kommun, som arbetat
            mycket med att komma till rätta med ohälsan, menade man att när
            en arbetsgivare anställer en person anställer man också personens
            hela familj. Man måste alltså förstå att människor ibland har
            bra dagar och ibland har dåliga dagar allt utifrån vad som händer
            för stunden i den anställdes liv. Vissa dagar kan vi arbeta 80
            % och vissa dagar
          </note>
          <note>
            120 % beroende på hur livet ser ut just då.
          </note>
          <note>
            I hela landet pågår det många bra projekt mot ohälsan. För att
            fortsätta med Älvdalens kommun har man där fokuserat på att det
            är varje enskild individ som ska vara i fokus. Exempelvis har
            man bland annat sett till att chefer inom hemtjänsten inte har
            mer än 20-35 som de ansvarar för. Detta för att ha nära personlig
            kontakt med varje anställd.
          </note>
          <note>
            När man blir sjuk under en längre tid har man rätt till rehabilitering.
            Under flera år har arbetsgivare haft ansvar för att genomföra
            rehabiliteringsutredningar efter att den anställde har varit sjukskriven
            i fyra veckor. Detta har inte följts, och många har därför drabbats
            och hamnat i långtidssjukskrivningar. Det beror också delvis på
            att försäkringskassan inte haft tillräckliga ekonomiska resurser.
          </note>
          <note>
            Själv har jag tidigare i livet råkat ut för en skada på grund
            av ensidigt arbete. Jag hade då turen att få den hjälp som vi
            nu föreslår ska komma de långtidssjukskrivna till del i form av
            obligatoriska rehabiliteringsutredningar efter fyra veckors sjukskrivning
            och avstämningssamtalen efter åtta veckor.
          </note>
          <note>
            Avstämningssamtalen ska föras mellan den sjukskrivne, dennas
            arbetsgivare, behandlande läkaren och i förekommande fall med
            arbetsförmedlingar.
          </note>
          <note>
            Även fackliga företrädare kan vara med om den anställde så önskar.
            Det nya är att rehabiliteringsprocessen tydliggörs. Det i sin
            tur kan innebära att man upptäcker fel och brister på den enskilda
            arbetsplatsen men också att den som drabbas av sjukskrivning tidigare
            kan få den adekvata hjälp som hon eller han är berättigad till.
          </note>
          <note>
            Vi i Miljöpartiet förespråkar att försäkringskassan ska kunna
            köpa upp den rehabilitering som den enskilde behöver på så lokal
            nivå som möjligt. Dessutom vill vi se att man i rehabiliteringsarbetet
            mycket mer än i dag riktar in sig på att tidigt få tillgång till
            kort- eller långtidssamtal, enskilt eller i grupp, för att hjälpa
            den sjukskrivne att lättare hitta rätt i livet.
          </note>
          <note>
            Flera av de långtidssjukskrivna som jag har haft kontakt med
            anser att om de hade fått den hjälpen med att reda ut sina problem
            tidigt, exempelvis genom några få akuta samtal, så skulle de inte
            behövt vara hemma så länge.
          </note>
          <note>
            Miljöpartiet anser också att långtidssjukskrivna måste kunna
            komma i arbete enligt de små stegens möjligheter. Det kan vara
            ett alltför stort steg för en person som har varit långtidssjukskriven
            att öka sin arbetstid med 25 % i taget, vilket dagens system innebär.
            Många vittnar om att de av just denna orsak har fortsatt att vara
            sjukskrivna under längre tid än de egentligen behövt. Det ska
            inte vara så att det är själva administrationen som sätter stopp
            för människors återgång i arbete och därmed kostar både för den
            sjukskrivne och för försäkringen. Miljöpartiet vill därför se
            steg i 5 eller 10 % som möjliga i framtiden.
          </note>
          <note>
            Antalet sjukskrivningar bland kvinnor är högre än bland män.
            Därför anser vi att det är naturligt att ohälsoarbetet till stor
            del kommer att inriktas på att minska kvinnors sjukskrivningar
            och att säkerställa att rehabilitering sker på lika villkor. Det
            har visat sig att män får tidigare och dyrare rehabilitering än
            kvinnor. Det ska inte ligga enbart på kvinnors lott att ta ansvar
            för sin rehabilitering.
          </note>
          <note>
            I vårt fortsatta arbete måste vi se mer till att bryta nyrekryteringen
            till gruppen sjukskrivna förtidspensionerade. Det gör man bäst
            genom förebyggande arbete. En väl fungerande företagshälsovård
            och ett arbetsmiljöarbete värt namnet är därför mycket viktigt.
            En grundläggande insikt som måste vara vägledande i arbetet om
            bättre hälsa är att det inte hjälper hur mycket vård- och rehabiliteringsresurser
            vi än sätter in om folk blir sjuka igen så snart de sätter foten
            på sin ordinarie arbetsplats. Miljöpartiet vill att det öppnas
            möjligheter att pröva på annat arbete, och då även hos annan arbetsgivare
            än sig egen. Ett sätt är att utveckla så kallade arbetsgivarringar
            där flera arbetsplatser samarbetar. Det vill vi återkomma till
            i det fortsatta arbetet.
          </note>
          <note>
            Fru talman! Miljöpartiet anser att långtidssjukskrivna först
            och främst måste rehabiliteras till livet för att sedan kunna
            komma i arbete på den gamla arbetsplatsen eller kanske till en
            helt ny. Vi måste nu alla gemensamt, både i riksdagen och utanför,
            gå vidare och få till stånd de förutsättningar som gör att människor
            kan kombinera vardag, arbete och fritid, det vill säga leva ett
            rikt liv tillsammans med andra.
          </note>
          <note>
            Jag yrkar bifall till utskottets förslag i betänkandet.
          </note>
          <note>
            (forts. 8 §)
          </note>
          <note>
            Ajournering
          </note>
          <note>
            Kammaren beslutade kl. 13.53 på förslag av tredje vice talmannen
            att ajournera förhandlingarna till kl. 14.00 då frågestunden skulle
            börja.
          </note>
          <note>
            Återupptagna förhandlingar
          </note>
          <note>
            Förhandlingarna återupptogs kl. 14.00.
          </note>
          <note>
            7 § Frågestund
          </note>
          <note>
            Gränshinder
          </note>
          <note type="speaker">
            Anf. 79 TREDJE VICE TALMANNEN:
          </note>
          <note>
            Vi hälsar följande statsråd varmt välkomna: statsrådet Pär Nuder,
            kulturminister Marita Ulvskog, socialminister Lars Engqvist, statsrådet
            Gunnar Lund och statsrådet Berit Andnor.
          </note>
          <note>
            Statsrådet Pär Nuder ersätter vice statsministern.
          </note>
          <note>
            Därmed besvarar statsrådet Pär Nuder såväl allmänpolitiska frågor
            som frågor inom sitt eget ansvarsområde. Frågor till övriga statsråd
            förutsätts beröra deras ansvarsområde inom regeringen.
          </note>
          <note type="speaker">
            Anf. 80 RUNAR PATRIKSSON (fp):
          </note>
          <note>
            Fru talman! Redan från början kommer en fråga till Nordenministern
            Berit Andnor. I Nya Wermlands-
          </note>
          <note>
            Tidningen i måndags fanns en stor rubrik som lydde:
          </note>
          <note>
            En skam för hela arbetarrörelsen.
          </note>
          <note>
            Även om det finns vissa som vill ta till sig arbetarrörelsen,
            vill jag också räkna mig dit och ta på mig skulden för det som
            man skriver om här, eftersom jag sitter i Nordiska rådet.
          </note>
          <note>
            På bilden finns tre värmlänningar som har velat arbeta, men det
            fanns inget arbete i Värmland. Därför valde man att under några
            år gå över gränsen till
          </note>
          <note>
            Norge och ta ett arbete där men ändå bo kvar i
          </note>
          <note>
            Värmland.
          </note>
          <note>
            När man drabbas av sjukdom, som ju kan hända på arbetsplatsen,
            hamnar man i en jättesvår situation.
          </note>
          <note>
            Regelverket är faktiskt sådant att om man jobbar 4-5
          </note>
          <note>
            år i Norge och blir sjuk på något sätt får man bara tillgodoräkna
            sig den tid som har jobbat som norsk arbetare. De svenska poängen
            räknas inte in.
          </note>
          <note>
            Nu frågar jag Nordenministern: Vad ska vi ta oss till för att
            få bort rubriken i Nya Wermlands-
          </note>
          <note>
            Tidningen om att förhållandena när man arbetar över en gräns
            i Norden är en skam för politiker och arbetarrörelse?
          </note>
          <note type="speaker">
            Anf. 81 Statsrådet BERIT ANDNOR (s):
          </note>
          <note>
            Fru talman! Det finns en del hinder när det gäller möjligheterna
            att röra sig över gränserna. Det stämmer. Under 2003 är Sverige
            ordförande i Nordiska ministerrådet. Vi har som prioritet att
            successivt arbeta bort de gränshinder som finns. När det gäller
            de problem som uppstår i samband med att man har arbetat i ett
            annat land och blir förtidspensionerad finns det vissa olika bedömningar.
            En av de frågor som vi har lyft upp under det svenska ordförandeskapet
            handlar om att kunna göra ett gemensamt och ömsesidigt godkännande
            av bedömningarna av de medicinska grunder för en förtidspensionering.
          </note>
          <note type="speaker">
            Anf. 82 RUNAR PATRIKSSON (fp):
          </note>
          <note>
            Fru talman! Det låter visserligen bra, men de som är berörda
            har inte hört någonting. Jag träffar dem ofta. Det är mina väljare.
            Jag bor sju kilometer från gränsen och drabbas varje helg av detta
            problem.
          </note>
          <note>
            Exemplet med de människor som finns på bilden i
          </note>
          <note>
            Nya Wermlands-Tidningen är några år gammalt.
          </note>
          <note>
            Jag har ett förslag till regeringen om att skapa en nordisk skattemyndighet
            med experter på de här frågorna om nordiskt arbete. Jag tycker
            att vi borde skapa en nordisk skattemyndighet som beskattar och
            ser över alla deklarationer för de människor som bor i ett nordiskt
            land och arbetar i ett annat nordiskt land.
          </note>
          <note>
            Då skulle vi komma ifrån de här problemen. Jag föreslår också
            att vi bedömer de poäng som man får i det ena eller andra landet
            lika. Clearingen skulle ske mellan länderna och inte drabba den
            lilla företagaren eller den enskilda arbetaren. Då skulle vi kunna
            ta tag i de problem som finns för dem som redan är drabbade.
          </note>
          <note type="speaker">
            Anf. 83 Statsrådet BERIT ANDNOR (s):
          </note>
          <note>
            Fru talman! Det ska vara lätt och enkelt att röra sig över gränserna
            i de nordiska länderna. Om detta är vi överens. Under det svenska
            ordförandeskapet är det prioriterat att arbeta för att successivt
            reducera de gränshinder som finns. Det innebär inte att vi ska
            ha en harmonisering av lagstiftningen i våra länder. Jag tror
            inte att det vare sig är önskvärt eller ens möjligt att till exempel
            ha en harmoniserad skattelagstiftning, som Runar Patriksson här
            efterlyser. Jag tror att det är högst orealistiskt.
          </note>
          <note>
            Det handlar om att skapa en förbättrad kunskap om de olika regler
            som finns och se till att de som pendlar över gränserna också
            får möjligheter att tillgodoräkna sig de förmåner som man har
            i respektive land. En del av de frågor som tas upp i just dessa
            konkreta exempel rör saker och ting som vi i denna församling,
            regering och riksdag, inte har ansvar för.
          </note>
          <note>
            Där är det kollektivavtalsbeslutade försäkringar som gäller.
          </note>
          <note>
            Psykvården
          </note>
          <note type="speaker">
            Anf. 84 KENNETH JOHANSSON (c):
          </note>
          <note>
            Fru talman! Två psykiskt sjuka personer har under senare tid
            begått fruktansvärda våldsdåd som förorsakat död och mänskligt
            lidande. Det som hänt är djupt tragiskt, och våra tankar bör verkligen
            gå till dem som drabbats.
          </note>
          <note>
            Psykvården är nu åter i diskussionens centrum.
          </note>
          <note>
            Man frågar sig: Varför ska det alltid behövas en katastrof innan
            vi sätter frågan högt på dagordningen?
          </note>
          <note>
            Man frågar sig: Hade de här tragiska händelserna kunnat undvikas
            om vi haft en bättre fungerande psykvård? Framför allt frågar
            man sig: Vad kan vi göra inför framtiden så att vi får en förbättrad
            psykvård och ett minskat psykiskt lidande och att oskyldiga människor
            slipper utsättas för fara?
          </note>
          <note>
            Vi har reformer med goda intentioner, men verkligheten är inte
            alltid så ljus. Jag vill fråga socialministern: Vilka initiativ
            och vilka åtgärder avser ministern vidta med anledning av den
            situation som vi ständigt blir påminda om när det gäller de psykiskt
            sjuka?
          </note>
          <note>
            Anf. 85 Socialminister LARS ENG-
          </note>
          <note type="speaker">
            QVIST (s):
          </note>
          <note>
            Fru talman! Jag skulle vilja vädja till Kenneth Johansson att
            vara en smula försiktig med sina slutsatser. Vi vet inte vad det
            var som låg bakom dessa två tragedier. Tidningsuppgifter talar
            om psykiskt sjuka människor och om att åtminstone en av dessa
            gärningsmän haft kontakt med psykvården. Vi vet inte vad som har
            hänt. Vi vet inte i vilken mån de har erbjudits vård, sökt vård
            och vilka bedömningar läkarna har gjort.
          </note>
          <note>
            För att undvika att dra slutsatser av en händelse som vi vet
            lite om har regeringen i dag uppdragit åt
          </note>
          <note>
            Socialstyrelsen att utreda vad som ligger bakom. Man kan tänka
            sig väldigt många olika alternativ. Det kan ju vara så att man
            verkligen har sökt vård, men att rutiner inte fungerar, att kontakter
            mellan socialtjänst och primärvård eller psykvård inte fungerar.
            Det kan också vara så att man faktiskt inte har sökt vård. Då
            måste vi fundera på hur vi öppnar psykvården ytterligare. Men
            innan vi drar några slutsatser av detta måste vi öka vår kunskap.
          </note>
          <note>
            Jag skulle vilja vädja till Kenneth Johansson att ha denna ödmjukhet.
          </note>
          <note>
            Däremot kan vi diskutera psykvården. Jag ska be att få återkomma
            till några tankar om psykvårdens framtid i mitt nästa inlägg.
          </note>
          <note type="speaker">
            Anf. 86 KENNETH JOHANSSON (c):
          </note>
          <note>
            Fru talman! Jag tar naturligtvis inte upp enskilda ärenden på
            annat sätt än för att peka på att det ställs frågor om hur psykvården
            fungerar. Det är det viktigaste. Situationen är allvarlig. Vi
            vet att orsakerna till psykisk ohälsa är många. Vi vet också att
            lagstiftningen ses, och den behöver sannolikt ses över mer.
          </note>
          <note>
            Resurser brister, antalet vårdplatser har minskat, samverkansfrågor,
            boendefrågor och missbruksfrågor diskuteras. Jag kan göra listan
            lång på områden som måste tas upp för att vi ska kunna se till
            att mänskligt lidande undviks. Det är i första hand inte nya utredningar
            som krävs, utan åtgärder.
          </note>
          <note>
            När Centerpartiet gjorde upp med socialministern och Socialdemokraterna
            om försvarsmiljarder till vården var psykvården ett av de fyra
            prioriterade områdena. Jag är inte nöjd i den delen med de resultat
            jag hittills sett. Var finns försvarsmiljarderna till psykvården,
            socialministern?
          </note>
          <note>
            Min konkreta fråga är: Är socialministern beredd att se till
            att pengarna går till det som de var avsedda för?
          </note>
          <note>
            Anf. 87 Socialminister LARS ENG-
          </note>
          <note type="speaker">
            QVIST (s):
          </note>
          <note>
            Fru talman! Min barndom formades i stor utsträckning i skuggan
            av ett sinnessjukhus, som vi då sade. Mina somrar ägnade jag åt
            att leva tillsammans med människor som var inspärrade i ett av
            de moderna mentalsjukhusen. 1 800 människor fanns bakom murarna.
          </note>
          <note>
            Vid den tiden hade vi 35 000 människor avskilda från samhället.
            Vi vet att de allra flesta hade klarat sig själva om de hade fått
            medicinskt och socialt stöd från samhället. Men vi valde att spärra
            in dem.
          </note>
          <note>
            Aldrig ska vi återvända till ett samhälle som spärrar in människor
            därför att vi inte har möjlighet att ge dem ett värdigt liv. Däremot
            ska vi se till att alla de människor som är en fara för sig själva
            eller andra tas om hand. Där ska vi också vara öppna för att besluta
            om tvångsvård.
          </note>
          <note>
            Det är den balansen vi ska ha klar för oss. Svensk psykiatri
            har problem när det gäller att ge socialt stöd:
          </note>
          <note>
            att ge bostad och sysselsättning åt de människor som faktiskt
            skulle klara sig. Där sker stora framsteg framför allt genom det
            arbete som Kenneth Johansson och jag gemensamt har bedrivit.
          </note>
          <note>
            ECB:s och Riksbankens räntesänkningar
          </note>
          <note type="speaker">
            Anf. 88 SONIA KARLSSON (s):
          </note>
          <note>
            Fru talman! Den svenska riksbankens direktion beslutade vid sitt
            sammanträde i går att sänka reporäntan från 3½ % till 3 %. Beslutet
            som annonserades i dag på morgonen, och tillämpas från och med
            den
          </note>
          <note>
            11 juni, baseras på den bild av inflationsutsikterna som presenteras
            i Riksbankens inflationsrapport.
          </note>
          <note>
            Just innan jag kom in i kammaren fick jag veta att den europeiska
            centralbanken ECB vid en presskonferens för bara några minuter
            sedan annonserat att sänka den europeiska räntan lika mycket som
            Riksbanken, alltså med 0,5 procentenhet.
          </note>
          <note>
            Vad är statsrådet Lunds bedömning av dessa båda räntebeslut?
            Finns det några slutsatser att dra med tanke på vår folkomröstning
            om euron i höst?
          </note>
          <note type="speaker">
            Anf. 89 Statsrådet GUNNAR LUND (s):
          </note>
          <note>
            Fru talman! Min första reaktion är att räntesänkningarna är väldigt
            välkomna, både den europeiska centralbankens och Riksbankens.
            Det innebär att det ges en stimulans till den europeiska ekonomin.
            Det behöver den just nu eftersom vi befinner oss i en lågkonjunktur
            och har svårt att komma ur den. Det är alltså väldigt positivt.
          </note>
          <note>
            Man kan också göra en och annan iakttagelse av intresse när man
            ser de här två räntesänkningarna sida vid sida.
          </note>
          <note>
            För det första ser vi hur penningpolitiken och räntepolitiken
            aktivt används som stabilisator i den europeiska ekonomin. Det
            är positivt att se. I framtiden kan vi förvänta oss att den europeiska
            centralbanken kommer att göra på samma sätt i framtida konjunkturförlopp.
          </note>
          <note>
            För det andra är det intressant att notera att den europeiska
            centralbanken och Riksbanken sänker samtidigt och lika mycket.
          </note>
          <note>
            Det menar jag visar än en gång hur väl vi befinner oss i takt
            med övriga Europa. Det kommer också att vara regeln i framtiden
            om vi inför euron. Det är jag alldeles övertygad om.
          </note>
          <note type="speaker">
            Anf. 90 SONIA KARLSSON (s):
          </note>
          <note>
            Fru talman! Som Gunnar Lund sade är det ju positivt att de här
            båda bankerna sänker räntorna. Men fortfarande är ju skillnaden
            mellan den svenska reporäntan och ECB:s ränta cirka en procentenhet.
          </note>
          <note>
            Om det skulle bli ett ja i folkomröstningen den 14
          </note>
          <note>
            september, vad skulle effekten i så fall bli på den svenska räntan?
          </note>
          <note type="speaker">
            Anf. 91 Statsrådet GUNNAR LUND (s):
          </note>
          <note>
            Fru talman! Det kan man förutsäga med stor säkerhet. Den skillnad
            som nu finns på en procent mellan vår ränta och den som euroländerna
            har, inklusive till exempel Finland som ju ligger alldeles nästgårds,
            kommer att försvinna om vi får ett ja i folkomröstningen den 14
            september och börjar resan in i eurosystemet.
          </note>
          <note>
            Min förutsägelse är att det kommer att gå relativt raskt. Så
            skedde för Finland. Utöver den halvprocent nedåt på räntan som
            vi har fått i dag kan man räkna med att under månaderna efter
            vår folkomröstning kommer både de långa och korta räntorna att
            sjunka, och den här procenten kommer rätt raskt att elimineras.
          </note>
          <note>
            Det är naturligtvis en ytterligare stor fördel både för hushåll
            och företag här i Sverige, förutsatt naturligtvis att vi får ett
            ja i folkomröstningen.
          </note>
          <note>
            Förstatligande av försäkringskassorna
          </note>
          <note type="speaker">
            Anf. 92 KENNETH LANTZ (kd):
          </note>
          <note>
            Fru talman! Jag vill ställa en fråga till statsrådet
          </note>
          <note>
            Andnor.
          </note>
          <note>
            I riksdagen debatterar vi i dag bland annat ohälsofrågorna. Jag
            delar naturligtvis regeringens målsättning att minska sjuktalen.
          </note>
          <note>
            I samma tidsperiod pågår ett utredningsarbete om ett förstatligande
            av våra försäkringskassor. Frågorna är många om lämpligheten av
            en centralisering av en verksamhet som i dag fungerar väl, bland
            annat tack vare kassornas duktiga personal.
          </note>
          <note>
            Med tanke på ohälsotalens minskning vill jag fråga: Hur kommer
            enligt regeringen ett förstatligande att bidra till eller motverka
            arbetet med sänkningen av ohälsotalen?
          </note>
          <note type="speaker">
            Anf. 93 Statsrådet BERIT ANDNOR (s):
          </note>
          <note>
            Fru talman! Som Kenneth Lantz säger pågår det en utredning, den
            så kallade Ansa-utredningen. Jag förväntar mig att nästa vecka
            få det första delbetänkandet från utredningen. Den ska slutföras
            under året.
          </note>
          <note>
            Jag har inte för avsikt att här föregripa utredningen och de
            ställningstaganden som den kan ge anledning till.
          </note>
          <note>
            Låt mig bara säga att bakgrunden och anledningen till att utredningen
            har kommit till stånd är ju vårt intresse av att se till att vi
            har en ledning och styrning av verksamheten inom det här området
            som kanske utvecklas och blir till det bättre.
          </note>
          <note>
            Jag tycket att Kenneth Lantz inte ska blanda ihop begreppen.
            Ett förstatligande är ju allmänt sett inte detsamma som en centralisering.
            Det som det handlar om, och det som utredningen tittar på, är
            hur vi kan förbättra och utveckla ledningen och styrningen av
            verksamheten inom detta mycket centrala område som är så viktigt
            för att vi ska kunna motverka ohälsan i arbetslivet.
          </note>
          <note type="speaker">
            Anf. 94 KENNETH LANTZ (kd):
          </note>
          <note>
            Fru talman! Vi är måna om att det finns en anknytning till de
            regioner vi representerar och de olika delarna av vårt land. Det
            är därför viktigt att vi får en lokal förankring via våra kassor.
          </note>
          <note>
            Men det måste ändå finnas en baktanke med förstatligandet. Jag
            är nyfiken på konsekvenserna av förstatligandet. Är det för att
            det ska bli en besparing, eller räknar man med att det ska bli
            en kostnadsökning? Om det är en besparing, kommer då pengarna
            kassorna till godo så att vi kan fortsätta det goda arbetet med
            att sänka ohälsotalen i vårt land?
          </note>
          <note type="speaker">
            Anf. 95 Statsrådet BERIT ANDNOR (s):
          </note>
          <note>
            Fru talman! Det är en utredning som just nu pågår. Delbetänkandet
            kommer inte förrän om en dryg vecka, när det handlar om de övergripande
            principerna för den framtida organisationen.
          </note>
          <note>
            Vi har ju en gemensam erfarenhet av den kritik som har framförts
            från många håll, bland annat från justitieombudsmannen, kring
            den olikhet som har funnits och fortfarande finns när det gäller
            bedömningar i enskilda ärenden.
          </note>
          <note>
            Jag anser, för egen del, att det inte kan anses vara rimligt
            att man blir olika bedömd beroende på var man bor i landet. De
            socialförsäkringar vi har ska ju garantera både Kenneth Lantz
            och mig och alla andra en lika bedömning till exempel utifrån
            de skador som man kan åsamka sig och som bedöms enligt arbetsskadeförsäkringen.
          </note>
          <note>
            Det handlar om att utveckla, förbättra och effektivisera organisationen,
            och se till att det finns en likformighet och en rättssäkerhet
            av goda mått i den nya organisationen.
          </note>
          <note>
            Psykvården
          </note>
          <note type="speaker">
            Anf. 96 CARL-AXEL JOHANSSON (m):
          </note>
          <note>
            Fru talman! Även jag har en fråga till socialminister Lars Engqvist.
          </note>
          <note>
            Jag vill anknyta till psykiatrin. Jag vill påpeka att det redan
            gjorts ett flertal uppföljningar av Socialstyrelsen efter det
            att psykädel genomfördes 1995. Där pekar man på bland annat de
            här bristerna i boendeformer, uppföljning och så vidare.
          </note>
          <note>
            Jag ställer frågan till Lars Engqvist: Varför har inte Lars Engqvist
            redan lagt förslag som ska förändra de här bristerna, utan reagerar
            först nu med en utredning?
          </note>
          <note>
            Anf. 97 Socialminister LARS ENG-
          </note>
          <note type="speaker">
            QVIST (s):
          </note>
          <note>
            Fru talman! Tack för att jag fick möjlighet att fortsätta det
            resonemang som jag hade med Kenneth
          </note>
          <note>
            Johansson. Det har faktiskt hänt väldigt mycket, inte tillräckligt
            ännu men ganska mycket.
          </note>
          <note>
            Psykiatrireformen handlade inte om att lägga ned mentalsjukhus.
            De var redan avvecklade. Psykiatrireformen handlar om att ge socialt
            stöd till de människor som klarar sig själva men som behöver starkt
            stöd och som kan få stöd från öppenvården.
          </note>
          <note>
            Vi upptäckte tillsammans, Kenneth Johansson och jag, att kommunerna
            och landstingen inte skötte sig.
          </note>
          <note>
            Därför avsattes 9 miljarder kronor under fyra år för att bygga
            ut primärvården och stärka psykiatrin.
          </note>
          <note>
            Socialstyrelsens senaste rapport om psykiatrireformen pekar på
            att väldigt mycket är på rätt väg men att det fortfarande återstår
            mycket. Det program som nu genomförs är inne på sitt andra år
            av ett fyraårigt projekt. Jag hoppas att landstingen fortsätter
            att utveckla psykiatrin och att kommunerna utvecklar det sociala
            stödet. Det finns mycket att göra, pengar är avsatta. Vi följer
            utvecklingen och ska se till att man skärper sig på de här områdena.
          </note>
          <note type="speaker">
            Anf. 98 CARL-AXEL JOHANSSON (m):
          </note>
          <note>
            Fru talman! Jag tackar för svaret, men jag har fortfarande inte
            fått svar på frågan varför socialministern reagerar först nu,
            kanske med en ny utredning, när vi redan vet så mycket. När kommer
            de konkreta förslagen?
          </note>
          <note>
            Det har nämligen framförts kritik från vårdpersonal, från läkare,
            från anhöriggrupper de senaste fem åren om de här problemen. Göteborgsposten
            skrev i maj 2001 en artikel om ovärdig hantering av psyksjuka,
            så det finns ju brister. Ännu har inte jag sett några direkt konkreta
            förslag till riksdagen som skulle kunna föregripa och ge en bättre
            sjukvård. Nu när utredningen är tillsatt undrar jag: Kan jag få
            en tidsplan?
          </note>
          <note>
            När får vi ministerns förslag hit till riksdagen för beslut?
          </note>
          <note>
            Anf. 99 Socialminister LARS ENG-
          </note>
          <note type="speaker">
            QVIST (s):
          </note>
          <note>
            Fru talman! Carl-Axel Johansson måste ha missuppfattat. Det utredningsuppdrag
            vi har gett Socialstyrelsen handlar om att svara på en mycket
            enkel fråga. Finns det ett samband mellan de två tragedier som
            vi har sett i Stockholm och psykiatrin? Det påstås i den allmänna
            debatten att det finns ett samband.
          </note>
          <note>
            Jag vill veta exakt hur det ser ut. Det är bara det.
          </note>
          <note>
            Det handlar inte om en utredning om psykiatrin i största allmänhet.
            Den är gjord. Handlingsplanen som vi arbetar med är nu i gång.
            Det är en fyraårsperiod under vilken vi ska bygga upp ett starkare
            stöd till psykiatrin och ett starkare stöd till kommunerna.
          </note>
          <note>
            Handlingsplanen är redan beslutad i Sveriges riksdag.
          </note>
          <note>
            Pengarna är avsatta. Kommunerna och landstingen har ett ansvar
            att leva upp till de krav vi ställer på dem. Socialstyrelsen följer
            detta och kommer redan nu till sommaren med sin första rapport
            om hur landsting och kommuner lever upp till detta. Besluten är
            fattade, programmet är i gång. Nu ska vi gemensamt rikta oss till
            kommuner och landsting och be dem leva upp till de löften de har
            stått bakom när det gäller antagande av handlingsplanen.
          </note>
          <note>
            Psykvården
          </note>
          <note>
            Anf. 100 KERSTIN-MARIA STA-
          </note>
          <note>
            LIN (mp):
          </note>
          <note>
            Fru talman! Det har blivit som en liten ö i socialförsäkringsutskottets
            ohälsodebatt.
          </note>
          <note>
            Det framstår tydligt att det är dyrt att inte ta tag i saker
            och ting i tid. Därför har jag en fråga till socialministern.
            Den handlar också om den psykiska vården.
          </note>
          <note>
            Jag förstod att några skulle hänvisa till bland annat tragedin
            på Västerlånggatan. Men jag hade tänkt ställa den här frågan i
            alla fall, för jag får så många brev, jag får så många telefonsamtal
            och jag möter människor som berättar om hur illa behandlade de
            har blivit i den psykiatriska vården. De har inte kommit fram
            när de ville komma fram, och de har inte fått den hjälp de skulle
            vilja ha.
          </note>
          <note>
            Därför skulle jag nog vilja höra ännu lite mer om psykiatrins
            framtid, lite mer än att socialministern bara hoppas att kommunerna
            och landstingen nu fortsätter utvecklingen. Hur tänker socialministern
            följa utvecklingen?
          </note>
          <note>
            Anf. 101 Socialminister LARS ENG-
          </note>
          <note type="speaker">
            QVIST (s):
          </note>
          <note>
            Fru talman! De beslut som riksdagen har fattat om svensk psykiatri
            är väl genomtänkta och utgör faktiskt tillsammans en bra grund
            för en utveckling av psykiatrin. Det ska finnas utrymme också
            för tvångsvård, för sluten vård, i psykiatrin. Vi har 5 700 platser
            för sluten vård, och ett par tusen av de platserna upptas av dem
            som är tvångsomhändertagna. Men vi ska komplettera detta med en
            fullgod öppen psykiatri och med ett socialt stöd som kommunerna
            är ansvariga för. Denna inriktning för svensk psykiatri är antagen.
          </note>
          <note>
            Det som har varit problem har varit samarbetet mellan kommun
            och landsting och resursbrist. Därför har riksdagen avsatt pengar
            och uppdragit åt Socialstyrelsen att följa utvecklingen. Den första
            rapporten får vi nu i sommar om hur kommuner och landsting har
            levt upp till detta. Det är kommunerna och landstingen som är
            ansvariga. Landstingen är ansvariga för den medicinska behandlingen,
            för psykiatri likaväl som för övrig sjukvård. Kommunerna är ansvariga
            för det sociala. Vi ska se till att vi följer vad som händer och
            att de lever upp till sina åtaganden. Det sker, och vi kan gemensamt
            i kontakt med kommunalpolitiker och landstingspolitiker uppmärksamma
            dem på deras ansvar enligt hälso- och sjukvårdslagen.
          </note>
          <note>
            Anf. 102 KERSTIN-MARIA STA-
          </note>
          <note>
            LIN (mp):
          </note>
          <note>
            Fru talman! Jag har en följdfråga om barnpsykiatrin. På förmiddagen
            hade socialutskottet en debatt om förstärkt skydd för barn i utsatta
            situationer. Det handlade mest om barnmisshandel. Det är likadant
            inom barnpsykiatrin. Det är långa köer, det är svårt att ta sig
            dit. Det har väldigt mycket att göra med att basvården har blivit
            lite undanpetad, så att den hjälp man behöver ha på skolorna,
            med skolpsykologer och skolhälsovårdspersonal, inte finns. Jag
            är lite orolig för det här.
          </note>
          <note>
            Jag har en dröm. Den borde nästan lite grann kunna uppfyllas
            precis i detta nu. Det är att socialministern, justitieministern,
            barnministern och folkhälsoministern tillsammans tar fram ett
            förebyggande program. Jag skulle vilja höra lite hur socialministern
            ser på just förebyggande. Är det inte så att vi med förebyggande
            kan spara pengar även på sjukförsäkringarna?
          </note>
          <note>
            Anf. 103 Socialminister LARS ENG-
          </note>
          <note type="speaker">
            QVIST (s):
          </note>
          <note>
            Fru talman! När det gäller barnpsykiatrin likaväl som hela psykiatrin
            är det ett samspel mellan det som är allmänt förebyggande verksamhet
            och det som faktiskt är den direkta psykiatriska vården.
          </note>
          <note>
            Barn- och ungdomspsykiatrin var ett av de områden som var speciellt
            utpekat i den gemensamma handlingsplanen. Där har varje landsting
            i samarbete med kommunerna utvecklat särskilda lokala planer för
            att stärka psykiatrin. Jag tror att det är den vägen vi måste
            gå, det vill säga att behålla ansvaret i landsting och kommuner.
            Vi ska se till att landsting och kommuner har vettiga förutsättningar
            att leva upp till detta, och sedan ska vi via våra tillsynsmyndigheter
            bevaka utvecklingen. Det gäller för barnpsykiatrin likaväl som
            för övriga psykiatrin. På det sättet kan vi styra utvecklingen.
          </note>
          <note>
            Vi ska inte ta över ansvaret från kommunerna och landstingen
            för då blir det garanterat inte bättre.
          </note>
          <note>
            Flickors ohälsa
          </note>
          <note type="speaker">
            Anf. 104 LENNART GUSTAVSSON (v):
          </note>
          <note>
            Fru talman! Barn- och familjeministern har lagt ut ett uppdrag
            till Socialstyrelsen för att få veta mer om flickors situation,
            bland annat utifrån det faktum att det har skett en oroväckande
            ökning av antalet flickor som vårdas på sjukhus på grund av självförvållade
            skador.
          </note>
          <note>
            Flickors ohälsa negligeras, heter det i rubriken för ministerns
            DN-artikel från den 20 maj. Jag delar den uppfattning som framförs
            i rubriken och dessutom det mesta som sägs i artikeln. Jag ser
            ett mönster som går igen i hela samhället, ett mönster där flickor
            konsekvent får stå tillbaka för killar.
          </note>
          <note>
            Min fråga till barn- och familjeministern blir, utan att förekomma
            Socialstyrelsens redovisning: Vilka exempel på insatser i förebyggande
            syfte kan ministern se?
          </note>
          <note type="speaker">
            Anf. 105 Statsrådet BERIT ANDNOR (s):
          </note>
          <note>
            Fru talman! Först och främst vill jag rikta ett varmt tack till
            Lennart Gustavsson för det stöd som han uttrycker just när det
            gäller dessa mycket väsentliga frågor.
          </note>
          <note>
            Det uppdrag som regeringen har lämnat i dag till
          </note>
          <note>
            Socialstyrelsen syftar just till att få en bättre uppfattning
            om hur stor omfattningen är och även de bakomliggande orsakerna
            till varför unga flickor skadar sig själva på det sätt som de
            gör.
          </note>
          <note>
            En annan del i uppdraget är att komma med förslag till åtgärder.
            Min förhoppning är ju att vi ska kunna finna vägar till att på
            ett tidigt stadium se de signaler som ligger bakom det beteende
            som många unga flickor har så att man tidigt ser de unga flickorna.
            Det finns nu allvarliga erfarenheter som visar just att flickorna
            inte syns. De vare sig syns eller hörs.
          </note>
          <note>
            Man uppmärksammas först den dagen man har skadat sig själv så
            allvarligt att man blir föremål för sjukhusvård. Det är inte acceptabelt.
          </note>
          <note type="speaker">
            Anf. 106 LENNART GUSTAVSSON (v):
          </note>
          <note>
            Fru talman! Låt mig då knyta an till den tidigare frågeställningen
            som Kerstin-Maria Stalin framförde.
          </note>
          <note>
            Hon pekade på en del brister inom skolhälsovården.
          </note>
          <note>
            Socialstyrelsen har nyligen i en rapport också visat på detta.
            Man säger att psykisk ohälsa och olika former av psykosociala
            problem tycks öka. Samtidigt framgår i rapporten att vissa skolor
            helt saknar både skolpsykologer och kuratorer.
          </note>
          <note>
            Inom verksamhetsområdet elevhälsa har vi från
          </note>
          <note>
            Vänsterpartiets sida lyft fram frågan om att utveckla samarbetet
            mellan skolan och barn- och ungdomspsykiatrin. Om och i så fall
            hur tänker barn- och familjeministern agera för att utveckla ett
            samarbete efter den linje jag nämnde, det vill säga utveckla ett
            samarbete mellan elevhälsan och barn- och ungdomspsykiatrin?
          </note>
          <note type="speaker">
            Anf. 107 Statsrådet BERIT ANDNOR (s):
          </note>
          <note>
            Fru talman! Låt mig först säga att detta uppdrag lämnas i dag
            till Socialstyrelsen. Uppdraget ska genomföras av Socialstyrelsen
            i samverkan med
          </note>
          <note>
            Folkhälsoinstitutet, Barnombudsmannen, Ungdomsstyrelsen och Myndigheten
            för skolutveckling. Alla dessa berörda instanser är med i detta
            uppdrag. Inriktningen bör naturligtvis vara att försöka skapa
            förebyggande insatser. Då är naturligtvis samarbete oerhört centralt
            och viktigt i det sammanhanget, särskilt det exempel Lennart Gustavsson
            redogjorde för.
          </note>
          <note>
            Många gånger handlar det om samarbete. Det handlar om resurser,
            och det handlar om hur situationen är bland annat inom skolhälsovården.
            Men det handlar också om någonting annat, nämligen attityder och
            värderingar. Det finns ingenting annat som kan förklara det faktum
            - som jag också redovisar i artikeln - att av de studier som är
            gjorda kring barn med diagnosen AD/HD-DAMP är 5 000 gjorda på
            pojkar och 25 på flickor. Då handlar det inte om resurser utan
            om attityder och värderingar.
          </note>
          <note>
            Nationaldagen som helgdag
          </note>
          <note>
            Anf. 108 MARIETTA DE POURBAIX-
          </note>
          <note type="speaker">
            LUNDIN (m):
          </note>
          <note>
            Fru talman! I morgon är det den 6 juni, Sveriges nationaldag
            och svenska flaggans dag. Vi kan läsa i våra kalendrar: "Eventuellt
            helgdag från och med
          </note>
          <note>
            2003. Riksdagsbeslut ej taget vid tryckning av denna kalender."
          </note>
          <note>
            Det har nu gått ett och ett halvt år sedan riksdagen gav regeringen
            i uppdrag att återkomma med ett förslag som skulle göra det möjligt
            att den 6 juni blir allmän helgdag. Jag vänder mig till statsrådet
            Pär
          </note>
          <note>
            Nuder. Varför har ingenting hänt förutom att ännu en utredning
            ska tillsättas? När ska vi i Sverige äntligen få fira vår nationaldag
            så som man gör i andra länder?
          </note>
          <note type="speaker">
            Anf. 109 Statsrådet PÄR NUDER (s):
          </note>
          <note>
            Fru talman! Svaret på frågan är att 2004-2005
          </note>
          <note>
            kommer det att införas en allmän helgdag på vår nationaldag.
            Kl. 12.30 i dag hade jag presskonferens på Skansen - som sig bör
            - där direktiven till utredningen om hur nationaldagen ska bli
            allmän helgdag presenterades.
          </note>
          <note>
            Varför bör detta utredas? Senast frågan utreddes var för åtta
            år sedan. Väldigt mycket har hänt i Sverige sedan dess. Ekonomin
            har förändrats. Sverige har blivit betydligt mer mångkulturellt.
            Det bör föras nya diskussioner med arbetsmarknadens parter om
            hur frågan ska finansieras. Vi ska ha en allmän helgdag.
          </note>
          <note>
            Alla ska ha möjlighet att fira vår nationaldag.
          </note>
          <note>
            Anf. 110 MARIETTA DE POURBAIX-
          </note>
          <note type="speaker">
            LUNDIN (m):
          </note>
          <note>
            Fru talman! Man kan undra varför det behöver ta ett och ett halvt
            år. Det är den tid regeringen har haft på sig att komma fram till
            att tillsätta en utredning.
          </note>
          <note>
            De problem som Pär Nuder beskriver måste man väl ha känt till
            redan för ett och ett halvt år sedan. Jag får en känsla av att
            det inte är så där helhjärtat man vill se till att Sveriges nationaldag
            blir en allmän helgdag.
          </note>
          <note>
            Jag har nu lyssnat på vad Pär Nuder säger, och jag tar det som
            har sagts i kammaren som ett löfte att
          </note>
          <note>
            2005 kommer det inte att behöva stå eventuellt i almanackan.
            Då kommer den 6 juni att vara en röd dag.
          </note>
          <note type="speaker">
            Anf. 111 Statsrådet PÄR NUDER (s):
          </note>
          <note>
            Fru talman! Just det! Låt oss glädjas över att 2005
          </note>
          <note>
            kommer vår nationaldag att vara allmän helgdag.
          </note>
          <note>
            Sexhandel över gränserna
          </note>
          <note type="speaker">
            Anf. 112 ANNA GRÖNLUND (fp):
          </note>
          <note>
            Fru talman! I en våra största morgontidningar kunde vi i morse
            läsa om sexhandeln över gränserna i
          </note>
          <note>
            Norrbotten. En rad uppgifter om hur utbredd sexhandeln är har
            framkommit under den senaste tiden. Det är säkerligen svårt att
            säga hur utbredd den är. Vi vet i alla fall tillräckligt för att
            vi ska ta frågan på allvar.
          </note>
          <note>
            Det har uppstått en stor diskussion om hur polisen i Norrbotten
            sköter det här. Mycket av det som har framkommit är givetvis bekymmersamt.
            Jag anser att frågan har reducerats alldeles för mycket. Vi diskuterar
            helt fel frågor. Den viktiga frågan borde vara vad vi kan göra
            för de kvinnor som drabbas av detta. Jag vill därför fråga statsrådet
            Pär Nuder vad regeringen gör i den här angelägna frågan.
          </note>
          <note type="speaker">
            Anf. 113 Statsrådet PÄR NUDER (s):
          </note>
          <note>
            Fru talman! Det här är naturligtvis ett fruktansvärt stort problem
            som kräver mycket internationell samverkan. Även på det här området
            har Sverige gått före i sexköpslagen. Det har visat sig ett stort
            intresse för de svenska erfarenheterna av lagen, inte minst i
          </note>
          <note>
            Ryssland. Just nu finns i den ryska duman ett förslag om att
            införa en motsvarande lag i Ryssland.
          </note>
          <note>
            Vi arbetar intensivt med att sprida upplysning om hur vi i Sverige
            har arbetat för att motverka prostitution. Detta är ett gränsöverskridande
            problem som ska ses i dess totala vidd. Det är ett djupt socialt
            problem, ett mänskligt problem, ett problem som måste angripas
            på bred front. Här finns inga enkla lösningar.
          </note>
          <note>
            Men vi vet samtidigt att Sverige har gått före. Vi gör vårt bästa
            att sprida de goda exempel som finns i vårt land.
          </note>
          <note type="speaker">
            Anf. 114 ANNA GRÖNLUND (fp):
          </note>
          <note>
            Fru talman! Jag får tacka Pär Nuder för svaret.
          </note>
          <note>
            Visst är det bra att vi har en sexköpslag i Sverige. Det problem
            som finns i Norrbotten är att detta är gränsöverskridande. Det
            är lätt att ta sig till Finland.
          </note>
          <note>
            Det är bra att man jobbar internationellt med frågan. Jag tycker
            att det är viktigt att fokus inte hamnar fel. Fokus måste hamna
            på de drabbade kvinnorna.
          </note>
          <note>
            Jag skulle därför rent konkret vilja veta vilka åtgärder regeringen
            avser att vidta för att de drabbade kvinnorna ska få en bättre
            vardag.
          </note>
          <note type="speaker">
            Anf. 115 Statsrådet PÄR NUDER (s):
          </note>
          <note>
            Fru talman! Först och främst måste de ryska lagstiftande myndigheterna
            övertygas om att detta är ett stort problem. Vi är inte där än
            - dessvärre. Det krävs mycket upplysningsarbete för att andra
            länder ska komma dithän där vi befinner oss.
          </note>
          <note>
            Vi gör mycket även för att stödja de enskilda kvinnorna, men
            de måste i grund och botten få stöd i sina egna hemländer. Det
            handlar om ekonomisk och social utveckling. Det handlar också
            om attitydfrågor.
          </note>
          <note>
            Jag blev väldigt förvånad när jag för några dagar sedan var i
            den ryska duman och berättade om svenska sexköpslagen. Att en
            svensk, manlig minister talade om könsroller fick de kvinnliga
            dumaledamöterna att jubla! Det är någonting som är alldeles självklart
            i vårt samhälle. Det handlar om djupa kulturella skillnader. Sverige
            går före även på det området.
          </note>
          <note>
            Valfrihet i barnomsorgen
          </note>
          <note type="speaker">
            Anf. 116 SVEN BRUS (kd):
          </note>
          <note>
            Fru talman! Jag skulle vilja ställa en fråga till familjeminister
            Berit Andnor.
          </note>
          <note>
            Den 7 maj fattade riksdagen ett beslut om att vidga valfriheten
            för barnfamiljerna. Hur ser regeringen på riksdagsbeslutet om
            att förstärka föräldrarnas valfrihet? I den reservation som fick
            majoritet sades det att det som passar den ena familjen passar
            inte den andra. Därför ska familjer ha rätt att välja barnomsorg.
            Det sades också att man ska vara positiv till olika sorters barnomsorg
            med olika inriktningar och att valfriheten ska innebära en möjlighet
            för dem som vill att i större utsträckning vara hemma med sina
            barn under en begränsad tid.
          </note>
          <note>
            Tar regeringen någon hänsyn till riksdagsmajoritetens uttalade
            mening? Vad får det i så fall för konsekvenser i den förda politiken?
          </note>
          <note type="speaker">
            Anf. 117 Statsrådet BERIT ANDNOR (s):
          </note>
          <note>
            Fru talman! Sveriges familjepolitik bygger på tre olika delar.
            Den ena är barnbidragen. Den andra är föräldraförsäkringen, och
            den tredje är den goda barnomsorgen.
          </note>
          <note>
            Redan i dag finns valfrihet när det gäller barnomsorg. Det finns
            stora möjligheter för familjerna att välja den lösning som passar
            just dem. Med hjälp av föräldraförsäkringens utformning och en
            fullt utbyggd barnomsorg har vi skapat den trygghet och valmöjlighet
            som den moderna familjen i dag efterfrågar. Grunden är för både
            män och kvinnor möjligheterna att kunna kombinera arbete med familj,
            samtidigt som de känner trygghet i att den omsorg som barnen får
            sig till del är av god kvalitet och har ett pedagogiskt innehåll.
          </note>
          <note>
            Den valfrihet som Sven Brus efterfrågar finns redan.
          </note>
          <note type="speaker">
            Anf. 118 SVEN BRUS (kd):
          </note>
          <note>
            Fru talman! Nu ansåg ju uppenbarligen en majoritet av riksdagens
            ledamöter den 7 maj att det finns stora brister i den valfriheten.
            Min fråga till ministern var ju: Tar regeringen någon hänsyn till
            denna riksdagsmajoritets uttalade mening och vad får det i så
            fall för konsekvenser i den förda politiken? Jag tolkar statsrådets
            svar som att det inte får några konsekvenser alls. Regeringen
            lyssnar inte på riksdagsmajoriteten, som alltså tycker att det
            finns stora brister i valfriheten.
          </note>
          <note type="speaker">
            Anf. 119 Statsrådet BERIT ANDNOR (s):
          </note>
          <note>
            Fru talman! Regeringen lyssnar alltid på vad riksdagen säger,
            och vi följer också de beslut som kommer från denna kammare. Låt
            mig ändå understryka att den svenska familjepolitiken är unik
            just i sin flexibilitet, i sin valfrihet och i sin goda kvalitet.
            Den skapar förutsättningar för familjen att kunna göra de val
            som är viktiga och centrala för den enskilda familjen. Att kunna
            kombinera arbete med familj är ju en förutsättning för att kunna
            skapa den trygghet och valfrihet som familjen vill ha och samtidigt
            kunna ge en god barnomsorg till våra barn.
          </note>
          <note>
            Just kombinationen av en väl utbyggd, unik, föräldraförsäkring
            som är flexibel samt barnbidrag och en god barnomsorg, där vi
            nu bara för något år sedan kunde införa maxtaxa, har ju inneburit
            ett betydande mått av valfrihet och möjligheter för den enskilda
            familjen att utforma sin barnomsorg på det sätt som man själv
            önskar.
          </note>
          <note>
            Folkomröstning om EMU
          </note>
          <note type="speaker">
            Anf. 120 HILLEVI LARSSON (s):
          </note>
          <note>
            Fru talman! Jag vill ställa min fråga till EMU-
          </note>
          <note>
            minister Gunnar Lund, och den handlar just om
          </note>
          <note>
            EMU. Det finns ju väldigt många missuppfattningar om den här
            frågan och om vad folkomröstningen i höst handlar om. Jag tror
            att det är väldigt viktigt att regeringen lägger upp en informationsstrategi
            för att undvika att de här missuppfattningarna blir vägledande
            när folk går och röstar.
          </note>
          <note>
            En väldigt allvarlig missuppfattning är ju att det går fler tåg,
            det vill säga att man kan stanna hemma, för det blir en ny folkomröstning,
            eller att man kan rösta annorlunda än man egentligen känner för,
            är man lite osäker kan man helt enkelt vänta till nästa folkomröstning.
            Jag tror att det är väldigt allvarligt ut demokratisk synpunkt
            om sådana här missuppfattningar blir vägledande för hur folk röstar.
          </note>
          <note>
            Sedan finns det andra missuppfattningar också.
          </note>
          <note>
            Det handlar om att detta skulle beröra välfärdssystemen och skatterna,
            alltså att man röstar för sänkta skatter och nedrustad välfärd.
            Det är samma missuppfattning som fanns kring EU-omröstningen 1994.
            Och det har ju visat sig att det inte blev så. Vilken strategi
            har regeringen?
          </note>
          <note type="speaker">
            Anf. 121 Statsrådet GUNNAR LUND (s):
          </note>
          <note>
            Fru talman! Jag håller helt och hållet med Hillevi
          </note>
          <note>
            Larsson om analysen. Jag är också oroad över att en lång rad
            missuppfattningar sprids kring viktiga delar av det vi ska rösta
            om i höst. En sådan är förvisso, som Hillevi Larsson nämnde, att
            många föreställer sig att man gott och väl kan rösta nej för att
            man får fler chanser. Men det har gjorts klart, och jag gör det
            gärna klart en gång till från regeringens sida, att självklart
            är ett nej ett nej, liksom ett ja är ett ja. Blir det ett nej
            så hamnar vi utanför den gemenskap som nu växer fram i Europa,
            där 22 av den framtida utvidgade unionens 25 medlemsstater kommer
            att använda sig av euron. Det måste alla besinna som går till
            valurnorna i september, att röstar man nej ställs vi under överskådlig
            tid utanför den här gemenskapen.
          </note>
          <note type="speaker">
            Anf. 122 HILLEVI LARSSON (s):
          </note>
          <note>
            Fru talman! Det finns ju ytterligare en missuppfattning, och
            det är att vi röstar om väldigt mycket nu.
          </note>
          <note>
            Det gör vi ju inte. Vi är redan med i EU. Det är inte det saken
            handlar om. Vi är faktiskt också redan med i EMU. Det är inte
            så många som vet om det, men vi är faktiskt med i EMU:s två första
            steg, vilket är en väldigt stor och viktig del av EMU. De första
            två stegen är en självständig riksbank och en ansvarsfullt skött
            ekonomi. Det har vi prövat nu i ett antal år. Det har varit mycket
            positiva resultat både för oss och för de andra länder som har
            prövat det.
          </note>
          <note>
            Det tredje steget handlar om införande av euron, att flytta över
            samma penning- och valutapolitik som vi i dag för till europeisk
            nivå. Det är alltså inte fråga om inriktningen av politiken. Det
            tror jag också är väldigt att klargöra, att man inte röstar om
            allemansrätten eller något annat som absolut inte har med frågan
            att göra eller, ännu värre, om EMU-
          </note>
          <note>
            medlemskapet som sådant.
          </note>
          <note type="speaker">
            Anf. 123 Statsrådet GUNNAR LUND (s):
          </note>
          <note>
            Fru talman! Återigen är jag överens med Hillevi
          </note>
          <note>
            Larsson. Jag tycker också att det är olycksbådande när man alltför
            ofta hör resonemang som går ut på att vi gott kan vänta och se.
            Vi har väntat och sett. Vi ligger ju efter övriga länder i dagens
            EU. De flesta har ju gått med och använder den här valutan. Vi
            har tagit längre tid på oss, och det är inte orimligt att vi har
            gjort det. Vi är ändå en nybliven medlem i EU.
          </note>
          <note>
            Men nu tycker jag att vi definitivt har haft möjlighet att tänka
            länge nog. Vi ser uppenbara fördelar, både ekonomiska och politiska,
            med att gå med i eurosamarbetet och införa den gemensamma valutan.
            Det är min förhoppning att vi kommer att rösta för det i september.
          </note>
          <note>
            Jag håller också med om att det är det vi röstar om, den gemensamma
            valutan och dess betydelse för hela det europeiska samarbetet.
            Det är inte huruvida vi ska sänka skatter eller bli av med välfärdssamhället.
            Tvärtom är det euron som kan trygga jobben och välfärden.
          </note>
          <note>
            Lokalisering av RAKEL
          </note>
          <note type="speaker">
            Anf. 124 BIRGITTA SELLÉN (c):
          </note>
          <note>
            Fru talman! Min fråga går till statsrådet Pär Nuder. För en vecka
            sedan lämnades ett förslag till regeringen om att en ny myndighet,
            Radiokommunikation för effektiv ledning, kallad RAKEL, ska starta
            den 1 januari 2004. Den ska förslagsvis samarbeta med Krisberedskapsmyndigheten.
            I riktlinjerna står det att man bör överväga möjligheten att förlägga
            myndigheten till regionalpolitiska stödområden. I vart fall bör
            en annan lokaliseringsort än Stockholm övervägas, står det.
          </note>
          <note>
            Trots detta förslag föreslår RAKEL att man ska samarbeta med
            Krisberedskapsmyndigheten i Stockholm - trots att det finns en
            sådan myndighet också i
          </note>
          <note>
            Sollefteå. Den ligger dessutom i en kommun i ett stödområde som
            drabbats hårt vid försvarsnedläggningen och som till råga på allt
            inte har kompenserats fullt ut. Därför undrar jag: Är statsrådet
            Nuder beredd att arbeta för att den aktuella myndigheten, RAKEL,
            placeras utanför Stockholm och då helst i Sollefteå?
          </note>
          <note type="speaker">
            Anf. 125 Statsrådet PÄR NUDER (s):
          </note>
          <note>
            Fru talman! Alla nytillkommande myndigheters placering prövas
            utifrån ett regionalpolitiskt perspektiv. Jag kan inte i det här
            aktuella fallet bedöma varför kommunikationen ska vara med Krisberedskapsmyndigheten
            just i Stockholm och inte i den del som ligger i Sollefteå. Det
            är ju trots allt en och samma myndighet. Jag tror inte att man
            ska tolka in något särskilt i det fallet.
          </note>
          <note>
            Den här frågan bereds just nu i Regeringskansliet, och vi kommer
            att återkomma till riksdagen när regeringen har fattat beslut
            i frågan.
          </note>
          <note type="speaker">
            Anf. 126 BIRGITTA SELLÉN (c):
          </note>
          <note>
            Fru talman! Jag har läst den här utredningen, och anledningen
            till att man föreslår att det ska ligga i
          </note>
          <note>
            Stockholm är att man tror att man inte kan få kompetensen utanför
            Stockholm. Det oroar mig oerhört mycket när man börjar läsa sådant
            i utredningar.
          </note>
          <note>
            Då kan jag bara nämna att när Krisberedskapsmyndigheten förlades
            till Sollefteå var det oerhört många med väldigt hög kompetens
            som sökte till
          </note>
          <note>
            Sollefteå. Och det är naturligtvis bara ett exempel.
          </note>
          <note>
            Det finns också andra goda exempel där man vet att kompetensen
            finns utanför huvudstaden. Därför vill jag passa på att väcka
            den här frågan, för att regeringen ska ta till sig den och tänka
            på det som är utlovat:
          </note>
          <note>
            När vi startar nya myndigheter ska de i första hand placeras
            utanför Stockholm. Jag vill ha ett ordentligt löfte om att man
            verkligen försöker leva upp till det som regeringen har sagt.
          </note>
          <note type="speaker">
            Anf. 127 Statsrådet PÄR NUDER (s):
          </note>
          <note>
            Fru talman! Jag kan garantera att regeringen gör mycket noggranna
            prövningar vid lokaliseringar av myndigheter. Det är klart att
            vid varje sådant här tillfälle finns det en risk att centralmyndigheten,
            med placering i Stockholm, gärna vill att verksamheterna ska fortsätta
            att vara placerade i Stockholm. Mot det ska vägas det regionalpolitiska
            perspektivet.
          </note>
          <note>
            Jag delar frågeställarens uppfattning att det finns exempel på
            utlokaliseringar som verkligen har bidragit till regional utveckling.
            Sollefteå är ett sådant exempel, dit kompetent personal har kunnat
            rekryteras både från den näraliggande bygden och från människor
            som har flyttat till, i det här fallet, Sollefteå.
          </note>
          <note>
            Folkomröstning om EMU
          </note>
          <note type="speaker">
            Anf. 128 TOBIAS KRANTZ (fp):
          </note>
          <note>
            Fru talman! Vi ser i dag ett nytt Europa som växer fram. Malta,
            Slovenien, Ungern, Litauen och Slovakien har samtliga sagt ja
            till ett medlemskap i Europeiska unionen. Ofta har det varit med
            ett väldigt brett folkligt stöd. 80-90 % av befolkningen har sagt
            ja.
          </note>
          <note>
            Inom bara några år kommer Europeiska unionen att bestå av 400-450
            miljoner människor, en gemensam marknad, en gemensam valuta, ett
            gemensamt samarbete på väldigt många områden. Samtidigt går då
            Sverige till en avgörande omröstning i höst, den 14
          </note>
          <note>
            september, om Sveriges förhållande till det europeiska samarbetet.
          </note>
          <note>
            Min fråga till statsrådet Gunnar Lund är: Vilken betydelse har
            Europeiska unionens utvidgning för
          </note>
          <note>
            Sveriges euroval den 14 september? Ökar inte de politiska och
            ekonomiska kostnaderna för ett utanförskap väldigt kraftigt för
            Sverige, om vi skulle säga nej den 14 september?
          </note>
          <note type="speaker">
            Anf. 129 Statsrådet GUNNAR LUND (s):
          </note>
          <note>
            Fru talman! Ja, jag tror att de ekonomiska och politiska kostnaderna
            skulle bli mycket betydande. Och jag tror, som frågeställaren,
            att det är väldigt viktigt att vi lever oss in i vad det är för
            slags ställningstagande vi ska göra nu i september. Då är det
            väsentligt att peka på att vi inte längre talar om en union med
            15
          </note>
          <note>
            medlemmar. Vi talar i realiteten om en union som består av 25
            medlemsländer.
          </note>
          <note>
            Om ett års tid kommer alla 25 att sitta med och fatta beslut
            runt bordet, och av de tio nya länder som kommer in har flertalet
            redan röstat ja till EU och därmed ja till euron. Det är praktiskt
            taget säkert, som jag ser det, att alla tio kommer att göra det.
            Det betyder just att 22 av 25 i den framtida unionen kommer att
            använda sig av euron - och detta kommer att ske inom några år.
          </note>
          <note>
            Runt Östersjön kommer, såvitt jag nu kan bedöma, alla att ha
            euron. Om vi skulle ställa oss utanför blir vi ensamma med ryssarna
            om att ha en annan valuta.
          </note>
          <note type="speaker">
            Anf. 130 TOBIAS KRANTZ (fp):
          </note>
          <note>
            Fru talman! Jag delar förstås statsrådets bedömning på den punkten.
          </note>
          <note>
            Jag kommer själv från ett län med ett starkt småföretagande,
            Jönköpings län. Det sjuder av småföretagande och entreprenörskap,
            och väldigt många små och medelstora företag lever i knivskarp
            konkurrens på en allt aktivare och hetare och allt större europeisk
            marknad.
          </note>
          <note>
            Min följdfråga till statsrådet Gunnar Lund är: Vilka negativa
            konsekvenser får ett svenskt nej den 14
          </note>
          <note>
            september för de små och medelstora företagen, bland annat i
            mitt län?
          </note>
          <note type="speaker">
            Anf. 131 Statsrådet GUNNAR LUND (s):
          </note>
          <note>
            Fru talman! Småföretagen är kolossalt viktiga.
          </note>
          <note>
            Inte minst är de viktiga för vår framtida tillväxt och vår ekonomis
            expansionsmöjligheter under åren framöver. Då är det allvarligt,
            menar jag, om vi ställer oss utanför euron och valutasamarbetet.
            Det innebär ju att våra mindre och medelstora företag måste fortsätta
            att hela tiden ta hänsyn till den valutarisk som finns i dag och
            som kommer att fortsätta att finnas om vi fortsätter med kronan
            medan resten av Europa har euron. Därmed skapar vi en uppenbar
            konkurrensnackdel för våra mindre företag. De kommer inte att
            kunna konkurrera på den här stora och dynamiska europeiska marknaden
            på samma villkor. De kommer att ha ett handikapp, en black om
            foten.
          </note>
          <note>
            Barnsoldater i Kongo
          </note>
          <note type="speaker">
            Anf. 132 MONICA GREEN (s):
          </note>
          <note>
            Fru talman! Jag har en fråga till barnminister Berit
          </note>
          <note>
            Andnor som inte berör barnen i Sverige utan i Kongo.
          </note>
          <note>
            Barn är barn tills de är 18 år. Det slår FN:s barnkonvention
            fast. Tyvärr finns det barn runtom i världen som måste agera som
            vuxna. Det gäller både barnarbete men också, som min fråga gäller,
            de hundratusentals barn som måste agera som barnsoldater och bära
            vapen.
          </note>
          <note>
            FN skickar nu fredsbevarande styrkor till Kongo.
          </note>
          <note>
            EU kommer att skicka soldater på FN:s begäran, dels för att förhindra
            konflikten, dels för att hindra att barn tar värvning, så att
            barn inte ska ta skada eller göra sig illa.
          </note>
          <note>
            Det är bra att ställa upp och göra sin insats när FN
          </note>
          <note>
            frågar. Men vad kan vi göra för att de FN-soldater som åker till
            Kongo ska vara väl förberedda både mentalt och på annat sätt,
            så att de kan ta hand om det de möter? Det handlar om bemötandet
            av de barn som är utsatta, som tvingas att ställa upp som barnsoldater
            för att inte svälta ihjäl.
          </note>
          <note type="speaker">
            Anf. 133 Statsrådet PÄR NUDER (s):
          </note>
          <note>
            Fru talman! Det här är naturligtvis oerhört grannlaga. Vi har
            ett land som sedan decennier är söndertrasat av krig och som har
            ett starkt behov av ett internationellt engagemang där fredsbevarande
            trupp liksom fredsframtvingande trupp riskerar att hamna i situationer
            där de konfronteras med barnsoldater.
          </note>
          <note>
            Det som nu sker från svensk sida är att vi skickar fredsbevarande
            trupp till Kindu för att bevaka den flygplats som finns där. Den
            bedömning som Försvarsmakten gör är att de svenska soldaterna
            inte kommer att möta barnsoldater i det området. Det är inte där
            oroligheterna är som värst, utan det är i nordvästra Kongo.
          </note>
          <note>
            Frågan om huruvida Sverige ska skicka fredsframtvingande trupp
            har regeringen ännu inte tagit ställning till. Men redan det faktum
            att det finns barnsoldater och att svensk trupp riskerar att möta
            detta stora problem har uppmärksammats av Försvarsmakten. Och
            de som vi skickar till de här områdena är förberedda för det som
            de kan möta.
          </note>
          <note type="speaker">
            Anf. 134 MONICA GREEN (s):
          </note>
          <note>
            Fru talman! Eftersom generalsekreterare Kofi Annan tydligt har
            sagt att frågan om barnsoldater är en av FN:s kärnfrågor för internationell
            fred och säkerhet är det viktigt att man är väl förberedd. Och
            jag vet att man ska vara det när man åker till de här områdena.
          </note>
          <note>
            Sverige stöder ett rehabiliteringscentrum för 8-
          </note>
          <note>
            11-åriga före detta barnsoldater i Kongo, men det behövs mycket
            mer, eftersom det hela tiden värvas nya.
          </note>
          <note>
            Vi kan inte sitta stilla och titta på när barn tar värvning för
            att inte svälta ihjäl, och vi kan inte acceptera att barn drogas
            för att användas av de stridande parterna.
          </note>
          <note>
            Vad kan Sverige göra mer för att fredsprocessen ska kunna fortsätta
            och demokratiarbetet ta fäste i de olika folkgrupperna? Kan vi
            skicka humanitär hjälp när det gäller sjukvård, barnhälsovård,
            skolor, mat och kläder och bygga bostäder?
          </note>
          <note type="speaker">
            Anf. 135 Statsrådet PÄR NUDER (s):
          </note>
          <note>
            Fru talman! Det är klart att Sverige kan göra det, men inte i
            den situation som nu råder. Nu måste det bli möjligt att bygga
            upp Kongo från grunden, och detta är ett oerhört långt och mödosamt
            arbete. Det som FN nu diskuterar är huruvida man ska skicka fredsframtvingande
            trupp, alltså det yttersta maktmedlet som världssamfundet har
            för att förhindra en väpnad konflikt. Därefter vidtar ett mycket
            långt och mödosamt arbete med att återuppbygga Kongo, och i det
            sammanhanget ska Sverige naturligtvis vara med.
          </note>
          <note>
            Under vilka omständigheter och i vilken omfattning återstår att
            se.
          </note>
          <note>
            Barn som sänds till Somalia
          </note>
          <note type="speaker">
            Anf. 136 HILLEVI ENGSTRÖM (m):
          </note>
          <note>
            Fru talman! Jag har en fråga till socialministern.
          </note>
          <note>
            Som regeringen känner till finns det ett hundratal barn som är
            uppväxta i Sverige - de har kanske bott här i tiotalet år - som
            blir dumpade i bland annat
          </note>
          <note>
            Somalia. De här barnen har ingen möjlighet att komma tillbaka
            till Sverige, fastän det har uppmärksammats på ambassader i bland
            annat Addis Abeba.
          </note>
          <note>
            Jag har en konkret fråga: Anser socialministern att svensk socialtjänst
            ska bekosta de här resorna till barnens hemländer för att barnen
            ska återuppfostras?
          </note>
          <note>
            Det är ju länder som föräldrarna själva har flytt från.
          </note>
          <note>
            Anf. 137 Socialminister LARS ENG-
          </note>
          <note type="speaker">
            QVIST (s):
          </note>
          <note>
            Fru talman! Jag förstod inte riktigt frågan. Å
          </note>
          <note>
            andra sidan är det så att när det gäller socialtjänsten är jag
            inte ansvarig för frågeställningen.
          </note>
          <note>
            Det finns klart reglerat i socialtjänstlagen vad man kan använda
            socialtjänsten till och det stöd som socialtjänsten kan ge. Jag
            utgår från att den är tillräckligt tydlig på den här punkten,
            så att det inte ska råda någon tvekan om vem man kan ge stöd och
            på vilket sätt socialtjänsten ska arbeta. Men frågan ska kanske
            i första hand riktas till Morgan Johansson som är socialtjänstminister.
          </note>
          <note type="speaker">
            Anf. 138 HILLEVI ENGSTRÖM (m):
          </note>
          <note>
            Fru talman! Redan i dag bekostar socialtjänsten i olika kommuner
            i Sverige de här resorna till barnens hemländer. Det är resor
            som sker när barnen är i tonåren, när de börjar bli stökiga och
            bråkiga.
          </note>
          <note>
            Vi har haft diskussioner här i riksdagen. Ingenting händer från
            regeringens sida. Ambassadören i Addis
          </note>
          <note>
            Abeba har uppmärksammat UD på de här problemen.
          </note>
          <note>
            Min fråga är: Är det rimligt att socialtjänsten betalar resor
            för barn, som de inte själva vill genomföra, mot deras vilja?
            Vad tänker regeringen göra åt saken?
          </note>
          <note>
            Anf. 139 Socialminister LARS ENG-
          </note>
          <note type="speaker">
            QVIST (s):
          </note>
          <note>
            Fru talman! Det är en väldigt bra fråga. Vad tänker regeringen
            göra? Jag ska ta med mig den frågan till den minister som är ansvarig
            för frågeställningen.
          </note>
          <note>
            Här finns uppenbarligen en viktig problemställning att reflektera
            över. Jag ska ta med mig frågan till
          </note>
          <note>
            Morgan Johansson så att han får möjlighet att ge ett svar.
          </note>
          <note type="speaker">
            Anf. 140 TREDJE VICE TALMANNEN:
          </note>
          <note>
            Därmed var veckans frågestund avslutad. Jag vill tacka närvarande
            statsråd för deras medverkan och även tacka medverkande ledamöter.
          </note>
          <note>
            8 § (forts. från 6) Förändringar inom sjukförsäkringen för ökad
            hälsa i arbetslivet (forts.
          </note>
          <note>
            SfU10)
          </note>
          <note>
            Anf. 141 Statsrådet HANS KARLS-
          </note>
          <note>
            SON (s):
          </note>
          <note>
            Fru talman! Jag ska säga som det är - det brukar vara lika bra
            att göra det i nästan alla sammanhang:
          </note>
          <note>
            Jag hade tänkt hålla ett skrivet anförande, men jag gör inte
            det. Jag har lyssnat på debatten i dag och fått massor med inspiration
            till en del reflexioner och synpunkter som jag tänkte dela med
            mig av.
          </note>
          <note>
            Det vi diskuterar i dag är en proposition om ökad hälsa i arbetslivet.
            Vi blir ju lätt sådana allihop att när vi vill förändra i ett
            regelverk så fördjupar vi oss i det väldigt mycket. Det är nödvändigt.
            Men det känns också angeläget att formulera vad arbetslivet är.
            Vad är ett bra arbetsliv? Vad är det vi egentligen vill?
          </note>
          <note>
            Socialdemokraterna och de partier som står bakom den här propositionen
            har en idé om det arbetsliv vi vill ha, ett arbetsliv som är långsiktigt
            och viktigt för människor. Ett bra arbetsliv, det goda arbetet,
            är ett arbete där människor får växa utifrån sina egna förutsättningar,
            får utvecklas, får lära sig nytt och får möjlighet att tjäna bättre
            när man lär sig mer. Ett bra arbetsliv är att få bli sedd, att
            få bli bekräftad, att få vara den man är, att få betyda något
            och att få inflytande över sina arbetsuppgifter och över helheten
            på en arbetsplats.
          </note>
          <note>
            Ett bra arbetsliv är också att kunna stanna på ett arbete ett
            helt liv om man så vill - det kanske man inte vill, men det finns
            de som vill det: att kunna vara på ett arbete ett helt liv. Man
            ska inte riskera att bli utputtad eller sjuk när man är 52, 56
            eller 61 år utan ha ett arbete där man får bidra med sin resurs
            under ett helt arbetsliv fram till dess att man går i pension,
            och därefter ska man kunna ha ett bra liv också efter pensionen.
          </note>
          <note>
            När jag lyssnade på de borgerliga inläggen i dag tänkte jag:
            Det var hemskt vad ni tycker att det är eländigt! Birgitta Carlsson
            från Centerpartiet säger att det finns en helhet inom borgerligheten.
            Nej, Birgitta
          </note>
          <note>
            Carlsson, det gör det inte. Det tycker inte jag. Ni kan säkert
            säga att vi har gjort för lite och att det har gått för sakta.
            Det ligger nog något i det. Men vad har ni själva för politik
            egentligen? Var är den stora helhetslösningen på detta jättestora
            problem vi har från den borgerliga oppositionen? Jag undrar. Var
            finns de skarpa förslag som i större utsträckning än vad vi har
            förmått skulle kunna lösa detta gigantiska samhällsproblem vi
            nu har att bearbeta?
          </note>
          <note>
            Jag är inte så imponerad av er. Jag kan säga att jag inte heller
            är särskilt imponerad av allt vi har förmått så här långt, men
            inte har ni något som är särskilt mycket bättre - nej, min själ!
          </note>
          <note>
            Vi vet vad ni inte vill. Ni vill framför allt inte ha en längre
            sjuklöneperiod. Tja, jag är inte så säker på att vi ville det
            heller. Vi ville försöka hitta någon ekonomisk drivkraft. Vi har
            sagt att vi kommer tillbaka till det. Sjuklöneperioden träffar
            i en ände av sjukskrivningen som man kanske inte behöver leta
            i just nu. Man skulle behöva leta efter ekonomiska drivkrafter
            för att få tag i långtidssjukskrivningarna.
          </note>
          <note>
            Vi jobbar med det mellan regeringen, Miljöpartiet och Vänsterpartiet.
            Vi får se vad vi förmår under hösten på den punkten.
          </note>
          <note>
            Det vi gör i dag är att ta ett steg - ett viktigt steg, tror
            jag - när det gäller att göra någonting åt den här frågan.
          </note>
          <note>
            Jag tror att det finns två stora områden där det finns ordentlig
            potential för att faktiskt aktivt göra någonting.
          </note>
          <note>
            Det handlar om sjukskrivningsprocessen i vid mening. Vi tar i
            dag beslut som kommer att betyda en del, kanske ganska mycket.
            Flera talare här har gått igenom vad propositionen och förslagen
            innehåller, och jag ska inte upprepa det. Det är väl känt. Propositionen
            och förslagen syftar till att förändra skeenden i sjukskrivningsprocessen.
            Det är inte ett antal lagförslag som i ett nafs kommer att ändra
            saker och ting, utan det handlar om att påverka komplicerade och
            sammansatta skeenden.
          </note>
          <note>
            Det vi föreslår och det vi beslutar här i kammaren i dag ska
            implementeras i sjukskrivningsprocessen -
          </note>
          <note>
            hos försäkringskassan, bland läkarna, hos arbetsgivarna, hos
            patienterna och hos de sjukskrivna. Detta är dessutom redan i
            gång. Vi har föreslagit utökad utbildning till läkare i företagsmedicin,
            och den utbildningen är redan i gång. Den kommer att bli landsomfattande
            och heltäckande.
          </note>
          <note>
            I dag fick vi ett pressmeddelande från Riksförsäkringsverket
            om att man utarbetat en ny blankett. Det kanske inte är så mycket
            att yvas över att Riksförsäkringsverket gör en ny blankett, men
            det är en ny blankett för läkarintyg - hur man ska sjukskriva,
            vilka frågor man ska ställa, hur man ska motivera den medicinska
            grunden för sjukskrivningen och hur man ska bedöma vilken arbetsförmåga
            människor har.
          </note>
          <note>
            Detta ska varje läkare göra. Alla kommer att ha sådana läkarintyg.
            De ska försöka bedöma vilken möjlighet människor har att komma
            tillbaka på hel- eller deltid och om det finns hinder, kanske
            medicinska skäl, för det. De ska försöka bedöma vilken typ av
            arbete just den här patienten har och om den åkomma patienten
            har hindrar just det arbetet.
          </note>
          <note>
            Detta betyder väldigt mycket. Det är precis det vi önskar förändra
            med de beslut vi tar i dag.
          </note>
          <note>
            Vi kommer att lägga fram en proposition i riksdagen om finansiell
            samordning, närmare bestämt den
          </note>
          <note>
            11 juni. Det har jag sagt i tre fyra veckor nu. De borgerliga
            partierna återkommer med frågan: När tänker regeringen återkomma
            och lägga fram förslag? De kommer att kunna säga så i en vecka
            till. De får klaga i en vecka till, men den 11 kommer propositionen
            till riksdagen. Så är det gjort. Då har vi levererat den beställning
            som riksdagen har gjort till regeringen om ett regelverk för finansiell
            samordning.
          </note>
          <note>
            Det kommer att finnas mer att göra när det gäller sjukskrivningsprocessen.
            Jag är övertygad om det.
          </note>
          <note>
            Det finns mera som vi behöver hitta på. Jag tänker följa hur
            rehabiliteringen går. Jag tror att vi behöver göra mera för att
            skynda på rehabiliteringen, för att få mera fart på det så att
            det blir snabbare, bättre och så att flera kan rehabiliteras.
            Det ska vi återkomma till.
          </note>
          <note>
            Det är ett förslag på gång från Riksförsäkringsverket och AMS,
            som på regeringens uppdrag har tittat på hur man kan effektivisera
            och förbättra arbetslivsrehabiliteringen för människor som behöver
            byta jobb. Vi bedömer att det finns ungefär 100 000
          </note>
          <note>
            personer som är sjuka och har en anställning eller är sjuka och
            arbetslösa och som skulle behöva byta jobb för att komma tillbaka
            till arbetslivet. De människorna behöver hjälp. Ska vi försöka
            hitta på ett bättre sätt för de människorna att få hjälp att komma
            tillbaka?
          </note>
          <note>
            Det samhället kan göra och det vi är besjälade av är faktiskt
            att ge människor hjälp. Det handlar om hjälp med att komma på
            vad man faktiskt vill göra här i livet. Har man varit borta länge
            från arbetsmarknaden är det inte fullständigt självklart. Det
            handlar om hjälp med att hitta de alternativ som man kan tänka
            sig. Det handlar om hjälp med att hitta den arbetsplats som skulle
            kunna vara aktuell, och det handlar om hjälp på så sätt att arbetsgivaren
            skulle kunna få ett ekonomiskt stöd för att anställa någon en
            tid - alltså arbetsmarknadspolitiska verktyg för att hjälpa människor
            tillbaka till arbete.
          </note>
          <note>
            Den andra stora potentialen finns på arbetsplatserna. Där finns
            det goda exempel, och där finns det nu metoder. Jag skulle önska
            att parterna, både arbetsgivarna och fackföreningarna, nu tar
            kraftfulla initiativ för att göra vad som på dem kan tyckas ankomma
            när det gäller ohälsoproblematiken.
          </note>
          <note>
            Arbetsgivarna behöver ta ett ordentligt initiativ och börja med
            att förmå företagens ledningar att aktivt ta fart i den här frågan
            och ta ett ansvar för att någonting händer på den egna arbetsplatsen.
            Det har varit för dåligt med det. Jag väntar mig att Svenskt
          </note>
          <note>
            Näringsliv, Företagarnas Riksorganisation, Kommunförbundet och
            Landstingsförbundet återkommer med sina initiativ.
          </note>
          <note>
            Jag väntar mig att de fackliga organisationerna nu använder sig
            av arbetsmiljölagen och medbestämmandelagen för att på varje arbetsplats
            ta upp en överläggning med arbetsgivarna för att ta reda på vilken
            strategi arbetsgivaren har för att bekämpa och bearbeta ohälsoproblematiken
            på den egna arbetsplatsen. Det är möjligt att göra detta med stöd
            av dagens lagstiftning. Gör det, snälla!
          </note>
          <note>
            Vi kommer att ta ansvar för att ekonomin inte rasar. Vi kommer
            möjligen att tvingas spara ytterligare.
          </note>
          <note>
            Vi kommer inte att vara rädda för att göra det. Vi kommer att
            minska kostnaden för ohälsan. Vi tänker ta ansvar för samhällsekonomin,
            men vi tänker i första hand försöka minska ohälsan och därmed
            minska kostnaderna.
          </note>
          <note>
            Fru talman! Jag är alldeles övertygad om att målet att halvera,
            som inte är ett självändamål, men som är en viktig drivkraft,
            går att uppnå. Men jag är lika övertygad om att vi då måste hjälpas
            åt. Då måste alla bidra på ett mycket bättre sätt. Det gäller
            regeringen, det gäller oppositionen, det gäller arbetsgivarna,
            det gäller facken, det gäller organisationer och enskilda människor.
            Detta går att nå.
          </note>
          <note type="speaker">
            Anf. 142 ANNA LILLIEHÖÖK (m) replik:
          </note>
          <note>
            Fru talman! Ministern efterfrågar förslag. Jag vill säga att
            det i den moderata motionen med anledning av propositionen finns
            inte mindre än 23 olika förslag, där ministern kan plocka olika
            konstruktiva idéer för att komma vidare i arbetet med att halvera
            sjukpenningarna.
          </note>
          <note>
            Det är ett förslag som jag tycker är särskilt viktigt, och det
            är att utreda en friskpeng - en peng som följer med den anställde
            till arbetsgivaren och som ger arbetsgivaren medel och redskap
            för att kunna medverka i rehabiliteringsprocessen. Vi är inte
            emot att arbetsgivarna ska involveras i processen, men vi är emot
            den tredje veckans sjuklön, som är utan pengar, utan redskap eller
            stöd till arbetsgivarna. Men det är en annan fråga.
          </note>
          <note>
            Sedan vill jag ställa en fråga, och den rör försäkringskassans
            arbete. Nu kommer den 1 juli ett antal förändringar i reglerna
            att träda i kraft. Försäkringskassan har haft mycket svårt att
            visa att man över huvud taget kan hinna med det. Och nu, när det
            blir en tredje sjuklönevecka, får försäkringskassan inte ens kännedom
            om sjukfallen förrän efter tre veckor.
          </note>
          <note>
            Först efter fem sex sju veckor får försäkringskassan möjligheter
            att ta hand om dem. Vi vet av tidigare undersökningar att redan
            då börjar risken för långtidssjukskrivning att bli ganska stor.
            Dessutom ska försäkringskassan i de flesta fall utreda sjukersättning
            innan ett år har gått. Hur ska detta gå till?
          </note>
          <note>
            Redan nu har försäkringskassan varken tid eller möjlighet att
            ordna rehabilitering, och man har svårt att titta på sjukfallen
            ordentligt. Hur ser ministern på att detta ska kunna bidra till
            bättre hälsa i arbetslivet?
          </note>
          <note>
            Det kommer uppenbarligen att bli svårt att rehabilitera över
            huvud taget.
          </note>
          <note>
            Anf. 143 Statsrådet HANS KARLSSON (s)
          </note>
          <note>
            replik:
          </note>
          <note>
            Fru talman! Anna Lilliehöök återkommer med frågan om sjukpeng.
            Jag skulle gärna diskutera detta, men jag är inte alldeles klar
            över vad detta med sjukpeng egentligen är. Jag har tagit del av
            en utredning som har gjorts av en ekonom på Svenskt Näringsliv.
          </note>
          <note>
            Det är möjligt att jag är dåligt inläst på just Moderaternas
            förslag, om det finns utvecklat när det gäller just sjukpeng.
            Jag avstår därför från att gå djupare in på det. Det har för mig
            inte framstått som kristallklart vad detta egentligen skulle innebära.
          </note>
          <note>
            Jag håller med Anna Lilliehöök om det inte är alldeles enkelt
            för försäkringskassan att hinna med. Det är ett av problemen.
            Vi försöker beta av det. Ett sätt som jag tror betyder mycket
            är om arbetsförmedlingarna kommer att kunna ta över en stor del
            av de människor som behöver hjälp med att byta arbete. Jag tror
            att jag sade att jag uppskattar det till 100 000 människor. Om
            man kan flytta över en del av de personerna till arbetsförmedlingen
            från försäkringskassan kan man frigöra en hel del resurser. Det
            räcker naturligtvis inte helt och hållet - det måste göras mer
            för att försäkringskassan ska hinna med. Det kommer vi att följa
            väldigt noga.
          </note>
          <note type="speaker">
            Anf. 144 ANNA LILLIEHÖÖK (m) replik:
          </note>
          <note>
            Fru talman! Jag är särskilt oroad över att regeringen nu har
            föreslagit att sjukersättning ska vara regel inom ett år. Det
            fordrar väldigt noggranna genomgångar och utredningar innan man
            permanent förtidspensionerar människor bort från arbetet.
          </note>
          <note>
            Jag vill fråga ministern: Hur ser ministern på detta uppdrag
            till försäkringskassan - att man ska se till att så många som
            möjligt blir förtidspensionerade innan det har gått tolv månader?
          </note>
          <note>
            Anf. 145 Statsrådet HANS KARLSSON (s)
          </note>
          <note>
            replik:
          </note>
          <note>
            Fru talman! Som åtgärd tror jag att det är väldigt bra. Jag tror
            att det kommer att betyda att man anstränger sig från försäkringskassans
            sida för att kunna genomföra den prövningen, och jag tror att
            det kommer att betyda att människor snabbare kommer både till
            rehabilitering och till en bedömning när det gäller framtida sjukersättning.
            Det kommer att vara tufft att hinna med. Det får självklart inte
            betyda att försäkringskassan ger avkall på kvaliteten i bedömningen.
          </note>
          <note>
            Jag inser och förutser att det kommer att ta en tid innan försäkringskassan
            kommer att fasa in i den tidsperioden. Men jag tror att det är
            rätt att sätta en tidsgräns på det sätt som vi nu gör för att
            människor inte ska få fel ersättning onödigt länge och för att
            rätt åtgärder ska komma till stånd tidigare. Det är ett sätt att
            snabba på processen, och det är ett sätt att se till att människor
            får rätt ersättning i förhållande till den sjukdom eller till
            den permanenta frånvaro från arbetslivet som en del tvingas ut
            i.
          </note>
          <note type="speaker">
            Anf. 146 SVEN BRUS (kd) replik:
          </note>
          <note>
            Fru talman! När jag lyssnade till statsrådets inledning och det
            tonläge som han inledde med kom jag osökt att tänka på uttrycket
            "anfall är bästa försvar".
          </note>
          <note>
            Hans Karlsson efterlyser ett förslag från oppositionen, en samlad
            politik. Men det finns inte ett förslag eller en lösning. Vi kritiserar
            regeringen för att den har ett tunnelseende i dessa frågor. Regeringen
            tror att det finns ett sätt att lösa problemen med ohälsan och
            sjukskrivningstalen på, och det är att övervältra ansvaret på
            arbetsgivarna. Det är huvudförslaget. Sedan finns det förvisso
            elvapunktsprogram och annat och de frågor som vi diskuterar här
            i dag. Men det huvudspår som regeringen arbetar efter är ändå:
          </note>
          <note>
            Låt någon annan betala. Låt oss se till att vi klarar utgiftstaket.
            Men det finns alltså inte en lösning, så det får Hans Karlsson
            fråga om många gånger, men han kommer inte att få något svar på
            det.
          </note>
          <note>
            Jag vill ställa en motfråga: När kommer vi att från regeringens
            sida att få förslag på den tolfte, trettonde, fjortonde och femtonde
            punkten utöver elvapunktsprogrammet där regeringen vidgar sitt
            synsätt, ett synsätt som spänner över flera politikområden? Det
            är faktiskt på det sättet att varannan människa som går hem från
            jobbet och blir sjukskriven gör det därför att de problem som
            man har och det tillstånd som man befinner sig i härleder sig
            från någonting annat än från jobbet.
          </note>
          <note>
            Anf. 147 Statsrådet HANS KARLSSON (s)
          </note>
          <note>
            replik:
          </note>
          <note>
            Fru talman! Jag har inte uppfattat, Sven Brus, att vi tidigare
            har varit ense om att det är ungefär hälften av dem som är sjuka
            som kan relatera sjukdomen till arbetslivet. Nu säger Sven Brus
            det, och jag är glad över att vi därvidlag kan göra ungefär samma
            bedömning. Det är inte alldeles enkelt det heller. Men det är
            inte sant att vi tycker att den tredje sjuklöneveckan är huvudalternativet.
            Det är ett av många. Vår strategi är inte att övervältra kostnaden
            för all sjukskrivning på arbetsgivaren. Men vår idé är att alla
            får vara med och ta ansvar när vi måste minska kostnaderna för
            staten, inklusive arbetsgivarna. Det är vad vi gör, och det är
            det som vi har föreslagit. Det fick löntagarna också göra, vilket
            vi tyckte var jobbigt. Men vi tyckte att i väntan på att åtgärder
            så att säga biter mot själva ohälsoproblematiken måste vi också
            ta ansvar för ekonomin, för landets finanser, och då får man minska
            kostnaderna. Då fick vi försöka fördela det mellan löntagare,
            arbetsgivare och staten.
          </note>
          <note type="speaker">
            Anf. 148 SVEN BRUS (kd) replik:
          </note>
          <note>
            Fru talman! Jag ska ta upp även ett annat spår i denna replikväxling,
            det gäller diskussionen kring attitydfrågorna. Jag tror att det
            som man kan kalla för fusk i den meningen som kan lagföras naturligtvis
            är ytterst begränsat och ett allvarligt problem i sig. Men det
            stora problemet och den stora fråga som vi har anledning att fundera
            över är de attityder som utvecklas kring sjukförsäkringen. Vi
            ser de regionala skillnaderna, vi ser olika exempel på att man
            tar till sjukskrivning som fackligt vapen och så vidare. Det finns
            fler signaler som tyder på att attitydfrågorna är viktiga.
          </note>
          <note>
            Jag skulle vilja ställa en fråga. Ser inte statsrådet ett problem
            i det förhållandet att sjukförsäkringen har blivit en inkomstbortfallsförsäkring,
            den ventil som till exempel en dubbelarbetande småbarnsmamma har
            att ta till? När hon inte kan sjukskriva sig från sin livssituation
            är det arbetet som är enda utvägen. Är inte detta ett problem
            för attityden till det som är tänkt att vara en sjukförsäkring?
            Vore inte lösningen det som vi var inne på i den förra replikväxlingen,
            att fundera över den totala livssituationen för människor och
            hur vi löser deras livssituation och att inte behöva tvinga ut
            dem i sjukskrivningar.
          </note>
          <note>
            Anf. 149 Statsrådet HANS KARLSSON (s)
          </note>
          <note>
            replik:
          </note>
          <note>
            Fru talman! Sven Brus, jag tycker också att det finns ett attitydproblem
            på den andra sidan, på arbetsgivarsidan. Jag tror att vi har en
            affärsidé i det här landet som är rätt god och som innebär att
            vi ska försöka förena en rationell produktion med människors förmåga.
            Jag tror att vi har förutsättningar att bli nästan världsbäst
            på det. Då får vi anstränga oss lite nu. Vi har varit bra på det,
            och vi kan bli ännu bättre. Det betyder också att arbetsgivarnas
            attityd till sin personal måste förändras. Det duger inte att
            ha synsättet att man kan slimma organisationer hur mycket som
            helst så att man kör sönder människor och sedan räknar med att
            kunna ta in nya och friska.
          </note>
          <note>
            Det tycker jag är ett attitydproblem.
          </note>
          <note>
            När Kristdemokraterna tar upp attitydfrågan blir jag lite ängslig.
            Det har varit er ingång i problematiseringen omkring ohälsan på
            ett sätt som gör att man lätt får intrycket att det är huvudförklaringen
            för
          </note>
          <note>
            Kristdemokraterna att människor fuskar eller att människor missbrukar.
            Det kommer att sitta långt inne hos mig, Sven Brus, att vara med
            och diskutera och debattera attitydfrågan från den utgångspunkten.
          </note>
          <note>
            Jag har väldigt lätt att hålla med om att det finns fusk.
          </note>
          <note>
            Men jag vill kunna se alla utslitna sjukvårdsbiträden och alla
            trasiga byggnadsarbetare i ögonen utan att behöva skämmas för
            att vi jagar dem för att de fuskar med sjukförsäkringen. De ska
            inte skuldbeläggas för att de har blivit utslagna från arbetet.
            Det tycker jag är det stora problemet. Varje enskilt fusk är i
            sig ett stort problem, men det är inte förklaringen till ohälsoproblematiken.
          </note>
          <note type="speaker">
            Anf. 150 LINNÉA DARELL (fp) replik:
          </note>
          <note>
            Fru talman! Man kan tro att det stackars statsrådet är alldeles
            ensamt i världen om att vilja bekämpa ohälsan. Men så är det faktiskt
            inte. Varför då inte välja av hela den meny som fyra borgerliga
            partier presenterar i stället för att se det som ett problem att
            vi inte har bara ett spår i likhet med regeringen?
          </note>
          <note>
            Jag har en fråga som handlar om rehabilitering. Vi vet att om
            kanske merparten av alla som är långtidssjukskrivna i dag ska
            ha någon chans till något annat under resten av livet än förtidspensionering
            måste man få en rehabilitering och en god sådan. Jag refererade
            i mitt anförande till en ganska nyutkommen skrift som handlar
            om den samordnade rehabiliteringsprocessen. Det var ett antal
            utredningar som sedan bara kom av sig. Nu säger statsrådet igen
            att det behövs mer rehabilitering och att man ska återkomma. Men
            ni har haft sex år på er. Även om just Hans
          </note>
          <note>
            Karlsson inte har varit med så länge så är det i alla fall samma
            regering. Vad är det som gör att inte de effektiva förslag som
            måste komma kommer och som vi tydligen är överens om behöver komma?
            Då talar vi om försäkringskassan. Och vi har tidigare här berört
            att försäkringskassan inte har de resurser som man behöver.
          </note>
          <note>
            Statsrådet säger också något som jag inte vet om jag uppfattade
            rätt. Skulle det vara en lösning på problemen med rehabiliteringsfrågorna
            att flytta över så mycket som 100 000 personer till AMS? Då blir
            jag verkligt orolig. AMS har ju haft stora svårigheter att klara
            de friska, hur ska man då kunna klara
          </note>
          <note>
            100 000 sjukskrivna?
          </note>
          <note>
            Anf. 151 Statsrådet HANS KARLSSON (s)
          </note>
          <note>
            replik:
          </note>
          <note>
            Fru talman! Nej, jag sade så här, Linnéa Darell:
          </note>
          <note>
            Det finns nog uppskattningsvis 100 000 personer bland dem som
            i dag är sjukskrivna som behöver byta arbete för att kunna komma
            tillbaka till arbetslivet.
          </note>
          <note>
            Arbetsförmedlingarna skulle kunna få ett betydligt större ansvar
            också för dem som har en fast anställning och som behöver byta
            arbete. Detta har jag flera gånger tagit upp. Jag har också gett
            myndigheten i uppdrag att titta på det.
          </note>
          <note>
            Hur stor del av den gruppen - om den nu är så stor - som man
            orkar jobba med samtidigt återstår att se. Det får vi väl återkomma
            till när vi får resultaten från AMS.
          </note>
          <note>
            Jag är övertygad om att vad försäkringskassan absolut inte kommer
            att kunna göra är att hjälpa människor att hitta ett nytt arbete.
            Det är något som passar för arbetsförmedlingarna. Jag är även
            övertygad om att resurser skulle frigöras också hos försäkringskassan
            om arbetsförmedlingen kunde jobba också med den här gruppen. Det
            kommer de att göra bättre.
          </note>
          <note>
            Jag har inte sagt att det saknas ett förslag från de borgerliga
            partierna, utan jag säger att Birgitta Carlsson - vi får väl återkomma
            till det - sade att det finns en helhet inom borgerligheten. Därför
            undrar jag hur den helheten egentligen ser ut. Vad är det skarpa
            i det? Jag efterlyser alltså inte ett förslag, och vi letar inte
            efter ett förslag och påstår inte heller att detta är förslaget.
          </note>
          <note>
            I stället påstår jag att det behövs en rad olika förslag, och
            det här är ett bidrag, vårt bidrag. Men det behövs mera. Jag säger
            att jag tror att vi på rehabiliteringsområdet behöver vara mer
            uppfinningsrika. Jag ska med intresse ta del av det som Folkpartiet
            och andra partier här i riksdagen har formulerat.
          </note>
          <note type="speaker">
            Anf. 152 LINNÉA DARELL (fp) replik:
          </note>
          <note>
            Fru talman! Vi kan dela uppfattningen att försäkringskassorna
            inte är den instans som ska bidra till nya jobb. Men är det ändå
            inte så att det, för att man ska komma fram till att en långtidssjukskriven
            behöver ett nytt jobb, dessförinnan handlar om ett arbete som
            i dag ligger på försäkringskassorna. Det behövs något slags klargörande
            om att det är det som det handlar om. Redan i dag har försäkringskassorna
            det knepigt i det avseendet, och ännu värre kommer det att bli
            för dem.
          </note>
          <note>
            Till utskottet har det faktiskt kommit skrivelser från försäkringskassan
            om just situationen efter den
          </note>
          <note>
            1 juli. Man säger tydligt och klart att ska man verkställa det
            som förmodligen beslutas här i kammaren nästa vecka kommer rehabiliteringsarbetet
            inte att vara det högst prioriterade.
          </note>
          <note>
            Anf. 153 Statsrådet HANS KARLSSON (s)
          </note>
          <note>
            replik:
          </note>
          <note>
            Fru talman! Jag håller med om att det inte är en alldeles enkel
            och självklar gränsdragning eller bedömning när det gäller vilka
            personer som i det enskilda fallet inte kan gå tillbaka till sitt
            jobb utan som behöver hitta ett annat jobb. Det är en grannlaga
            uppgift som man ska vara ödmjuk inför. Dessutom måste vi se upp
            så att vi inte lyfter över ansvaret från arbetsgivaren när det
            gäller att hjälpa människor tillbaka till sitt gamla jobb och
            i stället lägger det på samhället. Så får det heller inte bli.
          </note>
          <note>
            Jag är beredd att återkomma när jag har tagit del av det underlag
            som AMS och Riksförsäkringsverket kommer med och också att här
            i kammaren diskutera vad som är lämpligt att göra.
          </note>
          <note>
            Jag känner mig, som sagt, väldigt övertygad om att här finns
            en stor grupp människor som behöver ett aktivt stöd för att kunna
            komma tillbaka i arbete därför att man av olika skäl inte kan
            gå tillbaka till sitt gamla arbete. Där låter det som att vi är
            överens vad gäller det grundläggande synsättet, så låt oss se
            vad som är möjligt att göra rent tekniskt och formellt för att
            öka möjligheten för de här människorna att komma tillbaka i arbete.
          </note>
          <note>
            Anf. 154 BIRGITTA CARLSSON (c)
          </note>
          <note>
            replik:
          </note>
          <note>
            Fru talman! Jag vill börja med att tala om vad jag sade och som
            Hans Karlsson uppfattade som att vi i de borgerliga partierna
            är väldigt överens. Jag sade nämligen att vi har en opposition
            som kommit med förslag av en helt annan bredd. Hans Karlsson kan
            läsa igenom betänkandet.
          </note>
          <note>
            Jag ska erkänna att vi helt står bakom en del av förslagen. Det
            finns åtskilliga reservationer där vi är helt överens. En del
            reservationer är snarlika. Men precis som vi har hört både regeringsföreträdare
            och företrädare för samarbetspartierna uttala sig om svårigheter
            med att flytta fram sina positioner inom olika områden därför
            att man inte kan komma överens tror inte jag att det blir ett
            dugg svårare för oss att komma överens i de här frågorna. Tidigare
            har vi ju samarbetat i regeringsställning. Bland annat hade vi
            då försök med den finansiella samordning som statsrådet nu har
            lovat att det inom en vecka kommer förslag om. Vi ser med spänning
            fram emot det och vad det innehåller.
          </note>
          <note>
            Sedan finns det områden där det finns vissa skillnader men jag
            ser inte några som helst problem i det, utan vi ska nog klara
            av att lägga fram förslag även inom de områdena.
          </note>
          <note>
            En fråga som flera har tagit upp här och som också jag vill ta
            upp är den om arbetsgivarinträdet. Känner inte Hans Karlsson någon
            som helst oro vad gäller alla de företagare som verkligen talat
            om de problem som de redan i dag har?
          </note>
          <note>
            När arbetsgivarinträdet utökades till två veckor sänktes arbetsgivaravgiften.
            Nu utökar man med ytterligare en vecka utan att på något sätt
            kompensera företagen. I Sverige har vi redan i dag många småföretagare
            som har berättat om hur tufft det är för dem med de 14 dagarna.
            Att få en vecka till utan att på något sätt få kompensation upplever
            jag verkligen som ett dråpslag mot denna stora grupp arbetsgivare
            i
          </note>
          <note>
            Sverige.
          </note>
          <note>
            Anf. 155 Statsrådet HANS KARLSSON (s)
          </note>
          <note>
            replik:
          </note>
          <note>
            Fru talman! Jag medger gärna att jag så att säga inte är helt
            utan oro för hur vissa småföretag drabbas.
          </note>
          <note>
            Men jag tycker att det är att ta till överord att säga att detta
            är ett dråpslag, för det är det inte - så pass väl kan jag arbetsmarknaden
            och så pass väl känner jag också de små företagen. Dessutom har
            jag dem nära inpå mig, Birgitta Carlsson!
          </note>
          <note>
            Vad vi nu gör och som vi inte har haft förut men som faktiskt
            förbättrar situationen för just små företag är att vi inför -
            det är vad vi tänker göra - ett högriskskydd. Det kommer att betyda
            att ett mindre företag i vissa situationer kan tvingas räkna med
            högre kostnader - så är det förvisso. Men med högriskskyddet kommer
            kostnaderna inte att bli så stora att de på något sätt äventyrar
            företaget. Där känner jag mig ganska lugn.
          </note>
          <note>
            Anf. 156 BIRGITTA CARLSSON (c)
          </note>
          <note>
            replik:
          </note>
          <note>
            Fru talman! Ett annat område där vi haft åtskilliga debatter
            gäller detta med att mycket snabbare än som sker i dag få sätta
            in rehabiliteringsåtgärder. Dessutom har det ju funnits pengar
            kvar hos försäkringskassorna - pengar som inte har använts till
            rehabilitering, trots de höga sjuktal som vi har. Där tycker inte
            jag att man kan säga att de förslag som kommit är sådana att man
            fullt ut flyttar fram positionerna, att förslagen är sådana att
            de människor som väntar på att få rehabiliteringshjälp kan känna
            sig trygga och lugna i den situation som de befinner sig i. Det
            är viktigt att klarare och tydligare uttala sig om vikten av att
            mycket snabbare än som i dag är fallet se till att människor får
            den hjälp som de behöver.
          </note>
          <note>
            Vi i Centerpartiet har också föreslagit en samordnad försäkring.
            I förslaget ligger, det vet jag, att man inte ska kunna gå mellan
            a-kassa och sjukförsäkring utan att man ska ha samma ersättning
            oavsett anledningen till att man är borta från arbetet. Jag tror
            att det är viktigt att samordna de olika åtgärderna kring en människa.
            Vi i Centerpartiet vill ha en arbetslivsförsäkring som är sådan
            att man slipper bollas mellan, flytta mellan, olika ersättningssystem.
            Dessutom skulle besparingar kunna göras inom administrationen
            om de här myndigheterna slogs ihop.
          </note>
          <note>
            Anf. 157 Statsrådet HANS KARLSSON (s)
          </note>
          <note>
            replik:
          </note>
          <note>
            Fru talman! Det stör mig oerhört mycket om människor får vänta
            onödigt länge på rehabiliteringsåtgärder; det kan jag gott medge.
            Jag tänker hänga i och följa detta väldigt noga.
          </note>
          <note>
            Det är inte rimligt att myndighetens tillkortakommanden innebär
            att människor får vänta innan de får rehabilitering och hamnar
            i det läget att de har varit borta från arbetsmarknaden på grund
            av att de inte fått rehabilitering så länge att de närmar sig
            en gräns för där förtidspensionering eller sjukersättning är det
            enda alternativet. Jag är långtifrån tillfreds om det är så. Jag
            ska bevaka det väldigt noga.
          </note>
          <note>
            Det är sant att försäkringskassan under ett antal år, i varje
            fall de senaste åren, har tvingats prioritera utbetalningar på
            grund av de ökade sjukskrivningarna före rehabiliteringsinsatser.
            Det vore dumt av mig som ansvarig för detta att säga från talarstolen
            att det är på annat sätt. Så är det, men så får det inte fortsätta
            att vara. Det finns anledning att både debattera med oss och kritisera
            oss för de tillkortakommanden som finns hos myndigheten. Jag medger
            det rätt upp och ned. Jag tänker ta ansvar för att följa detta
            och ta ansvar för åtgärder.
          </note>
          <note>
            Jag glömde en sak, Birgitta Carlsson. Det är riktigt att det
            är i mycket i den här propositionen som vi är ense om. Debatten
            har vidgats till att handla om hela frågan naturligtvis. Det har
            ni bidragit till, och det har jag gjort. Birgitta Carlsson säger
            att vi har kommit överens förr, och vi kommer att kunna göra det.
            Skillnaden är väl den att vi har kommit överens nu här i riksdagen,
            och därför kan det bli beslut om åtgärder som för frågan framåt.
          </note>
          <note type="speaker">
            Anf. 158 KENNETH LANTZ (kd):
          </note>
          <note>
            Fru talman! Det är ett systemfel i Sverige i dag.
          </note>
          <note>
            Aldrig tidigare har vi haft den kunskap vi har i dag om såväl
            sjukdomar som ergonomin. Våra arbetsplatser är mer anpassade till
            oss människor än någonsin tidigare. Ändå visar all statistik på
            ökat antal sjukskrivna människor. Medvetenheten är stor om detta,
            ändå står vi näst intill maktlösa inför våra försäkringskassors
            statistik över sjuktalen. Med andra ord:
          </note>
          <note>
            Det är ett systemfel i Sverige.
          </note>
          <note>
            Vi talar ofta om att sätta barnen i centrum. Det är vi på ett
            eller annat sätt ganska överens om i denna kammare. Men nu tror
            jag det är dags att sätta även människan i centrum. Det är inte
            lämpligt kanske att säga att man ska sätta sig själv i högsta
            prioritet, det kan kallas för egoism, men om vi prioriterar varandra
            så kommer även någon att prioritera mig. I stället för att kräva
            mer bidrag och stöd av olika slag borde vi uppmuntra till större
            engagemang för varandra. Samvaron och medmänniskan blir då det
            viktigaste i ett fungerande samhälle. För att vara tydlig: Jag
            skulle kanske kunna besvära om att vi läser långsamt orden samhälle
            och medborgare och tänker på ordens innebörd.
          </note>
          <note>
            Fru talman! Ohälsotalen i Sverige i dag är ett symtom på vad
            vi har skapat under många år. Som vi hört har sjuktalen fördubblats
            sedan 1997. Orsaken kan inte bara vara dåliga arbetsgivare, okunniga
            läkare eller farliga miljöer. Nej, jag tror att det är ett systemfel
            i Sverige.
          </note>
          <note>
            Låt mig ge något exempel. Det är omöjligt att hinna med allt
            det som vi numera tror oss vara tvungna till att hinna med. Utan
            att för den skull uppfattas som bakåtsträvare, tror jag det var
            enklare förr, sannolikt inte bättre. Men med tanke på att kraven
            inte alls var så stora som de blivit i vår tid var det enklare.
          </note>
          <note>
            Det sägs enligt beräkningar att 5-10 % av befolkningen får det
            allt svårare att hinna med i vårt moderna och uppskruvade samhällstempo.
          </note>
          <note>
            Följden har således blivit att många söker tillskansa sig mer
            än vad regler och arbetsinsats erbjuder.
          </note>
          <note>
            Detta måste vi på något sätt komma åt. Därför är det med stor
            tillfredsställelse som vi noterat försäkringskassornas förmåga
            att komma på dem som unnar sig ett överutnyttjande av socialförsäkringens
            förmåner.
          </note>
          <note>
            Fru talman! För att undvika en fördjupning i en diskussion om
            samhällets problem vad avser sjuktalen vill jag lyfta fram några
            kristdemokratiska förslag.
          </note>
          <note>
            Sjukpenningens procentsatser borde inte vara omöjliga att ändra
            på. Vi har hört det tidigare i dag.
          </note>
          <note>
            Som ett exempel kan man tänka på den gamla räknesnurran som har
            ersatts av effektiva datorer. Beklagligt nog har dessa kostat
            försäkringskassorna ganska dyra pengar, till och med i förskott.
            Inom försäkringskassevärlden hoppas vi verkligen att det nya hjälpmedlet
            så småningom kommer att öka effektiviteten och ge en kostnadsersättning
            tillbaka.
          </note>
          <note>
            Detta till trots envisas regeringen med att bibehålla låsta fjärdedelar
            i sjukskrivningen. Kristdemokraterna vill införa en steglös sjukpenning
            som anpassas till individen så att det blir möjligt att vara sjukskriven
            20 % eller 60 %, vilket i normala fall motsvarar hela arbetsdagar.
          </note>
          <note>
            Vad är problemet, eller varför kan inte regeringspartiet sätta
            individen i centrum, den enskilda människan i centrum, och låta
            oss få en steglös sjukpenning? Det är väl ändå så att socialförsäkringen
            är till för människan, att människan är förmånstagaren och inte
            tvärtom.
          </note>
          <note>
            Fru talman! Försäkringskassorna är en stor glädje och hjälp i
            vårt arbete för att komma åt ohälsotalen.
          </note>
          <note>
            Nere i Skåne har vi i vår kassastyrelse arbetat aktivt för att
            komma åt missbruket. Jag skulle gärna vilja fråga en företrädare
            för regeringspartiet om det är så att regeringen inser möjligheten
            att sänka sjuktalen genom att ge stöd och uppmuntran till försäkringskassornas
            arbete mot ett överutnyttjande. Erkänns detta arbete, eller nonchaleras
            det? Det skulle jag vilja ha svar på.
          </note>
          <note>
            Vi har haft ministern på besök här i dag, vilket är glädjande.
            Det skulle vara intressant att lyfta fram frågan om avstämningsmötena.
            Vid den utfrågning vi hade i utskottet för ett tag sedan framkom
            värdet av en kryssmarkering på den nya blanketten som till och
            med ministern lyfte upp. Kommer man att få den här uppmuntran
            i försäkringsarbetet, att få fylla i en kryssmarkering för en
            uppmuntran till tidiga avstämningsmöten? Det är angeläget för
            att komma åt ohälsotalen.
          </note>
          <note>
            Fru talman! Jag inledde med att påtala vi har ett systemfel i
            svensk socialförsäkring. Det är nu tid att komma ned från läktarna
            och vara ute bland folk, se hur grupper beter sig. Jag hoppas
            att vi kan hjälpas åt i detta viktiga arbete, kavla upp ärmarna
            för att komma åt systemfelet i det sociala försäkringssystemet
            i
          </note>
          <note>
            Sverige.
          </note>
          <note type="speaker">
            Anf. 159 ROLF OLSSON (v) replik:
          </note>
          <note>
            Fru talman! Jag pekade i mitt anförande på hur sjukfrånvaron
            är mycket ojämnt fördelad bland befolkningen och hur olika den
            slår klassmässigt, könsmässigt, åldersmässigt och regionalt. Jag
            pekade på de oerhört tunga nedskärningar och försämringar i de
            sociala trygghetssystemen som gjordes under 90-
          </note>
          <note>
            talet och som drabbade de fattigaste i befolkningen allra hårdast.
            Att en del debattörer mot den bakgrunden hävdar att sjukfrånvaron
            mest beror på fusk och inbillningssjuka är svårsmält. Jag tycker
            att Kenneth
          </note>
          <note>
            Lantz är inne på de här förklaringsmodellerna i väldigt stor
            utsträckning. Jag skulle vilja att Kenneth
          </note>
          <note>
            Lantz markerar en gräns för det han sade i sitt tal om systemfel
            respektive de mera grova förenklingarna om fusk och inbillning,
            som ju har använts här i kammaren av partikamrater till Kenneth
            Lantz i bland annat budgetdebatten där hänvisningar till den inbillade
            sjuke gjordes. Är det Kristdemokraternas linje?
          </note>
          <note>
            Det vore välgörande att höra att det inte är det, men ett förtydligande
            vore på sin plats.
          </note>
          <note type="speaker">
            Anf. 160 KENNETH LANTZ (kd) replik:
          </note>
          <note>
            Fru talman! Det är inte så att jag på något sätt skäms för att
            referera till Olssons partivän i försäkringskassans styrelse i
            Skåne. Det är där som jag har fått uttrycket ifrån. Eva Wahlgren
            är distriktsläkare och vald till kassastyrelsen för mandatperioden.
            Hon påtalade gång på gång att vi har ett systemfel i Sverige eftersom
            folk inte hinner med.
          </note>
          <note>
            Är det nu så att det är upp till 5-10 % av befolkningen i vårt
            land som upplever att det är svårt att hänga med i vårt uppskruvade
            tempo måste vi komma underfund med att det är ett systemfel i
            vårt samhälle.
          </note>
          <note>
            Vi har genom vårt arbete nere i Skåne också upptäckt - och det
            har också erkänts av samtliga partier i den här kammaren - att
            det förekommer ett överutnyttjande.
          </note>
          <note>
            Kristdemokraterna kommer aldrig att arbeta emot den som verkligen
            är sjuk. Den ska ha all ersättning och hjälp och stöd att rehabiliteras
            och kompenseras ekonomiskt. Men såväl regeringspartiet och dess
            stödpartier som oppositionen erkänner att det förekommer ett visst
            överutnyttjande. Det hoppas jag att
          </note>
          <note>
            Vänsterpartiet och Kristdemokraterna kan vara överens om.
          </note>
          <note type="speaker">
            Anf. 161 ROLF OLSSON (v) replik:
          </note>
          <note>
            Fru talman! Det är flera stycken som har stått upp och sagt att
            det förekommer att det är människor som överutnyttjar möjligheterna,
            och sådant förekommer naturligtvis i alla system. Men frågan är
            ju: Är det detta som är huvudförklaringen? Driver Kenneth
          </note>
          <note>
            Lantz den tesen att det är fusk och inbillningssjuka som ligger
            bakom den stora ökningen av sjuktalen -
          </note>
          <note>
            det som vi diskuterar här i dag - eller är det som jag hävdar
            mer en företeelse i marginalen som vi naturligtvis ska stävja
            i görligaste mån? Men är det där huvudförklaringen ligger?
          </note>
          <note>
            Och var finns Kenneth Lantz engagemang när det gäller orättvisorna,
            den ojämna fördelningen av sjuktalen klassmässigt, könsmässigt,
            åldersmässigt och regionalt? Och var finns Kenneth Lantz engagemang
            när det gäller att laga revorna från 90-talet, som är en viktigt
            förklaringsfaktor till dagens situation?
          </note>
          <note type="speaker">
            Anf. 162 KENNETH LANTZ (kd) replik:
          </note>
          <note>
            Fru talman! Mitt engagemang går ut på att den som är sjuk ska
            ha ersättning. Det tror jag att vi kan vara överens om. Jag tror
            också att vi kan vara överens om att det finns ett systemfel i
            vårt samhälle. Men jag har aldrig sagt - och jag tror inte att
            det finns någon kristdemokrat som över huvud har gjort det -
          </note>
          <note>
            att den största anledningen till att vi i dag har en förhöjd
            sjukskrivningskostnad beror på fusk. Det tror jag varken Rolf
            Olsson eller någon har hört, vare sig i denna kammare eller ute
            i något annat debattforum.
          </note>
          <note>
            Det måste vara taget direkt ur luften från herr Olsson själv.
          </note>
          <note>
            Men jag är helt övertygad om att vi måste komma åt ett systemfel
            i vårt land, och då behöver vi även
          </note>
          <note>
            Vänsterpartiets hjälp för att kunna uppmuntra människor till
            att gå tillbaka till arbetet så tidigt som möjligt. Den som är
            sjuk ska naturligtvis ha full ersättning enligt det socialförsäkringssystem
            som vi har.
          </note>
          <note>
            Något annat är inte aktuellt.
          </note>
          <note type="speaker">
            Anf. 163 SOLVEIG HELLQUIST (fp):
          </note>
          <note>
            Fru talman! Vi vet att det är angeläget att komma till rätta
            med sjukskrivningarna för välfärdens skull.
          </note>
          <note>
            Vi vet också att sjukskrivningarna har många orsaker, men det
            tänker jag inte gå in på.
          </note>
          <note>
            Jag tänkte ägna mitt korta anförande åt de sjukskrivna kvinnorna
            i offentlig sektor, en sektor som jag själv har arbetat inom i
            ungefär 25 år. Jag är liten besviken över att ministern har gått
            för det här är ett område där arbetsgivaren har ett stort ansvar.
          </note>
          <note>
            Kvinnor i offentlig sektor mår inte bra och trivs inte på jobbet.
            Det visar deras höga sjukfrånvaro, och det finns många orsaker
            till det. Det kan förklaras med de neddragningar som har gjorts
            under 90-talet och - det vill jag lyfta fram - att kvinnor inte
            får sina livspussel att gå ihop.
          </note>
          <note>
            Trots allt tal om jämställdhet är det många kvinnor som har ansvar
            för hem, barn, barnbarn, föräldrar och svärföräldrar. Inte sällan
            sköter de också vården av en frisk make i hemmet, och det är någonting
            som jag tycker att vi kvinnor ska sluta med. Anne Wibble kallade
            dessa kvinnor sandwichkvinnor. De kommer i kläm på grund av alla
            krav från omgivningen, och de kommer inte ur ekorrhjulet.
          </note>
          <note>
            Jag har också träffat många kvinnor i offentlig sektor som är
            sjukskrivna på grund av brister i arbetsmiljön. Här har arbetsgivaren
            en stor uppgift. Det har till exempel handlat om ständiga omorganisationer.
            Varje chef ska sätta sin tumstämpel på organisationen. Det blir
            oreda och väldigt lite blir gjort.
          </note>
          <note>
            Det handlar om bristande ledarskap, brist på delaktighet och
            inflytande och små möjligheter att påverka arbetstider och arbetsformer.
          </note>
          <note>
            En del upplever också att det är svårt att framföra såväl kritik
            som personliga önskemål till sin chef. En del känner att de inte
            gör ett värdefullt jobb på grund av att arbetet värderas så lågt,
            och det är ju inte bra för självkänslan.
          </note>
          <note>
            Samhället genomgår en ständig förändring. En reflexion som jag
            som har arbetat i denna sektor har gjort är att detta inte har
            påverkat den offentliga sektorn särskilt mycket. Den ser ungefär
            likadan ut i dag som för 25 år sedan med vissa undantag. Jag har
            sett en rädsla för förändringar, förändringar som man tror ska
            innebära försämringar. Men jag tror att vissa förändringar och
            ett visst mått av nytänkande skulle förebygga ohälsan inom den
            offentliga sektorn.
          </note>
          <note>
            Ge familjer möjligheter att kombinera arbete och föräldraskap!
            Dela på ansvaret för barn och hem! Gör det möjligt att köpa hushållstjänster!
            Gör det möjligt att byta arbete, arbetsplats eller arbetsuppgifter
            och inför flexibla arbetstider!
          </note>
          <note>
            Förutom dessa nämnda saker har Folkparitet lagt fram flera bra
            förslag med anledning av ohälsan i landet. De är mycket angelägna
            om vi vill rädda välfärden.
          </note>
          <note>
            Jag står naturligtvis bakom Folkpartiets reservationer.
          </note>
          <note type="speaker">
            Anf. 164 RONNY OLANDER (s) replik:
          </note>
          <note>
            Fru talman! Solveig Hellquist tar upp viktiga frågor om arbetsmiljön
            i offentlig sektor. Jag vill påstå att även vi tycker att det
            är oerhört viktigt att vi diskuterar och debatterar villkoren
            för de som är anställda där.
          </note>
          <note>
            Samtidigt är det viktigt att notera att den allmänna diskussion
            som ändå har förts mot den offentliga sektorn och mot kvinnorna
            som utgör 80 % av de anställda och som har slitit hårt, kanske
            i 35-40 år.
          </note>
          <note>
            De är nu uppe i 55-60-årsåldern. Man har underförstått menat
            att de nu drar sig därifrån. Det är viktigt att se deras arbetsvillkor
            och att det behöver göras mycket på det området. Det bör man lyfta
            fram på olika sätt.
          </note>
          <note>
            Den privata sektorn får inte glömmas bort i diskussionen när
            man pratar om helheten. Ungefär en fjärdedel av de privata företagen
            orsakar hälften av bekymren i den sektorn.
          </note>
          <note>
            Folkpartiet pratar rent allmänt om hur lång tid det är som har
            förflutit. Men man ska inte heller glömma bort att två tredjedelar
            av sjukfallen blir friska inom
          </note>
          <note>
            60 dagar.
          </note>
          <note>
            Men Solveig Hellquist och jag kan vara överens om att det behövs
            mera resurser till offentlig sektor, till vård, skola och omsorg.
            Det tjänar de som är anställda inom den offentliga sektorn på.
          </note>
          <note>
            Anf. 165 SOLVEIG HELLQUIST (fp)
          </note>
          <note>
            replik:
          </note>
          <note>
            Fru talman! Det är roligt att vi är överens. Men det krävs alltså
            ett brett anslag när det gäller den offentliga sektorn. Det finns
            en hel del missmod, och det bekymrar mig väldigt mycket, alldenstund
            det kommer att bli arbetskraftsbrist i offentlig sektor. Och vilka
            av dagens unga pojkar och flickor vill söka sig dit om situationen
            är som den är?
          </note>
          <note>
            Jag sade att jag själv har arbetat inom den här sektorn. Det
            är väldigt rigida strukturer. Det är angeläget att man vågar pröva
            nya vägar och att man också vågar att göra misstag. Det är ändå
            det som kan leda till en utveckling av offentlig sektor och göra
            så att personalen mår bra.
          </note>
          <note type="speaker">
            Anf. 166 RONNY OLANDER (s) replik:
          </note>
          <note>
            Fru talman! Jag ville med mitt inlägg bara påtala att när vi
            pratar om offentlig sektor ska vi också se de många goda exempel
            som finns just inom offentlig sektor, för vi pratar om en väldigt
            stor del av den svenska arbetsmarknaden. Ibland kan jag uppleva
            att man alldeles för lättvindigt och i allmänna ordalag sveper
            över begreppet offentlig sektor och vad som sker där.
          </note>
          <note>
            Jag noterar också, glädjande, att Folkpartiet är berett att mycket
            kraftfullt jobba för mer resurser, mer pengar, mer ekonomi. Självfallet
            har vi också en viktig gemensam uppgift när det gäller de 700
            000
          </note>
          <note>
            människor som behövs inom en tioårsperiod och som inte finns
            i dag inom just vård, skola och omsorg. Inte minst har vi i samarbetspartierna
            tillsammans med regeringen kämpat hårt för detta under flera år
            och tänker göra så framöver också.
          </note>
          <note>
            Anf. 167 SOLVEIG HELLQUIST (fp)
          </note>
          <note>
            replik:
          </note>
          <note>
            Fru talman! Det här med politik omfattar ju så många områden.
            Nu pratar vi just om sjukskrivningarna. Får vi ned dem kommer
            vi att få pengar över till mer folk till skolan och till välfärden
            i stort. Men det handlar ju om hur man vill skapa det här samhället,
            det vill säga att jag tycker att det är ytterst viktigt att man,
            för att kunna fördela de här resurserna, ser till att det blir
            ett klimat som gör att vi får tillväxt och något att fördela.
          </note>
          <note type="speaker">
            Anf. 168 LINNÉA DARELL (fp):
          </note>
          <note>
            Fru talman! Jag begärde ordet igen för ett tag sedan med anledning
            av ett par saker som sades av
          </note>
          <note>
            Ronny Olander i ett tidigare inlägg.
          </note>
          <note>
            Försäkringskassan behöver beröm, sade Ronny
          </note>
          <note>
            Olander och ville då påstå att det skulle vara en kritik när
            jag ifrågasatte om försäkringskassorna skulle klara alla de nya
            åtaganden som regeringen nu ålägger dem. Jag vill bara säga till
            Ronny Olander att min kritik riktar sig mot Socialdemokraterna
            och regeringen, inte mot försäkringskassornas personal. De har
            nog jobbigt ändå. Jag kan hålla med om att de behöver beröm.
          </note>
          <note>
            Ronny Olander antydde också att jag och andra från borgerligheten
            i debatten här skulle ha en människosyn som inte var så bra och
            att det skulle vara kopplat till våra partiförslag i andra sammanhang
            om skattesänkningar. Då vill jag säga att skattesänkningar som
            leder till att också lågavlönade kan påverka och styra sin vardag
            och leva på sin lön och som leder till att fler får jobb och att
            vi får en tillväxt i Sverige, som bland annat ger oss resurser
            till vården, skolan och en fortsatt välfärd, är bevis på en människosyn
            som i hög grad värnar om den enskilda människan.
          </note>
          <note type="speaker">
            Anf. 169 RONNY OLANDER (s) replik:
          </note>
          <note>
            Fru talman! Jag noterar vad Linnéa Darell säger och att hon faktiskt
            också lyfter fram försäkringskassans personal, som många gånger
            gör ett mycket berömvärt arbete. Det är viktigt att lyfta fram
            den delen också. Sedan tänker jag inte kommentera detta mer, för
            tiden springer i väg.
          </note>
          <note>
            Vi har nu kommit över på näringslivsfrågor, skattefrågor och
            andra politikområden som på sitt sätt berör också detta. Jag noterar
            bara att vi får återkomma till detta i annat sammanhang på grund
            av tidsbrist.
          </note>
          <note>
            Överläggningen var härmed avslutad.
          </note>
          <note>
            (Beslut fattades under 10 §.)
          </note>
          <note>
            9 § Elektronisk kommunikation, m.m.
          </note>
          <note>
            Föredrogs trafikutskottets betänkande 2002/03:TU6
          </note>
          <note>
            Elektronisk kommunikation, m.m. (prop.
          </note>
          <note>
            2002/03:110).
          </note>
          <note type="speaker">
            Anf. 170 KERSTIN ENGLE (s):
          </note>
          <note>
            Fru talman! Trafikutskottet ska nu debattera det betänkande som
            behandlar regeringens proposition
          </note>
          <note>
            2002/03:110 om elektronisk kommunikation jämte fem följdmotioner.
            Betänkandet behandlar också 18
          </note>
          <note>
            motioner som berör olika IT- och telefrågor och som avlämnats
            under den allmänna motionstiden hösten
          </note>
          <note>
            2002. Lagen ska ersätta nuvarande telelag och lagen om radiokommunikation.
          </note>
          <note>
            Enskilda och myndigheter över hela landet ska få tillgång till
            effektiva och säkra elektroniska kommunikationer, vilket kräver
            att tydliga mål formuleras, konkreta handlingsplaner ställs upp
            och framåtsyftande spelregler antas.
          </note>
          <note>
            En bärande tanke bakom det nya EU-rättsliga regelverket är att
            i takt med att konkurrensen utvecklas ska särlagstiftningen ersättas
            av en generell konkurrenslagstiftning. Regler om samtrafik och
            andra former av tillträde ska exempelvis användas endast när det
            föreligger särskilda behov.
          </note>
          <note>
            Inom området elektroniska kommunikation går utvecklingen mycket
            snabbt framåt. Av den anledningen föreslår regeringen inte någon
            lagtext om en viss överföringshastighet. Detta skapar onödiga
            låsningar.
          </note>
          <note>
            Vad som i dag anses vara en acceptabel överföringshastighet kan
            inom en mycket snar framtid ses som en orimligt låg hastighet.
            Kort sagt är inte tidsåtgången för att åstadkomma lagändringar
            anpassad till utvecklingen på en dynamisk marknad som den inom
            elektronisk kommunikation.
          </note>
          <note>
            Utskottet gör bedömningen att det i den situation som i dag råder
            krävs en särreglering för att främja att marknaden för elektronisk
            kommunikation fungerar effektivt. Det är därför rimligt att Post-
            och telestyrelsen ska ha det övergripande sektorsansvaret för
            området och vara den ansvariga myndigheten enligt den nya lagen.
            Detta överensstämmer väl med vad andra länder inom EU kommit fram
            till.
          </note>
          <note>
            Utskottet förutsätter att den analys och avstämning av hur den
            nya lagen fungerar som regeringen tagit initiativ kommer att ske
            senast om två år, det vill säga i juni 2005.
          </note>
          <note>
            Frågor om hälsokonsekvenser av strålning från anläggningar liksom
            strålningens påverkan på naturoch kulturmiljöer är mycket angelägna
            och äger stor aktualitet. Utskottet förutsätter därför att dessa
            frågor beaktas inom ramen för det fortsatta arbetet med att uppnå
            en hållbar utveckling.
          </note>
          <note>
            Avslutningsvis, fru talman, ska jag berätta att denna nya lag
            ska gälla från den 25 juli 2003 och att alla motionsförslag avstyrks
            av utskottet. Debatten ska också handla om 14 reservationer ett
            särskilt yttrande.
          </note>
          <note>
            Nu kan debatten starta.
          </note>
          <note>
            Anf. 171 Förste vice talman PER WESTER-
          </note>
          <note>
            BERG (m):
          </note>
          <note>
            Fru talman! Det här betänkandet är ett viktigt betänkande i sig,
            i och med att det behandlar en viktig lagstiftning. Det är ingen
            tvekan om att lagen om elektronisk kommunikation, som nu ska ersätta
            telelagen, naturligtvis är en milstolpe i sig.
          </note>
          <note>
            När telelagen infördes innebar det att svensk riksdag, efter
            att inte haft någon reglering på telemarknaden, framtvingade en
            lagstiftning som gjorde att man framtvingade konkurrensmöjligheter
            på teleområdet.
          </note>
          <note>
            Den har av omvärlden kallats för en av de främsta avregleringarna
            på teleområdet. Det kanske är det enskilt viktigaste beslut i
            riksdagen under 90-talet.
          </note>
          <note>
            Det skapade en tele- och IT-marknad i Sverige som blev unik och
            fick en unik utveckling som haft mycket, mycket stor betydelse
            för Sverige som land.
          </note>
          <note>
            Det föreliggande betänkandet är i stora delar mycket bra, även
            lagförslaget i sig. Men det finns vissa skönhetsfläckar. Jag vill
            inte säga att de är avgörande på något sätt, men det är skönhetsfläckar
            som inte borde ha funnits där.
          </note>
          <note>
            En av grundbultarna i den gamla telelagen var lagkravet på samtrafik
            mellan de olika operatörerna av telenät. Det är naturligtvis så
            att startar man ett nytt telebolag och bara har en abonnent och
            samtalen inte kopplas vidare till den man ska ringa till, då blir
            det ingen konkurrens och därmed nästan omöjligt att starta ett
            nytt telebolag eller att vara operatör på marknaden.
          </note>
          <note>
            Det var lagen som framtvingade vidarekoppling, samtrafik i näten.
            Det var det som var grundbulten i telelagen. Och den blev förhållandevis
            enkel i och med att den var lagstadgad. Det är denna lagstadgade
            skyldighet som nu luckras upp genom att man endast via ingripande
            av PPS i framtiden ska kunna framtvinga denna samtrafikskyldighet.
          </note>
          <note>
            Jag tycker att det är en onödig uppluckring. Jag vet att det
            finns strömningar i Europa som vill ha det så här. Men det är
            en uppluckring som gör det lättare för de stora och dominerande
            telebolagen och svårare för nytillträdande mindre TV-bolag att
            komma in på marknaden. Enligt min uppfattning försvagar det konkurrensen
            och är därmed till nackdel för den vanlige konsumenten. Risken
            är att det blir fler processer i onödan. Jag säger inte att detta
            inte kan fungera, men det är onödigt byråkratiskt försvårande
            och tidsfördröjande för många nytillträdande på marknaden, som
            därmed behöver mer kapital i ryggen för att kunna lyckas.
          </note>
          <note>
            Den andra punkten av betydelse för myndighetsorganisationen är:
            Ska detta läggas till Konkurrensverket och konkurrenslagstiftningen,
            eller behöver vi en särskild lag om elektronisk kommunikation,
            och behöver vi en särskild reglermyndighet? Ja, för mig är det
            ganska uppenbart att det var när vi inte hade någon lagstiftning
            alls som det blev ett naturligt monopol. Det var lagstiftningen
            som framtvingade samtrafiken och som skapade möjligheterna till
            konkurrens och den dynamiska utvecklingen.
          </note>
          <note>
            Konkurrensverket har en konkurrenslag att falla tillbaka på.
            Tyvärr tar prövningar mot Konkurrensverket ungefär två år i domstolar
            att genomföra, vilket många gånger innebär att den svagare parten
            hinner försvinna från marknaden innan man når fram till målgång.
            Den nuvarande lagen om elektronisk kommunikation och det reglersystem
            som finns och som tillämpas av PPS gör det möjligt att ingripa
            snabbare, till och med på förhand. Därmed snabbas processen upp
            och möjliggörs för de mindre aktörerna både att kunna överleva
            och att kunna bli reella konkurrenter på marknaden.
          </note>
          <note>
            Självfallet är det så att en generell lagstiftning är önskvärd
            när vi ännu inte befinner oss i ett sådant läge på telemarknaden
            att det går att bortse från de nackdelar den skulle komma att
            innebära. Dels är det långa processtider, där många nytillträdande
            kan försvinna under hand, dels måste man även ta hänsyn till att
            nästan alla andra länder har ett renodlat konkurrensverk med konkurrenslagstiftning,
            och särregleringar har hänvisats till en särskild reglermyndighet.
          </note>
          <note>
            Väljer man dessutom att inte ha lagstadgad samtrafik i näten
            innebär det också ytterligare behov av reglermyndighet enligt
            den socialdemokratiska lösningen.
          </note>
          <note>
            Jag och mina partikamrater ställer oss därför bakom att vi bibehåller
            PTS som reglermyndighet med särskild lagstiftning i avvaktan på
            att vi kan komma längre i avregleringen och därmed mot en mer
            generell konkurrenslagstiftning. Vi har fått stöd i remissinstanserna
            där, såväl från Konkurrensverket Postoch telestyrelsen som från
            Stockholms tingsrätt och
          </note>
          <note>
            Marknadsdomstolen - de som tillämpar konkurrenslagstiftningen
            i rättsligt hänseende.
          </note>
          <note>
            Den sista punkten, fru talman, som jag tänker nämna är IT-infrastrukturen.
            Den kommer huvudsakligen upp i motioner som behandlas i detta
            betänkande. Jag noterar bara att en del av det arbete som har
            gjorts här när det gäller rooming, det vill säga samutnyttjande
            av nät och samutnyttjande av master i glesbygd i synnerhet men
            även i staden, har kommit att innebära förbättringar både i form
            av förbilligande av utbyggnaden och därmed i form av bättre förhållande
            till konsument. Men självfallet kan en opposition inte undgå att
            kritisera en tidigare näringsministers många löften om rekordsnabb
            utveckling av bredbanden till i princip alla, vilket skulle ske
            med lite subventioner från staten. Slutresultatet blev ju i praktiken
            under utsatt tidsrymd att nästan lika många som han hade lovat
            skulle få bredband, det vill säga över 90 %, inte fick det. Dessutom
            nyttjades pengarna inte.
          </note>
          <note>
            Att lova runt och hålla tunt är inte bra, i synnerhet när det
            gäller statsmakten, för på det sättet skadar man marknaden. Många
            lutar sig tillbaka och väntar på att staten ska fixa det här med
            bredband till hushåll. Så blev inte fallet, och därmed har man
            fördröjt en del av den utveckling som skulle ha kunnat förstärka
            Sverige som tele- och IT-nation och därmed skulle ha förstärkt
            vår nationella konkurrenskraft.
          </note>
          <note>
            Fru talman! Jag står naturligtvis bakom alla de reservationer
            som vi har skrivit på i utskottet, men jag yrkar bifall endast
            till reservation nr 1.
          </note>
          <note type="speaker">
            Anf. 172 CHRISTER WINBÄCK (fp):
          </note>
          <note>
            Fru talman! Propositionen omfattar ett förslag till en ny lag
            om elektronisk kommunikation, som ensam ska ersätta ett antal
            tidigare lagar med anknytning till området, främst telelagen och
            lagen om radiokommunikation. Propositionens förslag tar sin utgångspunkt
            i ett antal europeiska direktiv som rör teknisk kommunikation,
            vilka därmed införlivas i svensk rätt.
          </note>
          <note>
            Det är värdefullt att så sker. Det har tidigare varit svårt att
            nå rättslig överblick över ett så stort intresseområde, som befinner
            sig i snabb utveckling. Slutligen föreslås en ändring av en tidigare
            konvention till en konvention om inrättande av ett europeiskt
            kommunikationskontor, ECO. Denna europeiska myndighet skulle kunna
            vara en av dem som med fördel skulle kunna lokaliseras till Sverige.
          </note>
          <note>
            1993 inleddes en avreglering av telemarknaden som tvingade fram
            konkurrens genom en ny form av monopolreglering. Konkurrenssituationen
            har förbättrats under de tio år som gått sedan dess, men för att
            få en väl fungerande konkurrens återstår en del för oss att göra.
          </note>
          <note>
            Syftet med lagen var att skapa en konkurrenssituation inom ett
            monopoliserat område. Därför skiljer sig telelagen från konkurrensrätten
            på några punkter.
          </note>
          <note>
            Konkurrensrätten fungerar så att man ingriper när en misstänkt
            överträdelse skett, medan telelagen ger möjlighet att sätta upp
            regler i förväg. Detta är en särlagstiftning som bör upphöra när
            fullständig konkurrens råder. Den normala ordningen inom konkurrensrätten
            måste gälla även inom detta område, och övergången till en sådan
            ordning bör ske så snart det låter sig göras.
          </note>
          <note>
            De mål om elektronisk kommunikation som formuleras i propositionen
            är värdefulla som grund för åtgärder inom området. De hade emellertid,
            vilket också påtalats av remissinstanser, kunnat formuleras på
            ett mer mätbart sätt, vilket skulle ha underlättat tillämpbarheten
            av målen.
          </note>
          <note>
            Det är av stort värde att i propositionen kunna notera att regeringen,
            liksom Folkpartiet starkt förordat, i en valsituation föredrar
            modellen auktioner, alltså marknadsnära bedömningar, framför modellen
          </note>
          <note>
            "skönhetstävlingar" eller politiska bedömningar.
          </note>
          <note>
            Detta är en fråga där valet står mellan två ytterligheter, där
            vid tillämpning ofta ingen ensam är fullkomlig. Auktioner bör
            när de används organiseras så att de kan fungera som urvalsinstrument
            snarare än som intäktsgenerator. Man ska inte underskatta den
            ekonomiska drivfjädern i en sådan urvalsmekanism.
          </note>
          <note>
            Vidare anges i propositionen att det i den nya lagen särskilt
            bör anges att funktionshindrades behov ska beaktas. Detta bör
            ske såsom en samhällsomfattande tjänst. I propositionstexten skrivs
            att alla som tillhandahåller en allmänt tillgänglig telefonitjänst
            ska vara skyldiga att tillhandahålla tjänster som är anpassade
            till funktionshindrades behov. Härvid kan statlig upphandling
            vara ett värdefullt medel. Det finns anledning att ställa sig
            bakom denna utveckling.
          </note>
          <note>
            IT-kommunikationer är framtiden för Sverige och dess landsbygd.
            Goda IT-kommunikationer kan vara ett bra verktyg för att skaffa
            fler arbetstillfällen på landsbygden. Det är därför av största
            vikt att det finns ett väl utbyggt och kraftfullt IT-nät i alla
            delar av landet. Folkpartiets uppfattning är att det i första
            hand är näringslivet som ska engagera sig i utbyggnaden av
          </note>
          <note>
            IT-nät. Stat och kommun bör endast gå in på denna marknad för
            att garantera att utbyggnaden når ut till samma kostnad och i
            rätt tid till invånare på landsbygden och i glesbygden som behöver
            den för att kunna etablera verksamhet. Det viktigaste är att se
            till att alla kan få tillgång till IT-uppkoppling oavsett bostadsort.
          </note>
          <note>
            Folkpartiet vill också framhålla att det har visat sig att mobiltelefonitäckningen
            är synnerligen dålig på många håll i Sverige. Ur säkerhetssynpunkt
            är det allvarligt att det inte fungerar tillfredsställande i hela
            landet. Vi förutsätter att möjligheter till en ökad täckning av
            mobiltelefonnätet i framför allt glesbygd kan underlättas. Vi
            tycker också att det angeläget att bejaka försiktighetsprincipen
            vad gäller strålning kring mobiltelefoner. Ytterligare kunskap
            på området är nödvändigt.
          </note>
          <note>
            När det gäller IT och telekom var Sverige tidigt ett föregångsland,
            som lett teknikutvecklingen på området. De senaste årens konjunkturnedgång
            har slagit hårt mot branschen. Folkpartiet tror fortsatt att
          </note>
          <note>
            IT- och telekomsektorn har goda chanser att komma tillbaka som
            en stark del av det svenska näringslivet.
          </note>
          <note>
            För att klara det krävs åtgärder och insatser som främjar den
            potential som finns i Sverige och som ger möjligheter till utveckling.
          </note>
          <note>
            Fru talman! Jag står bakom Folkpartiets samtliga reservationer
            men yrkar för tids vinnande bifall endast till reservation nr
            5.
          </note>
          <note type="speaker">
            Anf. 173 SVEN BERGSTRÖM (c):
          </note>
          <note>
            Fru talman! Det här är ett omfattande betänkande med en blandning
            av regleringsfrågor, samtrafik, myndighetsfrågor, IT-infrastruktur
            med mera som vi har att ta ställning till här i dag.
          </note>
          <note>
            För att vi ska ha en chans att bli klara till voteringen kl.
            17 begränsar jag mig till att tala om infrastruktur, eftersom
            Per Westerberg och Christer Winbäck har berört frågor om samtrafik,
            myndighetsorganisation och annat som vi är ense om i reservationerna
            nr 1 och 5.
          </note>
          <note>
            I inledningen till vår sammanfattning av det här betänkandet
            skriver vi från trafikutskottet att vi
          </note>
          <note>
            "anser att riksdag och regering har en central roll för att uppnå
            målen för sektorn elektronisk kommunikation. För att hela landet
            skall få tillgång till effektiva och säkra elektroniska kommunikationer
            krävs att tydliga mål formuleras, konkreta handlingsplaner uppställs
            och framåtsyftande spelregler antas."
          </note>
          <note>
            Denna formulering är som klippt och skuren ur vilken centermotion
            som helst under senare år, och den står i väldigt skarp kontrast
            till den praktiska politik som regeringen drivit och driver.
          </note>
          <note>
            I en debattartikel häromdagen i flera landsortstidningar skrev
            två ledande personer på IT-området,
          </note>
          <note>
            Kjell Westerback som är verksam i IT-företagens telekområd och
            Hans Wallberg som är utvecklingschef för det svenska universitetsnätet
            SUNET, att regeringens IT-politik är mest vackra ord. Regeringen
            är inte beredd att göra de framsynta investeringar som behövs
            för att nå visionen om bredband åt alla, precis som Per Westerberg
            här tidigare har berört.
          </note>
          <note>
            Det är en händelse som ser ut som en tanke att i dag, samma dag
            som riksdagen diskuterar de här frågorna, avvecklar regeringen
            sitt eget bästa verktyg på området, den statliga IT-kommissionen,
            när den nu slutligen överlämnar sitt sista betänkande om en IT-
          </note>
          <note>
            politik för resultat och nytta till det ansvariga statsrådet
            Ulrica Messing.
          </note>
          <note>
            För några år sedan talade dåvarande näringsministern Björn Rosengren
            om hur viktig informationstekniken är för Sverige, för framtida
            jämlikhet, demokrati, tillväxt och fortsatt konkurrenskraft på
            en alltmer globaliserad och digitaliserad marknad. Nu tycks IT-ambitionerna,
            inte minst att döma av frågestunden tidigare här i dag, vara ersatt
            av drömmarna om att till varje pris baxa in Sverige i EMU. Det
            verkar vara den nya kraftfulla frälsarkrans som kommer att lösa
            alla möjliga målsättningar för arbete och välfärd, och säkert
            IT-infrastrukturen också. Men IT-
          </note>
          <note>
            infrastrukturen får marknaden klara bäst den kan, det är alldeles
            tydligt med regeringens politik.
          </note>
          <note>
            Luftiga drömmar bidrar dock inte till utveckling.
          </note>
          <note>
            En väl utbyggd IT-infrastruktur däremot är konkret och viktig
            för hela landet, precis som Christer Winbäck sade. Den var det
            när Björn Rosengren talade om den, och den är det i dag i lika
            stor utsträckning.
          </note>
          <note>
            Men i regeringens arbete och förslag finns ingen konkretion.
            Det finns bara vackra ord. Det är tragiskt och defensivt, och
            det illustrerar väl regeringens oförmåga att driva en framsynt
            och offensiv IT-
          </note>
          <note>
            politik. Det är alltså inte bara vi från Centerpartiet som säger
            det utan också många ledande debattörer på IT-området.
          </note>
          <note>
            Sverige har också mycket riktigt tappat sin tidigare tätposition
            som ledande IT-nation i världen. Såväl
          </note>
          <note>
            Irland som Kanada och till och med Sydkorea har nu kommit längre
            än Sverige när det gäller andel av befolkningen som har tillgång
            till bredband. Björn
          </note>
          <note>
            Rosengrens och regeringens löften om att 98 % av svenska folket
            skulle ha tillgång till bredband - jag tror det var till 2002,
            som nu har passerat - har försvunnit in i ett töcken där inte
            ens konturerna av en samlad IT-politik kan skönjas. Det är som
            framhölls på vår utfrågning i Skandiasalen den 8 maj av Lars
          </note>
          <note>
            Hedberg från Svenska Stadsnätsföreningen: Någon måste sitta i
            förarsätet. Det har inte regeringen upptäckt.
          </note>
          <note>
            Från Centerpartiets sida anser vi att utbyggnaden av riks- och
            kommuntäckande bredbandsnät är av avgörande betydelse för Sverige
            som industri-, tjänste- och utbildningsnation, men också för den
            enskilda människans utveckling och möjligheter. Det är därför
            vi länge och medvetet drivit och driver kraven på att regering
            och riksdag måste ta det fulla ansvaret för en väl utbyggd IT-infrastruktur
            som ger förutsättningar för en digital allemansrätt, som vi talar
            om.
          </note>
          <note>
            Regeringens avsaknad av en medveten och långsiktig IT-politik
            har lett till att en samlad satsning för att på ett effektivt
            sätt täcka hela landet har uteblivit. I
          </note>
          <note>
            stället har en rad olika aktörer agerat på egen hand, med påföljd
            att IT-infrastrukturen i dag bär väldigt tydliga drag av suboptimering.
          </note>
          <note>
            En digital allemansrätt, där människor och företag såväl i staden
            som på landet kan använda IT-
          </note>
          <note>
            kommunikationer på snabba och lika villkor: Det är
          </note>
          <note>
            Centerpartiets tydliga mål. Genom att utnyttja den nya tekniken
            vill vi ge möjlighet för människor att växa och skapa nätverk
            som inte begränsas av social tillhörighet eller geografisk hemvist.
            Sverige behöver en aktiv IT-politik, inriktad på att ge människor
            och företag nya möjligheter till livskvalitet, livskraft och självbestämmande.
            Flera tunga aktörer har, precis som jag sade tidigare, uttryckt
            likartade åsikter som
          </note>
          <note>
            Centerpartiet i fråga om IT-infrastrukturen. Senast har nu Vinnova
            påtalat behovet av ett samlat, statligt dominerat IT-infrastrukturbolag.
            Från den av regeringen nu nedlagda IT-kommissionen har också synpunkter
            av det här slaget framförts. Regeringen måste enligt vår mening
            nu skyndsamt utreda förutsättningarna för ett samlat ansvar för
            ett heltäckande optiskt fibernät och därefter återkomma med förslag
            till nödvändiga beslut för att fullfölja utbyggnaden. Det utvecklar
            vi i reservation 9 i det här betänkandet.
          </note>
          <note>
            Centerpartiet har också upprepade gånger framhållit betydelsen
            av regionala IT-satsningar för att stimulera och utveckla IT-användningen.
            Det kan till exempel vara satsningar på olika pilotprojekt för
            att utveckla frågor rörande fiberoptiska och andra bredbandiga
            accessnät mot hushåll, företag och offentlig verksamhet. Vi anser
            att satsningar på olika pilotprojekt i avgränsade testområden
            med fördel kan prövas på flera olika håll runtom i landet. Gävleborg,
            Blekinge och Gotland kan vara lämpliga exempel.
          </note>
          <note>
            Fru talman! Jag står avslutningsvis bakom samtliga reservationer
            som vi ställt oss bakom i betänkandet, men jag nöjer mig här med
            att yrka bifall till reservation nr 9. Tack!
          </note>
          <note type="speaker">
            Anf. 174 MONICA GREEN (s):
          </note>
          <note>
            Fru talman! Det här är ett förslag till en ny lag på området
            för elektroniska kommunikationer som vi debatterar nu. Det är
            en lag in i framtiden. Det är en lag som skapar förutsättningar
            för att Sverige ska stå väl rustat inför framtidens behov av en
            väl utbyggd infrastruktur för snabb och rationell hantering av
            tele-
          </note>
          <note>
            , radio- och datakommunikation.
          </note>
          <note>
            Vi socialdemokrater känner oss mycket nöjda med utskottets betänkande.
            Det blir en ny, samlad och modern lagstiftning med effektivare
            reglering - en mer verklighetsanpassad lagstiftning. Det här gör
            vi genom konvergens, EU-harmonisering, vassare och snabbare verktyg
            genom ökade möjligheter för PTS
          </note>
          <note>
            och samordningen av 3G-utbyggnaden.
          </note>
          <note>
            De politiska målen för den nya lagen är att enskilda och myndigheter
            ska få tillgång till effektiva och säkra elektroniska kommunikationer
            med största möjliga utbyte när det gäller urval, pris och kvalitet.
          </note>
          <note>
            Sverige ska i ett internationellt perspektiv ligga i framkant
            i dessa avseenden. De elektroniska kommunikationerna ska vara
            hållbara och användbara och tillgodose framtidens behov. De främsta
            medlen för att uppnå detta ska vara att skapa förutsättningar
            för en effektiv konkurrens utan snedvridning och begränsningar
            samt att främja den internationella harmoniseringen. Staten har
            ett ansvar, men lägger sig inte i i onödan. Men i områden där
            allmänna intressen inte enbart kan tillgodoses av marknaden, där
            ska vi ta vårt ansvar.
          </note>
          <note>
            Den nya lagen ersätter telelagen och lagen om radiokommunikation.
            Det blir en lag som omfattar all elektronisk kommunikation, vilket
            innebär att Internettillhandahållare, data, till exempel bredband,
            och broadcast-nät ska omfattas. Dessa har till stora delar tidigare
            varit oreglerade.
          </note>
          <note>
            Den nya lagen bygger bland annat på ett EU-
          </note>
          <note>
            direktiv som innebär en harmonisering av reglerna för elektronisk
            kommunikation inom EU. Alla medlemsstater ska börja tillämpa regelverket
            den 25 juli. Lagen innebär ytterligare ett steg mot den vanliga
            konkurrenslagstiftningen av tele- och datakommunikationsmarknaden.
            Men så länge effektiv konkurrens råder behöver inte lagens sektorspecifika
            åtgärder användas. Lagen bygger på att marknaden gör frivilliga
            överenskommelser, men när det finns marknader där detta inte fungerar
            ska myndigheten, det vill säga
          </note>
          <note>
            PTS, ingripa för att garantera att konsumenterna får ett bra
            utbud till vettigt pris.
          </note>
          <note>
            Man skulle kunna säga att utgångspunkten för detta betänkande
            är att det finns en marknad i förändring, vilket medför krav på
            flexibilitet. Vi ställer de största kraven på den som är störst.
            Vi ska ge utrymme för nya och mindre aktörer, och sist men inte
            minst ska vi se till att det finns olika förutsättningar i landet.
          </note>
          <note>
            Teknikutvecklingen går fort. Nya aktörer kommer och går, nya
            tjänster och trafikmönster uppstår, liksom nya affärsmodeller
            och nya relationer mellan olika aktörer. Detta kräver flexibilitet
            och ett förändrat agerande.
          </note>
          <note>
            Den som har en dominerande ställning, det som vi i betänkandet
            kallar SMP, kan om inte effektiv konkurrens råder åläggas särskild
            SMP-skyldighet. Det kan gälla nationellt och också regionalt och
            lokalt beroende på var den relevanta marknaden har definierats.
            Syftet är att stötta utvecklingen av tele- och datakommunikation
            samt av Internet och bredband.
          </note>
          <note>
            Detta gör vi genom att öka konkurrensen. Vi ska också se till
            att det finns ett konsumentperspektiv och geografiska perspektiv
            nationellt, regionalt och lokalt.
          </note>
          <note>
            Dessutom ger vi förutsättningar för samverkan och samarbete,
            vilket ska öka förutsättningarna för utbyggnaden.
          </note>
          <note>
            Tillgängligheten är också viktig, och en insats är förstås den
            statliga bredbandssatsningen, som många redan har kritiserat men
            som nu finns, samt 3 G-
          </note>
          <note>
            utbyggnaden. Tilldelningen av licenser för bredband i luften
            är ytterligare en åtgärd. Det är viktigt att stimulera samverkan
            vilket kan påskynda utvecklingen.
          </note>
          <note>
            Det handlar exempelvis om åtkomst till accessnät för flera aktörer
            och inte minst samverkan när det gäller utbyggnaden av master.
            Ingen i Sverige vill ha en skog av radiomaster. När det gäller
            operatörer som stöter på problem med bygglov och därför inte har
            möjlighet att bygga ut enligt sina planer måste man kunna samlokalisera.
            Vi förtydligar i betänkandet att
          </note>
          <note>
            PTS har möjlighet att avgöra frågan om delning av mast eller
            antenn även om saken inte är överklagad till högre instans.
          </note>
          <note>
            Fru talman! Det är viktigt för konsumenterna att det finns bra
            och trygga integritetsskydd. Operatörerna ska inte kunna ta del
            av information kring tjänster som kunderna utnyttjar. Detta gäller
            även så kallade cookies, vilka visserligen underlättar surfandet
            men också lagrar information i datorn. Det ska tydligt informeras
            hur man avböjer detta. Därför innehåller den nya lagen ett stärkt
            integritetsskydd. Det gäller även bredbandstjänster och Internet,
            vilket inte varit fallet tidigare.
          </note>
          <note>
            Men en utveckling där nya och mindre aktörer tillsammans med
            stora nationella aktörer med olika dominans finns på marknaden
            är det viktigt att konsumenterna får lika förutsättningar oavsett
            om man är kund hos en liten eller stor operatör. I den nya lagen
            kräver vi vissa saker av samtliga operatörer, till exempel avgiftsfri
            tillgång till larmnumret 112. Det gäller visserligen endast telefoni,
            men generellt kan man säga att flera saker som i dag gäller på
            telefonisidan i framtiden genom den nya lagen också kommer att
            gälla bredband och Internet.
          </note>
          <note>
            Ur ett konsumentperspektiv är tilliten till Internet, bredband
            och telefonitjänster viktiga. En åtgärd som nu finns med i den
            nya lagen är tillgången till avgiftsfri samtalsspärr samt kreditgräns.
            Det är också viktigt att avtalens görs tydliga.
          </note>
          <note>
            Fru talman! För att den nya lagen ska fungera och leda till ökad
            konkurrens som stimulerar marknaden är det viktigt att vi har
            en stark myndighetsorganisation som kan ingripa på områden på
            marknaden där konkurrensen inte fungerar. Därför ger vi PTS starkare
            muskler så att de kan kräva tillgång till alla typer av tjänster.
          </note>
          <note>
            Slutligen kommer jag till det bästa, nämligen trafikutskottets
            stolthet. Det handlar om uppföljning och utvärdering. Vi lever
            i en föränderlig värld, och därför är det viktigt att vi kan använda
            oss av målstyrning. Våra mål på dessa områden är effektiva och
            säkra kommunikationer i hela landet. Därför behöver vi en omsorgsfull
            resultatuppföljning. Det gäller uppföljning av utvecklingen i
            olika regioner i landet, olika befolkningsgrupper, funktionshindrade,
            män, kvinnor, yngre och äldre samt olika typer av kommunikationstjänster.
          </note>
          <note>
            Förr i tiden kanske det hela var enklare när staten fastställde
            till exempel teletaxorna i landet. I framtiden gäller det att
            på ett mer intelligent sätt påverka marknaden så att hela landet
            får goda förutsättningar för de tjänster som finns inom sektorn
            elektroniska kommunikationer.
          </note>
          <note>
            För att värna riksdagens roll och trygga en väl fungerande demokrati
            krävs därför att riksdagen noga följer hur de nya målen för sektorn
            uppfylls. I betänkandet har därför ett enigt utskott särskilt
            markerat betydelsen av uppföljning och utvärdering.
          </note>
          <note>
            Fru talman! Jag yrkar bifall till förslaget i betänkandet och
            avslag på samtliga motionsyrkanden.
          </note>
          <note>
            Anf. 175 Förste vice talman PER WESTER-
          </note>
          <note>
            BERG (m) replik:
          </note>
          <note>
            Fru talman! Jag tänker inte uppehålla mig vid utbyggnaden av
            bredband. Det har vi gjort så många gånger tidigare i kammaren.
            I stället ska jag ställa frågor om försvagningen av möjligheterna
            för nya, tillkommande företag på telemarknaden.
          </note>
          <note>
            Varför försvagar man samtrafikskyldigheten?
          </note>
          <note>
            Varför ska den fördröjas genom att den tas bort från lagstiftningen?
            Det leder endast till längre processer, mer byråkrati och dessutom
            en svagare position för konsumenter samt för mindre och nytillträdande
            företag.
          </note>
          <note type="speaker">
            Anf. 176 MONICA GREEN (s) replik:
          </note>
          <note>
            Fru talman! Jag menar att det inte blir någon försvagning, men
            jag håller med om att det inte längre är vi som ska följa frågan
            utan det är PTS. Det blir mer flexibelt när PTS kan ta itu med
            frågan omedelbart då man ser ett problem. Därmed kan de ingripa
            på ett mycket tidigare stadium när de ser att en marknad inte
            fungerar än om regering eller riksdag skulle ingripa.
          </note>
          <note>
            Dessutom ska vi vara tydliga med att tala om att det kommer att
            finnas övergångsregler tills vi har hittat rätt i rättsprocessen.
          </note>
          <note>
            Anf. 177 Förste vice talman PER WESTER-
          </note>
          <note>
            BERG (m) replik:
          </note>
          <note>
            Fru talman! Men detta är ju ingenting som regering och riksdag
            behöver befatta sig med och har inte behövt göra det tidigare
            heller. Det har varit klart uttryckt i lagen om lagstadgat krav
            på samtrafikskyldighet. Därmed har det också tidigare varit glasklart.
          </note>
          <note>
            Varför försvaga detta ånyo? Varför fördröja, byråkratisera och
            ta nya rättsprocesser? Det försvagar möjligheterna för nytillträdande
            mindre teleoperatörer och därmed konsumenternas ställning.
          </note>
          <note type="speaker">
            Anf. 178 MONICA GREEN (s) replik:
          </note>
          <note>
            Fru talman! Det gäller för PTS att verkligen ha de muskler som
            vi vill att de ska ha, och som jag vet att också Per Westerberg
            vill att PTS ska ha.
          </note>
          <note>
            Tidigare var telelagen en färskvara. Vi stod varje år i riksdagen
            anpassade oss till den nya situation som rådde ute i samhället,
            och varje år fick vi anta en ny telelag.
          </note>
          <note>
            Det här är en mer flexibel lag där PTS på ett tidigt stadium
            kan ingripa när man ser att marknaden inte fungerar.
          </note>
          <note type="speaker">
            Anf. 179 KARIN THORBORG (v):
          </note>
          <note>
            Fru talman! Kommunikation mellan människor är ett grundläggande
            behov. Ett barn som växer upp utvecklas inte normalt om det inte
            finns fungerande kommunikationer i omgivningen. Genom tiderna
            har kommunikationssystemen förbättrats och förfinats från de första
            tecknen som ristades in i en träbit till postdiligenser, och sedan
            kom - relativt sent - radio och televågor in i bilden.
          </note>
          <note>
            Nu har vi kommit så långt att vi ska fatta beslut om en lag om
            elektronisk kommunikation. Tekniken har tagit över och befordrar
            kommunikationen långt över människans förmåga att fatta. Vi har
            byggt ett samhälle som fordrar goda och snabba kommunikationer.
            Men fortfarande står det i vår makt att styra och stifta lagar
            över dem. Då är det desto viktigare att lagen blir bra, eftersom
            kommunikationerna är så centrala i dagens samhälle.
          </note>
          <note>
            Man kan inte skriva in allt i en lag. Visserligen är detta betänkandet
            stort och bygger på en proposition som var ännu större. Men det
            är ändå bara en yttre ram som reglerar de stora dragen och försöker
            att styra utvecklingen åt rätt håll.
          </note>
          <note>
            Den här lagen har lagts fram som ett rent teknisktjuridiskt ärende.
            Det är svårt att utifrån lagen se vilka konsekvenser det får när
            det gäller regionalpolitik, jämställdhet och miljö. Ändå är det
            vad vi måste se till och stifta en lag som gör att människor känner
            trygghet.
          </note>
          <note>
            Den snabba utbyggnaden av mobiltelefonnäten och användningen
            av mobiltelefoner som pågått en tid har på ett mycket påtagligt
            sätt aktualiserat frågan om hälsokonsekvenserna av strålningen
            för anläggningarna liksom från själva telefonerna.
          </note>
          <note>
            De här frågorna är mycket angelägna och berör de enskilda människorna.
            Därför är det nödvändigt att eventuella risker med elektromagnetisk
            strålning uppmärksammas vid utbyggnaden och att man tar frågorna
            på allvar.
          </note>
          <note>
            PTS har sektorsansvaret och har i uppdrag att införa miljöledningssystem.
            Men det måste också samordna sitt arbete med SSI, som har att
            se till att miljökvalitetsmålet för säker strålmiljö uppnås. Lagen
            ger också möjlighet för PTS att tvinga operatörerna att samlokalisera
            och dessutom att avgöra ett tillståndsärende redan i första instans.
            Det utdragna tillståndsprocesserna kan nu kortas ned betydligt.
          </note>
          <note>
            PTS har också i sitt register uppgifter om samtliga basstationer
            och sändare. Som enskild människa ska man inte förvägras att få
            ta del av var till exempel sändarna finns i en ort eller kommun.
            Jag menar inte att man ska få en karta med alla Sveriges sändare
            iprickade. Men det som berör en enskild människa bör man få ta
            del av. Det förekommer motstridiga uppgifter om detta går att
            göra. Det måste ses över och förbättras. Okunskap är den största
            grogrunden för oro.
          </note>
          <note>
            Detta betänkande andas en stor tro på konkurrens och marknadens
            förmåga att leda utvecklingen. Men marknaden har inte lyckats
            i den utsträckning som var tänkt. Samhällets behov måste säkerställas.
            Därför är det bra att det i betänkandet finns en reglering som
            tar vid när marknaden inte klarar av att säkerställa samhällets
            behov. Det kan gälla allt från glesbygdsfrågor till människor
            med funktionshinder.
          </note>
          <note>
            Det pågår en utbyggnad av ny infrastruktur både när det gäller
            telefoni och IT. Det är fråga om stora satsningar, och mycket
            pengar är inblandade. Staten har ett ansvar på båda dessa områden.
            För att genomföra de IT-politiska mål som riksdagen har beslutat
            om tidigare krävs målmedvetna insatser.
          </note>
          <note>
            Staten ska ha ett ansvar på områden där allmänna intressen inte
            enbart kan tillgodoses av marknaden.
          </note>
          <note>
            Men då måste man också vara medveten om vad man vill med utbyggnaden.
            Det krävs att man formulerar tydliga mål, gör upp planer för vad
            man vill och skriver ned de spelregler som syftar framåt. Dessutom
            krävs det naturligtvis ett fortlöpande uppföljningsarbete för
            att utvärdera de insatser som man har gjort.
          </note>
          <note>
            Vid den hearing som trafikutskottet anordnade nyligen framkom
            tydligt behovet av ett forum för samordning och dialog mellan
            operatörerna, staten och kommunerna, ett slags ny utökad IT-kommission
            med en tydlig nationell vision att agera ifrån. Det finns många
            aktörer på det här området, och alla bör känna till förutsättningarna.
            Vi har infört begreppet nationell samling när det gäller trafiksäkerhet.
            Nu borde vi också anta begreppet nationell samling när det gäller
            elektronisk kommunikationsutbyggnad.
          </note>
          <note>
            De tjänster som man kan få i framtiden genom bredbandsutbyggnaden
            och de nya mobiltelesystemen är betydande och kan underlätta och
            förändra mycket i samhället. Vid vår hearing fick vi också en
            framtidsvision om vad som kan ingå i morgondagens IT-
          </note>
          <note>
            värld. Men vi är långt därifrån.
          </note>
          <note>
            De närmaste frågorna och problemen är nu att snabbt bygga ut
            systemet så att det blir en robust infrastruktur på lika villkor
            i hela landet. Inom de närmaste åren måste hushåll och företag
            i alla delar av Sverige få tillgång till IT-infrastruktur med
            bra överföringskapacitet. Det är i vardagen som IT-
          </note>
          <note>
            tjänsterna behövs.
          </note>
          <note>
            I regeringens proposition Ett informationssamhälle för alla poängteras
            vikten av jämställdhet. Den vägledande inriktningen med anknytning
            till jämställdhet genom IT-politiken är att öka alla människors
            förutsättningar att utnyttja informationstekniken.
          </note>
          <note>
            All den statistik som är tillgänglig visar att könsfördelningen
            är mycket sned i IT-området. I skrivelsen Vem använder Internet
            och till vad? redovisas de dominerande hindren för kvinnors användning
            av
          </note>
          <note>
            Internet. Det första är att tekniken inte är tillräckligt utvecklad.
            Det har resulterat i för mycket tekniska problem och långsamma
            uppkopplingar och överföringar. Det andra hindret är att de inte
            har tillgång till datorer eftersom de används av de andra familjemedlemmarna,
            främst de manliga. Det behövs alltså insatser inom områdena tillgänglighet,
            tillit och kompetens innan vi når målet om jämställdhet på området.
          </note>
          <note>
            Ett av resultaten av den nya lagen är att PTS blir ett organ
            som kommer att få stor roll. Det kommer att ställas många och
            nya krav på denna myndighet, åtminstone under en övergångsperiod.
            Om PTS
          </note>
          <note>
            kommer att ha tillräckligt med muskler för att klara sin nya
            roll återstår att se vid den kommande utvärderingen.
          </note>
          <note>
            Att det också blir en ordentlig utvärdering efter två år om lagens
            följder för den regionala utvecklingen, miljön och konkurrensutvecklingen
            på marknaden är nödvändigt. Under tiden fram till dess har förhoppningsvis
            mycket hunnit klarna och bilden fått klarare konturer.
          </note>
          <note type="speaker">
            Anf. 180 SVEN BERGSTRÖM (c) replik:
          </note>
          <note>
            Fru talman! Det var en hel del klokt och bra som
          </note>
          <note>
            Karin Thorborg sade i sitt inlägg och som det är lätt för mig
            som centerpartist att instämma i. Hon talade om en nationell samling
            och en robust infrastruktur som täcker hela landet.
          </note>
          <note>
            Eftersom Socialdemokraternas talesman i debatten med en talande
            tystnad undvek att ta upp min kritik om regeringens misslyckande
            undvek jag också att ta replik på henne. Vänsterpartiet har höga
            ambitioner. Står ni bakom regeringens politik? Ni har ett samarbete
            med regeringen också i dessa frågor.
          </note>
          <note>
            Står ni bakom och tar ni ansvar för regeringens misslyckande
            just när det gäller att nå ut med täckande bredbandsnät till hela
            svenska folket?
          </note>
          <note type="speaker">
            Anf. 181 KARIN THORBORG (v) replik:
          </note>
          <note>
            Fru talman! Det råder delade meningar om man har misslyckats
            eller inte. På hearingen fick vi höra från Kommunförbundet att
            det pågår väldigt mycket och att det har hänt väldigt mycket.
            Men vi i Vänsterpartiet tycker inte att det har gått tillräckligt
            fort.
          </note>
          <note>
            Det är därför som vi nu vill att man måste ta ett nytt samlat
            grepp om frågorna. Det är också därför vi vill att den IT-kommission
            som avgår i dag ska få fortsätta. Man måste samla sig kring vad
            man vill i fortsättningen. Vad är det som har gått fel, och hur
            ska vi göra i framtiden för att det ska fungera och bli bättre?
          </note>
          <note>
            Vi är inte nöjda med det som har skett. Vi vill att det ska gå
            fortare fram.
          </note>
          <note type="speaker">
            Anf. 182 SVEN BERGSTRÖM (c) replik:
          </note>
          <note>
            Fru talman! Då är vi överens om att vi inte är nöjda med regeringens
            politik, och det är gott och väl.
          </note>
          <note>
            Karin Thorborg säger att det ändå händer mycket, att det pågår
            mycket och att det råder delade meningar om regeringen har misslyckats
            eller inte. Det är väldigt enkelt att gå tillbaka och jämföra
            med vad som sades för flera år sedan om 98-procentig täckning,
            bredband till alla, och så vidare.
          </note>
          <note>
            Inte bara vi säger att detta är ett misslyckande.
          </note>
          <note>
            Redan Carl Bildt sade att ett misslyckande ska kallas ett misslyckande,
            och det håller jag med honom om.
          </note>
          <note>
            Vänsterpartiet har tidigare betonat statens viktiga roll för
            infrastruktur, järnvägsnät, vägnät, elnät, och så vidare. I det
            här fallet tycker jag att ni har en väldigt låg profil men tanke
            på att ni är medansvariga för detta stora misslyckande.
          </note>
          <note type="speaker">
            Anf. 183 KARIN THORBORG (v) replik:
          </note>
          <note>
            Fru talman! Då tar vi nya tag. Vi tycker precis som Centerpartiet
            att det har gått alldeles för långsamt fram. Vi vill naturligtvis
            att det ska bli bättre.
          </note>
          <note>
            Det var därför som jag nyligen sade att vi försöker att ta nya
            initiativ.
          </note>
          <note>
            Vi tror att det går att göra mycket mer än vad man har gjort.
            Vi hoppas nu att de nya initiativ som har tagits ska leda till
            att det går fram fortare.
          </note>
          <note type="speaker">
            Anf. 184 CLAES ROXBERGH (mp):
          </note>
          <note>
            Fru talman! Lagen om elektronisk kommunikation är viktig. För
            tids vinnande ska jag bara ta upp en aspekt här så att vi hinner
            till voteringen.
          </note>
          <note>
            Varken propositionen eller vårt betänkande går tillräckligt långt
            när det gäller att minimera strålningsnivåerna i samhället. Miljökraven
            har försummats vid utbyggnaden av mobiltelefonisystemen.
          </note>
          <note>
            Strålningsaspekterna har i och för sig nyligen uppmärksammats
            i debatten, men kunskapen som sådan har egentligen funnits där
            hela tiden.
          </note>
          <note>
            Vi borde egentligen ha agerat på ett annat sätt från början.
            Försiktighetsprincipen borde ha varit den princip som skulle ha
            gällt när vi bygger ut de stora systemen. Det borde vara en självklarhet
            att vi hela tiden minimerar strålningen av elektromagnetiska fält.
            Prövningen av basstationer liksom hela systemet borde också ha
            skett enligt miljöbalken som man gör när det är andra typer av
            tekniska system som påverkar både oss själva och naturen. Det
            borde också finnas ett register som är tillgängligt över de basstationer
            som finns, och inte bara över dem som finns på master utan dem
            som finns inne i bebyggelsen, så att folk kan ta reda på vad de
            har i sin närhet.
          </note>
          <note>
            Vi står bakom de tre reservationer vi har, men för tids vinnande
            yrkar jag bifall endast till reservation 7
          </note>
          <note>
            under punkt 10.
          </note>
          <note type="speaker">
            Anf. 185 JOHNNY GYLLING (kd):
          </note>
          <note>
            Fru talman! Sverige är en ledande IT-nation, och det vill vi
            kristdemokrater att Sverige ska fortsätta vara. Därför stöder
            vi i allt väsentligt regeringens proposition om elektronisk kommunikation.
          </note>
          <note>
            Kristdemokraterna anser att man måste fokusera på vad vi ska
            använda informationstekniken, IT, till och inte bara på hur vi
            ska dra kablar eller vilken teknik vi ska använda. För några år
            sedan pumpades det upp en IT-bubbla, det spekulerades vilt omkring
          </note>
          <note>
            Internets möjligheter, och orealistiska förväntningar skapade
            en bubbla som var tvungen att spricka för eller senare. Det betyder
            inte, som många hävdar, att
          </note>
          <note>
            IT som företeelse är slut. Tvärtom - nu finns kärnan kvar och
            möjligheterna att skapa positiva tjänster och välfärdsbyggande
            service är enorma. Man kan bara som exempel nämna IT i transporterna,
            i sjukvården, i skolan, till hjälp för handikappade och mycket
            annat.
          </note>
          <note>
            Listan kan göras lång.
          </note>
          <note>
            Men för att skapa dessa tjänster måste det finnas en infrastruktur.
            Det är här det har gått snett med regeringens IT-politik. När
            efterfrågan från marknaden var som störst för några år sedan på
            att bygga bredband så började den ansvarige ministern att utreda
            statliga bidrag. Detta tog lång tid och under tiden avvaktade
            bredbandsbyggarna. När ministerns bidragssystem var färdigt så
            var det lågkonjunktur inom
          </note>
          <note>
            Internetbranschen. Regeringen missade tåget helt enkelt. Vi beskriver
            detta i reservation nr 8. Nu gäller det att göra det bästa möjliga
            av situationen. Det regeringen omedelbart borde göra är att se
            till att de som vill bygga bredband inte förhindras av statliga
            myndigheter. När någon aktör vill ha hjälp med att hyra fiber,
            gräva ned fiber längs vägarna och så vidare så skulle myndigheter
            såsom Banverket, Vägverket, Svenska Kraftnät med flera ha ett
            stående uppdrag att hjälpa till. Så länge inte regeringen skriver
            in sådant i regleringsbreven så upplever naturligtvis myndigheterna
            inte någon större skyldighet att prioritera IT-infrastrukturen.
            Här har regeringen varit alltför passiv, men det går att ändra
            på om bara viljan finns!
          </note>
          <note>
            Fru talman! En viktig ingrediens för billigare och bättre IT-
            och teletjänster är konkurrensen. Kristdemokraterna anser i likhet
            med Moderaterna i reservation 2, som jag härmed yrkar bifall till,
            att det fortfarande finns brister i konkurrensen på området fast
            telefoni. Det handlar om att ge Post- och Telestyrelsen sådana
            muskler att den kan ingripa mer förebyggande. Eftersom en enda
            teleoperatör - Telia Sonera
          </note>
          <note>
            - har monopol på accessnätet som når ut till hushållen så måste
            det vara rimligt för konkurrerande operatörer att till en rimlig
            kostnad få tillgång till accessnätet. Detta skulle gynna konkurrensen
            på exempelvis
          </note>
          <note>
            ADSL-tjänster, vilket vi vet efterfrågas. Vi anser att denna
            nya lagen kan ge PTS starkare muskler, men vi tycker att det borde
            skrivits tydligare av utskottet såsom ett tillkännagivande till
            regeringen. Därför, fru talman, har jag yrkat bifall till reservation
            2.
          </note>
          <note>
            Slutligen vill vi också att myndighetsorganisationen ses över
            för att i framtiden flytta över det konkurrensbevakande ansvaret
            från Post- och Telestyrelsen till lämpligtvis Konkurrensverket.
            Detta beskrivs i reservation 5.
          </note>
          <note>
            Sammanfattningsvis stöder Kristdemokraterna propositionens inriktning
            samt trafikutskottets betänkande med följande tre undantag:
          </note>
          <note>
            Vi vill ha skärpning på konkurrensen inom fasttelefonin. Där
            har jag yrkat bifall till reservation 2.
          </note>
          <note>
            Vi vill att konkurrensansvaret för telemarknaden på sikt bör
            ligga hos Konkurrensverket. Det är reservation 5.
          </note>
          <note>
            Staten måste samordna sina myndigheter bättre för att underlätta
            utbyggnaden av IT-infrastrukturen -
          </note>
          <note>
            reservation 8.
          </note>
          <note type="speaker">
            Anf. 186 MONICA GREEN (s):
          </note>
          <note>
            Fru talman! Jag ser detta som mycket positivt. Jag har varit
            missnöjd med att det har gått för långsamt med bredbandsutbyggnaden,
            men eftersom Sven inte vågar ta repliker på mig utan tar dem på
            vänsterpartisten i stället så ska jag bara tala om att vi ser
            positivt på det här. Vi kan kavla upp ärmarna. Vi ska göra en
            bredbandssatsning i hela landet och i alla delar av landet. Det
            arbetet pågår. Kommunerna tar sina IT-
          </note>
          <note>
            program. Det skrivs avtal, och det byggs nu ordentligt. Nu ska
            man se till så att de olika parterna kan börja samverka.
          </note>
          <note>
            Jag delar Johnny Gyllings idéer om att vi måste samverka mellan
            alla olika aktörer. Vi har satsat 3,2
          </note>
          <note>
            miljarder kronor på nät. Utöver det finns det strukturfondspengar.
            Så visst satsar vi ordentligt! Det har tagit längre tid än vi
            hade räknat med, men nu kavlar vi upp ärmarna och nu kör vi så
            det ryker, för nu ska det bli bredband i hela landet!
          </note>
          <note type="speaker">
            Anf. 187 SVEN BERGSTRÖM (c) replik:
          </note>
          <note>
            Fru talman! Det vore frestande att använda starka ord här, men
            vi ska inte dra i gång någon stor debatt eftersom vi strax ska
            votera. Men nog är det lite patetiskt när Monica Green står i
            talarstolen och säger: Nu ska vi kavla upp ärmarna och nu ska
            vi göra en satsning! IT-kommissionen har funnits i nio år och
            lagt fram förslag på förslag - konkreta förslag. Björn
          </note>
          <note>
            Rosengren stod i den här talarstolen för några år sedan och sade:
            98-procentig bredbandstäckning ska vi ha! Fiber till alla!
          </note>
          <note>
            När Ulrica Messing i dag tar emot IT-
          </note>
          <note>
            kommissionens slutbetänkande säger hon att hon ska sätta sig
            och fundera i två veckor och sedan komma med ett förslag. Massor
            av förslag har funnits! Centerpartiet har motionerat om digital
            allemansrätt år ut och år in. Men det har bara varit tomma ord,
            precis som Hans Wallberg och Kjell Westerback skriver i debattinlägget.
            Varför ska vi tro på Socialdemokraterna och regeringen nu när
            ni ska kavla upp ärmarna?
          </note>
          <note type="speaker">
            Anf. 188 MONICA GREEN (s) replik:
          </note>
          <note>
            Fru talman! Sven Bergström vet mycket väl hur det har gått med
            IT-marknaden de senaste åren. Han hade andra argument. Han ville
            satsa 80 miljarder kronor. Socialdemokraterna tyckte tillsammans
            med de andra partierna att det var bättre att vi gjorde det enligt
            den svenska modellen, nämligen att göra det tillsammans. Staten
            tillsammans med kommunerna tillsammans med marknaden skulle bygga
            ut i hela landet, och vi kommer att så göra.
          </note>
          <note>
            Det tar längre tid än vi hade tänkt oss - ja. Men nu när avtalen
            pågår och nu när kommunerna har antagit sina infrastrukturprogram
            så är det väl jättedumt att börja sura. Då ska vi väl se positivt
            på att det äntligen kommer i gång i stället för att säga att det
            inte händer någonting.
          </note>
          <note type="speaker">
            Anf. 189 SVEN BERGSTRÖM (c) replik:
          </note>
          <note>
            Herr talman! Problemet är, Monica Green, att när man har valt
            den väg som ni har gjort så blir det en satsning som spretar åt
            alla möjliga håll. Vi har i dag ett stort antal aktörer, men vi
            har ingen förare i förarsätet, precis som man sade på vår hearing
            den 8 maj.
          </note>
          <note>
            Det är precis det som också Vinnova sade i sitt pressmeddelande
            och sin rapport i december. Det skulle behövas ett statligt dominerat
            IT-
          </note>
          <note>
            infrastrukturbolag för att få någon ordning på det här.
          </note>
          <note>
            Lär av finska staten!
          </note>
          <note>
            I dag har vi en struktur som spretar åt alla möjliga håll, och
            det finns inte någon anledning att tro på
          </note>
          <note>
            Socialdemokraterna när de säger att nu ska vi kavla upp ärmarna.
            I dag är det statsfinansiella läget betydligt mer ansträngt och
            det är svårare att mobilisera pengar än det var för några år sedan.
          </note>
          <note type="speaker">
            Anf. 190 MONICA GREEN (s) replik:
          </note>
          <note>
            Fru talman! Ändå finns de pengarna kvar nu. Det går att satsa
            för framtiden nu, och kommunerna kan söka för att bygga ut. Det
            tycker jag är bra, och det ska man inte se negativt. Vi kan se
            det som något positivt: Nu kommer vi äntligen i gång, även om
            det har varit segt.
          </note>
          <note>
            Före midsommar kommer regeringen att presentera på vilket sätt
            IT-kommissionen ska ersättas. För visst ska det finnas ett forum
            som tar hand om dessa viktiga framtida IT-frågor!
          </note>
          <note>
            Överläggningen var härmed avslutad.
          </note>
          <note>
            (Beslut fattades under 10 §.)
          </note>
          <note>
            10 § Beslut om ärenden som slutdebatterats vid dagens sammanträde
          </note>
          <note>
            SoU15 Stärkt skydd för barn i utsatta situationer
          </note>
          <note>
            Punkt 1 (Förebyggande och andra insatser för barn i utsatta situationer)
          </note>
          <note>
            1. utskottet
          </note>
          <note>
            2. res. 1 (m)
          </note>
          <note>
            Votering:
          </note>
          <note>
            181 för utskottet
          </note>
          <note>
            46 för res. 1
          </note>
          <note>
            42 avstod
          </note>
          <note>
            80 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 112 s, 31 fp, 25 v, 13 mp
          </note>
          <note>
            För res. 1: 45 m, 1 fp
          </note>
          <note>
            Avstod: 1 fp, 25 kd, 16 c
          </note>
          <note>
            Frånvarande: 32 s, 10 m, 15 fp, 8 kd, 5 v, 6 c, 4 mp
          </note>
          <note>
            Punkt 2 (Barn till missbrukare, psykiskt sjuka m.fl.)
          </note>
          <note>
            1. utskottet
          </note>
          <note>
            2. res. 4 (mp, kd, c)
          </note>
          <note>
            Votering:
          </note>
          <note>
            219 för utskottet
          </note>
          <note>
            54 för res. 4
          </note>
          <note>
            76 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 114 s, 45 m, 34 fp, 25 v, 1 mp
          </note>
          <note>
            För res. 4: 1 s, 25 kd, 16 c, 12 mp
          </note>
          <note>
            Frånvarande: 29 s, 10 m, 14 fp, 8 kd, 5 v, 6 c, 4 mp
          </note>
          <note>
            Gustav Fridolin (mp) anmälde att han avsett att rösta nej men
            markerats ha röstat ja.
          </note>
          <note>
            Punkt 3 (Barn i ekonomiskt utsatta familjer)
          </note>
          <note>
            1. utskottet
          </note>
          <note>
            2. res. 5 (fp)
          </note>
          <note>
            3. res. 6 (v)
          </note>
          <note>
            Förberedande votering:
          </note>
          <note>
            38 för res. 5
          </note>
          <note>
            27 för res. 6
          </note>
          <note>
            205 avstod
          </note>
          <note>
            79 frånvarande
          </note>
          <note>
            Kammaren biträdde res. 5.
          </note>
          <note>
            Huvudvotering:
          </note>
          <note>
            213 för utskottet
          </note>
          <note>
            35 för res. 5
          </note>
          <note>
            25 avstod
          </note>
          <note>
            76 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 115 s, 45 m, 25 kd, 1 v, 16 c, 11 mp
          </note>
          <note>
            För res. 5: 34 fp, 1 mp
          </note>
          <note>
            Avstod: 24 v, 1 mp
          </note>
          <note>
            Frånvarande: 29 s, 10 m, 14 fp, 8 kd, 5 v, 6 c, 4 mp
          </note>
          <note>
            Punkt 7 (Familjerådslag)
          </note>
          <note>
            1. utskottet
          </note>
          <note>
            2. res. 10 (kd)
          </note>
          <note>
            Votering:
          </note>
          <note>
            246 för utskottet
          </note>
          <note>
            26 för res. 10
          </note>
          <note>
            1 avstod
          </note>
          <note>
            76 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 115 s, 45 m, 34 fp, 25 v, 15 c, 12 mp
          </note>
          <note>
            För res. 10: 25 kd, 1 c
          </note>
          <note>
            Avstod: 1 mp
          </note>
          <note>
            Frånvarande: 29 s, 10 m, 14 fp, 8 kd, 5 v, 6 c, 4 mp
          </note>
          <note>
            Punkt 17 (Åtgärder för att öka benägenheten att anmäla till socialtjänsten)
          </note>
          <note>
            1. utskottet
          </note>
          <note>
            2. res. 18 (m, fp, kd)
          </note>
          <note>
            Votering:
          </note>
          <note>
            169 för utskottet
          </note>
          <note>
            104 för res. 18
          </note>
          <note>
            76 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 115 s, 25 v, 16 c, 13 mp
          </note>
          <note>
            För res. 18: 45 m, 34 fp, 25 kd
          </note>
          <note>
            Frånvarande: 29 s, 10 m, 14 fp, 8 kd, 5 v, 6 c, 4 mp
          </note>
          <note>
            Punkt 27 (Legitimation för socionomer)
          </note>
          <note>
            1. utskottet
          </note>
          <note>
            2. res. 30 (m, mp)
          </note>
          <note>
            Votering:
          </note>
          <note>
            214 för utskottet
          </note>
          <note>
            58 för res. 30
          </note>
          <note>
            77 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 115 s, 34 fp, 24 kd, 25 v, 16 c
          </note>
          <note>
            För res. 30: 45 m, 13 mp
          </note>
          <note>
            Frånvarande: 29 s, 10 m, 14 fp, 9 kd, 5 v, 6 c, 4 mp
          </note>
          <note>
            Övriga punkter
          </note>
          <note>
            Kammaren biföll utskottets förslag.
          </note>
          <note>
            JuU18 Ändringar i Schengenkonventionen
          </note>
          <note>
            1. utskottet
          </note>
          <note>
            2. res. (mp)
          </note>
          <note>
            Votering:
          </note>
          <note>
            258 för utskottet
          </note>
          <note>
            13 för res.
          </note>
          <note>
            2 avstod
          </note>
          <note>
            76 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 115 s, 45 m, 34 fp, 25 kd, 25 v, 14 c
          </note>
          <note>
            För res.: 13 mp
          </note>
          <note>
            Avstod: 2 c
          </note>
          <note>
            Frånvarande: 29 s, 10 m, 14 fp, 8 kd, 5 v, 6 c, 4 mp
          </note>
          <note>
            SfU10 Förändringar inom sjukförsäkringen för ökad hälsa i arbetslivet
          </note>
          <note>
            Punkt 1 (Orsakerna till den ökade sjukfrånvaron m.m.)
          </note>
          <note>
            1. utskottet
          </note>
          <note>
            2. res. 1 (m)
          </note>
          <note>
            3. res. 2 (kd)
          </note>
          <note>
            Förberedande votering:
          </note>
          <note>
            47 för res. 1
          </note>
          <note>
            25 för res. 2
          </note>
          <note>
            201 avstod
          </note>
          <note>
            76 frånvarande
          </note>
          <note>
            Kammaren biträdde res. 1.
          </note>
          <note>
            Huvudvotering:
          </note>
          <note>
            204 för utskottet
          </note>
          <note>
            44 för res. 1
          </note>
          <note>
            25 avstod
          </note>
          <note>
            76 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 115 s, 1 m, 34 fp, 25 v, 16 c, 13 mp
          </note>
          <note>
            För res. 1: 44 m
          </note>
          <note>
            Avstod: 25 kd
          </note>
          <note>
            Frånvarande: 29 s, 10 m, 14 fp, 8 kd, 5 v, 6 c, 4 mp
          </note>
          <note>
            Punkt 2 (Mål för ökad hälsa i arbetslivet)
          </note>
          <note>
            1. utskottet
          </note>
          <note>
            2. res. 3 (fp)
          </note>
          <note>
            Votering:
          </note>
          <note>
            239 för utskottet
          </note>
          <note>
            34 för res. 3
          </note>
          <note>
            76 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 115 s, 45 m, 25 kd, 25 v, 16 c, 13 mp
          </note>
          <note>
            För res. 3: 34 fp
          </note>
          <note>
            Frånvarande: 29 s, 10 m, 14 fp, 8 kd, 5 v, 6 c, 4 mp
          </note>
          <note>
            Punkt 3 (Incitament för arbetsgivare att minska sjukfrånvaron)
          </note>
          <note>
            1. utskottet
          </note>
          <note>
            2. res. 5 (c)
          </note>
          <note>
            Votering:
          </note>
          <note>
            212 för utskottet
          </note>
          <note>
            16 för res. 5
          </note>
          <note>
            45 avstod
          </note>
          <note>
            76 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 115 s, 34 fp, 25 kd, 25 v, 13 mp
          </note>
          <note>
            För res. 5: 16 c
          </note>
          <note>
            Avstod: 45 m
          </note>
          <note>
            Frånvarande: 29 s, 10 m, 14 fp, 8 kd, 5 v, 6 c, 4 mp
          </note>
          <note>
            Punkt 5 (Nationell vårdgaranti)
          </note>
          <note>
            1. utskottet
          </note>
          <note>
            2. res. 8 (kd, m, fp, c)
          </note>
          <note>
            Votering:
          </note>
          <note>
            153 för utskottet
          </note>
          <note>
            120 för res. 8
          </note>
          <note>
            76 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 115 s, 25 v, 13 mp
          </note>
          <note>
            För res. 8: 45 m, 34 fp, 25 kd, 16 c
          </note>
          <note>
            Frånvarande: 29 s, 10 m, 14 fp, 8 kd, 5 v, 6 c, 4 mp
          </note>
          <note>
            Punkt 13 (Rehabiliteringsgaranti m.m.)
          </note>
          <note>
            1. utskottet
          </note>
          <note>
            2. res. 23 (fp)
          </note>
          <note>
            Votering:
          </note>
          <note>
            153 för utskottet
          </note>
          <note>
            34 för res. 23
          </note>
          <note>
            86 avstod
          </note>
          <note>
            76 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 115 s, 25 v, 13 mp
          </note>
          <note>
            För res. 23: 34 fp
          </note>
          <note>
            Avstod: 45 m, 25 kd, 16 c
          </note>
          <note>
            Frånvarande: 29 s, 10 m, 14 fp, 8 kd, 5 v, 6 c, 4 mp
          </note>
          <note>
            Övriga punkter
          </note>
          <note>
            Kammaren biföll utskottets förslag.
          </note>
          <note>
            TU6 Elektronisk kommunikation, m.m.
          </note>
          <note>
            Punkt 4 (Skyldigheter att förhandla om samtrafik m.m.)
          </note>
          <note>
            1. utskottet
          </note>
          <note>
            2. res. 1 (m, c)
          </note>
          <note>
            Votering:
          </note>
          <note>
            211 för utskottet
          </note>
          <note>
            60 för res. 1
          </note>
          <note>
            78 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 114 s, 34 fp, 25 kd, 25 v, 13 mp
          </note>
          <note>
            För res. 1: 44 m, 16 c
          </note>
          <note>
            Frånvarande: 30 s, 11 m, 14 fp, 8 kd, 5 v, 6 c, 4 mp
          </note>
          <note>
            Punkt 5 (Konkurrensförhållandena på marknaden för fast telefoni)
          </note>
          <note>
            1. utskottet
          </note>
          <note>
            2. res. 2 (m, kd)
          </note>
          <note>
            Votering:
          </note>
          <note>
            200 för utskottet
          </note>
          <note>
            70 för res. 2
          </note>
          <note>
            79 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 114 s, 33 fp, 25 v, 15 c, 13 mp
          </note>
          <note>
            För res. 2: 44 m, 25 kd, 1 c
          </note>
          <note>
            Frånvarande: 30 s, 11 m, 15 fp, 8 kd, 5 v, 6 c, 4 mp
          </note>
          <note>
            Punkt 9 (Myndighetsorganisationen m.m.)
          </note>
          <note>
            1. utskottet
          </note>
          <note>
            2. res. 5 (m, fp, kd, c)
          </note>
          <note>
            Votering:
          </note>
          <note>
            140 för utskottet
          </note>
          <note>
            119 för res. 5
          </note>
          <note>
            11 avstod
          </note>
          <note>
            79 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 113 s, 25 v, 2 mp
          </note>
          <note>
            För res. 5: 44 m, 34 fp, 25 kd, 16 c
          </note>
          <note>
            Avstod: 11 mp
          </note>
          <note>
            Frånvarande: 31 s, 11 m, 14 fp, 8 kd, 5 v, 6 c, 4 mp
          </note>
          <note>
            Punkt 10 (Sektorsansvaret på miljöområdet)
          </note>
          <note>
            1. utskottet
          </note>
          <note>
            2. res. 7 (mp)
          </note>
          <note>
            Votering:
          </note>
          <note>
            255 för utskottet
          </note>
          <note>
            14 för res. 7
          </note>
          <note>
            80 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 112 s, 44 m, 34 fp, 24 kd, 25 v, 16 c
          </note>
          <note>
            För res. 7: 1 kd, 13 mp
          </note>
          <note>
            Frånvarande: 32 s, 11 m, 14 fp, 8 kd, 5 v, 6 c, 4 mp
          </note>
          <note>
            Punkt 13 (IT-infrastruktur m.m.)
          </note>
          <note>
            1. utskottet
          </note>
          <note>
            2. res. 9 (c)
          </note>
          <note>
            Votering:
          </note>
          <note>
            146 för utskottet
          </note>
          <note>
            18 för res. 9
          </note>
          <note>
            105 avstod
          </note>
          <note>
            80 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 112 s, 25 v, 9 mp
          </note>
          <note>
            För res. 9: 1 kd, 16 c, 1 mp
          </note>
          <note>
            Avstod: 44 m, 34 fp, 24 kd, 3 mp
          </note>
          <note>
            Frånvarande: 32 s, 11 m, 14 fp, 8 kd, 5 v, 6 c, 4 mp
          </note>
          <note>
            Övriga punkter
          </note>
          <note>
            Kammaren biföll utskottets förslag.
          </note>
          <note>
            Meddelande om inställd votering
          </note>
          <note>
            Förste vice talmannen meddelade att voteringen tisdagen den 10
            juni kl. 10.00 skulle utgå.
          </note>
          <note>
            11 § Bordläggning
          </note>
          <note>
            Anmäldes och bordlades
          </note>
          <note>
            Proposition
          </note>
          <note>
            2002/03:135 Behandling av personuppgifter inom socialförsäkringens
            administration
          </note>
          <note>
            Förslag
          </note>
          <note>
            2002/03:RR15 Riksdagens revisorers förslag angående CSN:s handläggningstider
            och tillgänglighet
          </note>
          <note>
            Konstitutions- och utrikesutskottets betänkanden
          </note>
          <note>
            2002/03:KUU2 EU:s yttre förbindelser i ett framtida konstitutionellt
            fördrag
          </note>
          <note>
            2002/03:KUU3 EU:s rättsliga frågor i ett framtida konstitutionellt
            fördrag
          </note>
          <note>
            Utrikesutskottets betänkande
          </note>
          <note>
            2002/03:UU10 Verksamheten inom Europeiska unionen under 2002
          </note>
          <note>
            Miljö- och jordbruksutskottets betänkande
          </note>
          <note>
            2002/03:MJU10 Villkoren för veterinär verksamhet
          </note>
          <note>
            12 § Anmälan om frågor för skriftliga svar
          </note>
          <note>
            Anmäldes att följande frågor för skriftliga svar framställts
          </note>
          <note>
            den 5 juni
          </note>
          <note>
            2002/03:1057 av Bertil Kjellberg (m) till statsrådet
          </note>
          <note>
            Ulrica Messing
          </note>
          <note>
            Alternativa finansieringsformer av stora infrastruktursatsningar
          </note>
          <note>
            2002/03:1058 av Karin Svensson Smith (v) till statsrådet Ulrica
            Messing
          </note>
          <note>
            Sjösäkerheten
          </note>
          <note>
            2002/03:1059 av Lars Gustafsson (kd) till statsrådet
          </note>
          <note>
            Hans Karlsson
          </note>
          <note>
            Arbetsskador inom jord- och skogsbruk
          </note>
          <note>
            2002/03:1060 av Ulla Löfgren (m) till statsrådet Hans
          </note>
          <note>
            Karlsson
          </note>
          <note>
            Lika villkor för bemanningsföretag
          </note>
          <note>
            2002/03:1061 av Annelie Enochson (kd) till statsrådet
          </note>
          <note>
            Morgan Johansson
          </note>
          <note>
            Försäljning av folköl
          </note>
          <note>
            2002/03:1062 av Rigmor Stenmark (c) till statsrådet
          </note>
          <note>
            Morgan Johansson
          </note>
          <note>
            Alkoholkonsumtionen i Sverige
          </note>
          <note>
            2002/03:1063 av Torsten Lindström (kd) till statsrådet Jan O
            Karlsson
          </note>
          <note>
            Individuell bedömning av flyktingar
          </note>
          <note>
            2002/03:1064 av Annelie Enochson (kd) till utrikesminister Anna
            Lindh
          </note>
          <note>
            Användning av SIDA-medel
          </note>
          <note>
            2002/03:1065 av Yilmaz Kerimo (s) till utrikesminister Anna Lindh
          </note>
          <note>
            Försvunna assyrier/syrianer/kaldéer i norra Irak
          </note>
          <note>
            2002/03:1066 av Tuve Skånberg (kd) till miljöminister Lena Sommestad
          </note>
          <note>
            Oljekatastrof i Östersjön
          </note>
          <note>
            2002/03:1067 av Cecilia Widegren (m) till miljöminister Lena
            Sommestad
          </note>
          <note>
            Naturreservat
          </note>
          <note>
            2002/03:1068 av Rigmor Stenmark (c) till statsrådet
          </note>
          <note>
            Lars-Erik Lövdén
          </note>
          <note>
            Inflytande över det egna boendet
          </note>
          <note>
            2002/03:1069 av Tuve Skånberg (kd) till statsrådet
          </note>
          <note>
            Mona Sahlin
          </note>
          <note>
            Demokratiutredningen och marginalisering
          </note>
          <note>
            Frågorna redovisas i bilaga som fogas till riksdagens snabbprotokoll
            tisdagen den 10 juni.
          </note>
          <note>
            13 § Anmälan om skriftliga svar på frågor
          </note>
          <note>
            Anmäldes att skriftliga svar på följande frågor inkommit
          </note>
          <note>
            den 4 juni
          </note>
          <note>
            2002/03:1028 av Lennart Klockare (s) till näringsminister Leif
            Pagrotsky
          </note>
          <note>
            Höga elpriser
          </note>
          <note>
            den 5 juni
          </note>
          <note>
            2002/03:1003 av Cecilia Widegren (m) till justitieminister Thomas
            Bodström
          </note>
          <note>
            Djurrättsaktivisters vandalism
          </note>
          <note>
            2002/03:1004 av Ragnwi Marcelind (kd) till justitieminister Thomas
            Bodström
          </note>
          <note>
            Organisationslagstiftning
          </note>
          <note>
            2002/03:1011 av Cecilia Widegren (m) till jordbruksminister Ann-Christin
            Nykvist
          </note>
          <note>
            Djurrättsaktivisters vandalism
          </note>
          <note>
            2002/03:1012 av Birgitta Sellén (c) till jordbruksminister Ann-Christin
            Nykvist
          </note>
          <note>
            Stödområden i Norrland
          </note>
          <note>
            2002/03:1015 av Cecilia Widegren (m) till finansminister Bosse
            Ringholm
          </note>
          <note>
            Djurrättsaktivisters vandalism
          </note>
          <note>
            2002/03:1018 av Jeppe Johnsson (m) till justitieminister Thomas
            Bodström
          </note>
          <note>
            Påföljd för grova brott av ungdomsbrottslingar
          </note>
          <note>
            2002/03:1027 av Peter Danielsson (m) till statsrådet
          </note>
          <note>
            Lars-Erik Lövdén
          </note>
          <note>
            Ägarlägenheter
          </note>
          <note>
            Svaren redovisas i bilaga som fogas till riksdagens snabbprotokoll
            tisdagen den 10 juni.
          </note>
          <note>
            14 § Kammaren åtskildes kl. 17.27.
          </note>
          <note>
            Förhandlingarna leddes av förste vice talmannen från sammanträdets
            början till och med 4 § anf. 18 (delvis), av talmannen därefter
            till och med 6 § anf. 57 (delvis), av tredje vice talmannen därefter
            till och med 7 §
          </note>
          <note>
            anf. 140, av andre vice talmannen därefter till och med 9 §
          </note>
          <note>
            anf. 188 (delvis) och av förste vice talmannen därefter till
            sammanträdets slut.
          </note>
        </div>
      </body>
    </text>
  </TEI>
</teiCorpus>
