<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 200203</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 200203</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200203--43</head>
          <docDate when="2003-01-21">2003-01-21</docDate>
        </div>
      </front>
      <body>
        <div>
          <note>
            18.00 - 22.27
          </note>
          <note>
            Det justerade protokollet beräknas utkomma om 3 veckor
          </note>
          <note>
            ---------------------------------------------------------------------
          </note>
          <note>
            1 § Justering av protokoll
          </note>
          <note>
            Justerades protokollen för den 16, 17, 18, 19 och
          </note>
          <note>
            20 december 2002.
          </note>
          <note>
            2 § Anmälan om återtagande av plats i riksdagen
          </note>
          <note>
            Talmannen meddelade att Johan Lönnroth (v)
          </note>
          <note>
            återtagit sin plats i riksdagen från och med den
          </note>
          <note>
            1 januari, varigenom uppdraget som ersättare upphört för Rolf
            Olsson.
          </note>
          <note>
            3 § Ledighet
          </note>
          <note>
            Talmannen meddelade att Åsa Domeij (mp) beviljats föräldraledighet
            under tiden den 20 januari-
          </note>
          <note>
            1 maj.
          </note>
          <note>
            Talmannen anmälde att Gunnar Goude (mp) inträtt som ersättare
            för Åsa Domeij.
          </note>
          <note>
            Talmannen meddelade att Yvonne Ruwaida (mp)
          </note>
          <note>
            ansökt om föräldraledighet under tiden den
          </note>
          <note>
            23 januari-20 mars.
          </note>
          <note>
            Kammaren biföll denna ansökan.
          </note>
          <note>
            Talmannen anmälde att Ewa Larsson (mp) skulle tjänstgöra som
            ersättare för Yvonne Ruwaida.
          </note>
          <note>
            4 § Anmälan om val av ordförande i miljö- och jordbruksutskottet
          </note>
          <note>
            Talmannen meddelade att Catharina Elmsäter-
          </note>
          <note>
            Svärd (m) valts till ordförande i miljö- och jordbruksutskottet
            från och med den 1 januari.
          </note>
          <note>
            5 § Beslut om senaste dag för avlämnande av propositioner
          </note>
          <note>
            I enlighet med 3 kap. 3 § riksdagsordningen hade talmannen föreslagit
            att propositioner som regeringen avsåg skulle behandlas under
            innevarande riksmöte och för vilka särskild tidpunkt inte var
            föreskriven skulle avlämnas senast torsdagen den 20 mars.
          </note>
          <note>
            Kammaren biföll detta förslag.
          </note>
          <note>
            6 § Meddelande om frågestund
          </note>
          <note>
            Talmannen meddelade att vid frågestunden torsdagen den 23 januari
            kl. 14.00 skulle följande statsråd närvara:
          </note>
          <note>
            Utrikesminister Anna Lindh, statsrådet Jan O
          </note>
          <note>
            Karlsson, statsrådet Lena Hallengren, statsrådet Hans
          </note>
          <note>
            Karlsson och statsrådet Gunnar Lund.
          </note>
          <note>
            7 § Meddelande om aktuella debatter
          </note>
          <note>
            Talmannen meddelade att på begäran av Miljöpartiet de grönas
            riksdagsgrupp skulle en aktuell debatt om situationen i Irak anordnas
            fredagen den
          </note>
          <note>
            24 januari kl. 9.00.
          </note>
          <note>
            Från regeringen skulle utrikesminister Anna
          </note>
          <note>
            Lindh delta.
          </note>
          <note>
            Den inkomna skrivelsen hade följande lydelse:
          </note>
          <note>
            Till talmannen
          </note>
          <note>
            Begäran om aktuell debatt om situationen i Irak
          </note>
          <note>
            Miljöpartiet de Gröna anhåller om en aktuell debatt med anledning
            av situationen i Irak.
          </note>
          <note>
            Under årsskiftet kommer med största säkerhet läget att ha klarnat
            om huruvida ett angrepp på Irak -
          </note>
          <note>
            med eller utan FNs säkerhetsråds sanktion - är för handen eller
            inte. Många frågeställningar finns, bl a hur en ny regim i Irak
            skall kunna upprättas, hur skadeverkningarna av sanktionsprogrammet
            skall kunna repareras, hur våld och produktion av massförstörelsevapen
            i framtiden kan förebyggas etc.
          </note>
          <note>
            Frågan har oerhört stor global betydelse och Riksdagen har i
            det närmaste en förpliktelse i att inte låta världsläget passera
            obemärkt.
          </note>
          <note>
            Begäran framställs nu, dec -02, och debatten bör komma till stånd
            omedelbart efter att riksmötet återupptages efter juluppehållet.
          </note>
          <note>
            Stockholm den 19 december 2002
          </note>
          <note>
            Miljöpartiet de Gröna
          </note>
          <note>
            Mikael Johansson Helena Hillar Rosenqvist gruppledare gruppledare
          </note>
          <note>
            Talmannen meddelade vidare att på begäran av
          </note>
          <note>
            Vänsterpartiets riksdagsgrupp skulle en aktuell debatt om säkerhetskommissionens
            betänkande anordnas onsdagen den 29 januari kl. 9.00.
          </note>
          <note>
            Från regeringen skulle justitieminister Thomas
          </note>
          <note>
            Bodström delta.
          </note>
          <note>
            Den inkomna skrivelsen hade följande lydelse:
          </note>
          <note>
            Till talmannen
          </note>
          <note>
            Begäran om aktuell debatt
          </note>
          <note>
            Vänsterpartiet begär en aktuell debatt med anledning av innehållet
            i det betänkande som säkerhetstjänstkommissionen (JU 1999:09)
            överlämnat till justitieministern.
          </note>
          <note>
            Stockholm 2002-12-18
          </note>
          <note>
            8 § Meddelande om särskilt anordnad debatt
          </note>
          <note>
            Talmannen meddelade att särskilt anordnad debatt om nyfattigdom
            skulle äga rum fredagen den
          </note>
          <note>
            31 januari kl. 9.00.
          </note>
          <note>
            Från regeringen skulle statsrådet Morgan Johansson delta.
          </note>
          <note>
            9 § Anmälan om inkomna uppteckningar från
          </note>
          <note>
            EU-nämndssammanträde
          </note>
          <note>
            Talmannen anmälde att uppteckningar från EU-
          </note>
          <note>
            nämndens sammanträde fredagen den 6 december inkommit.
          </note>
          <note>
            10 § Anmälan om fördröjda svar på interpellationer
          </note>
          <note>
            Till riksdagen hade inkommit följande skrivelser:
          </note>
          <note>
            Interpellation 2002/03:71
          </note>
          <note>
            Till riksdagen
          </note>
          <note>
            Interpellation 2002/03:71 av Sven Bergström om miljöklassning
            av bilar
          </note>
          <note>
            Interpellationen kommer att besvaras fredagen den 24 januari
            2003.
          </note>
          <note>
            Skälet till dröjsmålet är juluppehåll i riksdagen och deltagande
            i Kjell Larssons begravning.
          </note>
          <note>
            Stockholm den 9 januari 2003
          </note>
          <note>
            Miljödepartementet
          </note>
          <note>
            Lena Sommestad
          </note>
          <note>
            Enligt uppdrag
          </note>
          <note>
            Kathrin Flossing
          </note>
          <note>
            Expeditions- och rättschef
          </note>
          <note>
            Interpellation 2002/03:100
          </note>
          <note>
            Till riksdagen
          </note>
          <note>
            Interpellation 2002/03:100 av Lars Ohly (v) om
          </note>
          <note>
            Israels annekteringspolitik på den palestinska Västbanken
          </note>
          <note>
            Interpellationen kommer att besvaras fredagen den 31 januari
            2003.
          </note>
          <note>
            Skälet till dröjsmålet är utlandsresa.
          </note>
          <note>
            Stockholm den 20 december 2002
          </note>
          <note>
            Utrikesdepartementet
          </note>
          <note>
            Anna Lindh
          </note>
          <note>
            11 § Svar på interpellation 2002/03:95 om Postens höjda priser
            på tidningsdistribution
          </note>
          <note>
            Anf. 1 Kulturminister MARITA ULVS-
          </note>
          <note>
            KOG (s):
          </note>
          <note>
            Herr talman! Håkan Larsson har frågat mig vilka åtgärder jag
            är beredd att vidta för att förhindra att människor i glesbygd
            kan få en försämrad tidningsdistribution, tvingas betala ett högre
            pris för sin tidning än andra eller att tidningsföretag slås ut
            på grund av kraftigt höjda distributionskostnader. Bakgrunden
            är att Posten aviserat höjningar av priset för tidningsdistribution
            och att Postens prissättning innebär att priserna per distribuerat
            exemplar ökar i förhållande till hur långt från inlämningsorten
            som distributionen sker.
          </note>
          <note>
            Jag är, liksom Håkan Larsson, oroad av den ekonomiska situationen
            för dagspressen. Under rådande förhållanden blir det särskilt
            kännbart med ökade distributionskostnader. Som kulturminister
            bevakar jag kontinuerligt bland annat distributionskostnaderna,
            och regeringen har genom åren fattat en rad beslut för att motverka
            negativa konsekvenser för dagspressen och för att i förlängningen
            främja mångfalden på medieområdet.
          </note>
          <note>
            Jag vill peka på att regeringen de senaste åren, genom utökade
            insatser på presstödsområdet, försökt underlätta situationen för
            dagspressen. År 2001
          </note>
          <note>
            genomfördes en kraftig höjning av både drifts- och distributionsstödet
            med 15 respektive 5 %. Det totala presstödet för 2003 uppgår till
            509 miljoner kronor.
          </note>
          <note>
            För att särskilt stödja endagstidningarna har dessa från och
            med 2001 rätt att ingå i den så kallade samdistributionen till
            samma villkor som övriga dagstidningar.
          </note>
          <note>
            Distributionen av dagstidningar i glesbygd är en viktig fråga
            för att människor ska kunna bo och leva på likvärdiga villkor
            i så gott som hela landet. År
          </note>
          <note>
            2002 inrättade därför regeringen ett särskilt distributionsstöd
            på 15 miljoner kronor per år under tre års tid för utdelning av
            dagstidningar på lördagar i glesbygd.
          </note>
          <note>
            Detta är dock inte tillräckligt. Därför pågår interna diskussioner
            inom Regeringskansliet när det gäller villkoren för distributionen
            av dagstidningar.
          </note>
          <note type="speaker">
            Anf. 2 HÅKAN LARSSON (c):
          </note>
          <note>
            Herr talman! Först vill jag tacka kulturministern för svaret.
            När jag nu tar del av svaret känner jag att vi delar oron över
            dagspressens ekonomiska situation och över vilka konsekvenser
            som Postens kraftiga prishöjningar på distributionen kommer att
            få. Något konkret svar på min fråga i interpellationen kan jag
            dock inte finna.
          </note>
          <note>
            Det är i varje fall hoppfullt att det pågår interna diskussioner
            inom Regeringskansliet när det gäller villkoren för distribution
            av dagstidningar. Det vore intressant att få veta lite närmare
            vilka åtgärder man kan tänka sig och som man överväger mer konkret.
          </note>
          <note>
            Handlar det om att påverka Posten AB att som statligt företag
            ta ansvar för hela landet eller handlar det om att ge företagen
            kompensation för de ökande kostnaderna - eller kanske en kombination?
          </note>
          <note>
            Hursomhelst är det bråttom att agera. I tidningsföretagen diskuterar
            man nu vilka åtgärder man måste vidta eftersom Posten har meddelat
            att priset på distributionen ska höjas med upp till 15 % från
            den 1
          </note>
          <note>
            maj. Att de ekonomiskt hårt pressade tidningarna måste vidta
            åtgärder är ofrånkomligt. I en del fall handlar det om att över
            huvud taget överleva, särskilt som Posten har förutskickat ännu
            en höjning i samma storleksordning från kommande årsskifte. Att
            Posten höjer priset för distributionen är inte bara en fråga om
            företagsekonomi för Posten, det handlar om rättvisa och demokrati
            i samhället.
          </note>
          <note>
            Det är självfallet positivt att ett särskilt distributionsstöd
            för utdelning av dagstidningar på lördagar i glesbygd har inrättats.
            Det är för övrigt ett stöd som jag var med om att initiera för
            ett par år sedan genom ett brev från Jämtlandstidningarna till
            regeringen.
          </note>
          <note>
            Problemet är att stödet inte räcker långt ens för att kompensera
            de prishöjningar Posten nu har aviserat.
          </note>
          <note>
            Storstadstidningarna har sedan tidigare differentierat sina priser
            mellan utgivningsorten och övriga landet. I praktiken är man på
            väg att överge norra
          </note>
          <note>
            Sverige. Detta ökar kostnaderna för de regionala tidningarna.
            Det blir färre som ska dela på kostnaderna för distributionen.
            Nu överväger därför även de regionala dagstidningarna på en del
            håll i landet att differentiera sina abonnemangspriser. Det blir
            dyrare att abonnera i glesbygd.
          </note>
          <note>
            Träder Postens höga prishöjningar i kraft kan vi räkna med att
            det blir dyrare att prenumerera - abonnera - om man bor i ett
            glesbebyggt område. Konsekvensen av en prisdifferentiering blir
            att alltfler människor inte längre anser sig ha råd med att abonnera
            på en tidning. Det blir ännu färre tidningar att distribuera i
            de glesare delarna av landet. Varje exemplar blir ännu dyrare
            för tidningsföretagen. Vi är inne i en ond cirkel som snabbt riskerar
            att göra delar av landet tidningslösa.
          </note>
          <note>
            Allra hårdast drabbas nog endagstidningarna, som är helt beroende
            av Postens distribution. De tidningarna har mycket små marginaler,
            och en prishöjning i den nu aktuella storleksordningen är ett
            direkt hot mot deras existens.
          </note>
          <note>
            Jag hoppas att kulturministern och regeringen agerar, visar kraft,
            så att människor även i glesbygd ska kunna läsa sin tidning på
            samma villkor som människor på utgivningsorten i städerna. Därför
            blir jag lite fundersam när kulturministern säger att man ska
            kunna läsa sin tidning på likvärdiga villkor i så gott som hela
            landet. Är det en glidning som säger att inte hela landet har
            denna rätt?
          </note>
          <note>
            Hursomhelst: Det här handlar om en viktig samhällsfråga. Det
            handlar om demokrati och rättvisa.
          </note>
          <note>
            Det är bråttom att vidta åtgärder.
          </note>
          <note>
            Anf. 3 Kulturminister MARITA ULVS-
          </note>
          <note>
            KOG (s):
          </note>
          <note>
            Herr talman! Generellt är det styrelse och ledning i de statliga
            bolagen som fattar beslut om villkoren för bland annat service
            och priser när de ansvarar för ett bolags ekonomi. Så ska det
            vara även fortsättningsvis.
          </note>
          <note>
            När det gäller Posten finns det för närvarande inga prisregleringar
            förutom för det enstaka frimärkta brevet. Det innebär naturligtvis
            att det kan, som i detta fall, bli målkonflikter när det gäller
            regeringens politik på olika områden. Det är också anledningen
            till att vi inom Regeringskansliet för diskussioner om denna målkonflikt.
            Vi är vana att hantera den typen av målkonflikter, och i många
            fall lyckas vi också finna lämpliga vägar ut ur konflikter, eller
            kompromisser, som i alla fall mildrar problemen.
          </note>
          <note>
            Jag är inte i dag beredd att gå in på vilken typ av diskussioner
            som förs, men personligen tror jag att det är mycket viktigt att
            börja med att titta på hur postdistributionen fungerar. Kompletterande
            stödsystem, av det slag som vi nu har fört in i presstödssystemet,
            är av betydelse och av vikt. Jag tror att det kommer att vara
            ett viktigt tillskott när Presstödsnämnden nu under 2003 kan fördela
            de pengar som fanns redan 2002 för att kompensera för postdistribuerade
            tidningar.
          </note>
          <note>
            Jag tror inte att det är långsiktigt hållbart att vi hela tiden
            tillför nya medel till presstödssystemet för att klara distributionen.
            Det måste till andra typer av diskussioner, och det är dem som
            vi nu för i Kulturdepartementet och naturligtvis med Näringsdepartementet.
          </note>
          <note>
            Jag är övertygad om att vi, med den samsyn som jag och Håkan
            Larsson har och med våra gemensamma erfarenheter av att vara chefer
            på tidningar som lever med denna vardag, tillsammans kommer att
            kunna arbeta konstruktivt för att finna lösningar.
          </note>
          <note>
            Självfallet ska man kunna läsa sin egen dagstidning i hela landet
            - i så gott som hela landet, som det är i dag, till exempel att
            en prenumerant på en tidning i
          </note>
          <note>
            Kiruna ibland kan få vänta lite längre än en prenumerant på en
            tidning i Luleå.
          </note>
          <note type="speaker">
            Anf. 4 HÅKAN LARSSON (c):
          </note>
          <note>
            Herr talman! Jag tackar så mycket. Jag förstår fuller väl att
            det är en målkonflikt mellan att driva ett företag, där styrelse
            och ledning ansvarar, och att ha ett samhälleligt ansvar att se
            till att hela landet får del av tidningar.
          </note>
          <note>
            Det viktiga är att det händer någonting snabbt.
          </note>
          <note>
            Om ingenting händer nu och den här prishöjningen, som är väldigt
            kraftig, träder i kraft kommer det att få stora konsekvenser ute
            i landet. Man kommer att differentiera abonnemangspriserna beroende
            på var abonnenter bor inom spridningsområdet, och man kommer kanske
            på en del håll att överväga att betala abonnenter för att sluta
            abonnera - det finns till och med sådana diskussioner. Det vore
            väldigt allvarligt.
          </note>
          <note>
            Jag hoppas att de här kontakterna och diskussionerna i Regeringskansliet
            mellan Kulturdepartementet och Näringsdepartementet leder fram
            till något konkret, så att vi kan undanröja risken för att stora
            delar av landet blir utan tidningar.
          </note>
          <note>
            Anf. 5 Kulturminister MARITA ULVS-
          </note>
          <note>
            KOG (s):
          </note>
          <note>
            Herr talman! Jag är väl medveten om hur tidtabellen ser ut. Jag
            hoppas naturligtvis också att tidningsutgivarna själva kan vara
            med och bidra till att vi finner bra lösningar. Det finns en diskussion
            i vilken man kan innefatta inte bara de postdistribuerade delarna
            av en upplaga, utan kanske också den del av upplagan som tidningsföretagen
            själva distribuerar, till exempel via Tidningstjänst. Där kan
            man sätta ett litet frågetecken för att så få fådagarstidningar
            har valt att utnyttja den nya möjligheten till samdistribution
            som de gavs för en tid sedan.
          </note>
          <note>
            Det finns ett antal mycket konkreta frågor som vi bör borra djupare
            i, men grundfrågan och grundproblemet finns där. Där har Håkan
            Larsson och jag samma syn, och jag ser fram mot att fortsätta
            att samarbeta för att vi så snart som möjligt ska kunna förbättra
            situationen.
          </note>
          <note type="speaker">
            Anf. 6 HÅKAN LARSSON (c):
          </note>
          <note>
            Herr talman! På det här området finns det all anledning att se
            till att alla goda krafter samarbetar, så att vi inte får en situation
            där de här problemen uppstår.
          </note>
          <note>
            Jag hoppas också att man kan hitta former för samarbete mellan
            olika typer av tidningsdistribution och på det viset effektivisera
            och förbilliga. Men jag tycker ändå att Posten som statligt företag
            också måste ha ett regionalpolitiskt ansvar och väga in det i
            sina bedömningar. Jag hoppas att det kommer ett bra slutresultat
            så småningom. Tack så mycket.
          </note>
          <note>
            Överläggningen var härmed avslutad.
          </note>
          <note>
            12 § Svar på interpellation 2002/03:82 om proffsboxning
          </note>
          <note type="speaker">
            Anf. 7 Statsrådet MONA SAHLIN (s):
          </note>
          <note>
            Herr talman! Birgitta Sellén har frågat mig vilka åtgärder jag
            kommer att vidta för att minska skaderisken och om jag är beredd
            att ta initiativ till en översyn av reglerna, om professionell
            boxning blir tillåten i Sverige.
          </note>
          <note>
            Under de senaste decennierna har många olika kampidrotter med
            i första hand asiatiskt ursprung introducerats i vårt land. Gemensamt
            för många av dessa nya idrotter är att de i likhet med boxning
            erbjuder en allsidig träning för både kvinnor och män samt ger
            många unga människor en möjlighet till social samvaro och erfarenhet
            av föreningsliv.
          </note>
          <note>
            Den utredning som riksdagen fattat beslut om och som regeringen
            tillsatt ska arbeta förutsättningslöst och omfatta såväl professionell
            boxning som övriga kampidrotter. De medicinska aspekterna betonas,
            men även idrotternas sociala funktion och möjligheter att bidra
            till ökad integration i samhället ska övervägas. I uppdraget ingår
            även att se över lagen
          </note>
          <note>
            (1969:612) om förbud mot professionell boxning och bedöma om
            den fyller sitt syfte eller om dess inriktning och omfattning
            bör förändras i något avseende.
          </note>
          <note>
            Även frågan om det över huvud taget finns behov av ett fortsatt
            förbud mot professionell boxning ska analyseras. Utredaren ska
            redovisa sitt uppdrag senast den 15 mars 2003.
          </note>
          <note>
            Därefter krävs det att utredarens förslag på sedvanligt sätt
            bereds med berörda myndigheter, idrottsorganisationer och övriga
            intressenter innan det kan bli aktuellt för regeringen att återkomma
            till riksdagen med eventuella förslag.
          </note>
          <note>
            Jag tycker att det är värdefullt att alla kampidrotter nu kartläggs
            och analyseras. Det ska bli intressant att se vad utredaren kommer
            fram till och vad en fortsatt beredning av frågan kan ge. I avvaktan
            på detta avser jag inte nu att ta initiativ till några sådana
            åtgärder avseende professionell boxning som Birgitta
          </note>
          <note>
            Sellén tar upp i sin interpellation.
          </note>
          <note type="speaker">
            Anf. 8 BIRGITTA SELLÉN (c):
          </note>
          <note>
            Herr talman! Tack för svaret.
          </note>
          <note>
            Anledningen till min interpellation är att idrottsministern i
            november 2002 initierade en debatt om proffsboxningens framtid
            i Sverige. Idrottsministern sade bland annat att "det förbud som
            vi har är ett mycket gammalt förbud, som är förlegat i många delar.
            Det har faktiskt hänt en del sedan 60-talet."
          </note>
          <note>
            Så långt håller jag med ministern. När dagens proffsboxningsförbud
            togs 1969 var ett av argumenten "osunda ekonomiska intressen".
            Det ställer ingen av oss upp på i dag, för det har förändrats
            oerhört. De argumenten är inte hållbara.
          </note>
          <note>
            Idrottsministern sade vidare: Jag hoppas att utredningen kommer
            fram till slutsatsen att proffsboxning ska tillåtas i Sverige.
          </note>
          <note>
            Hur kan Mona Sahlin gå ut och säga så när utredningen arbetar
            för fullt och ska lämna sitt svar i mars
          </note>
          <note>
            2003? Förmodligen har ministern fått kalla fötter nu, för det
            svar som jag har fått är väldigt svepande och intetsägande. Det
            är nästan på gränsen till löjligt. Om jag ändå ska försöka tänka
            på någonting positivt när jag läser och hör svaret så är det att
            Mona Sahlin äntligen har insett att man som ansvarig minister
            inte kan gå ut och säga saker som kan påverka utredningen innan
            den är klar. Men i går på idrottsgalan var vi många som med egna
            öron hörde en fråga från scenen: Hur ställer sig Mona Sahlin till
            proffsboxning?
          </note>
          <note>
            Mona Sahlin svarade: Jag är positiv till det. Hur tänker ministern
            egentligen?
          </note>
          <note>
            Beträffande utredningen tycker jag att det är märkligt att så
            mycket av innehållet läcker ut trots att det är ett par månader
            kvar innan den ska överlämnas till regeringen. Vad kan det bero
            på? Jag vet i och för sig inte om det som läcker ut är sant.
          </note>
          <note>
            I Centerpartiet har vi haft en träff med en representant från
            boxningsförbundet, eftersom vi ville få mer information. Ett argument
            som då framhölls var att boxningen är väldigt bra för invandrarungdomar.
          </note>
          <note>
            De lär dras till boxningen, och därför är den sporten det bästa
            som har hänt de invandrarungdomar som har börjat boxas. Jag skrev
            ned det som sades, och representanten sade: Det är det bästa som
            har hänt för unga killar i farozonen.
          </note>
          <note>
            Ministerns tankegångar i svaret när det gäller boxning leder
            också lite grann åt det hållet. Hon säger att boxning erbjuder
            en allsidig träning, ger en möjlighet till social samvaro och
            erfarenhet av föreningsliv. Det argumentet ställer jag upp på,
            men det kan gälla för i princip vilken sport som helst.
          </note>
          <note>
            Det oroar mig att man säger att boxningen är bra för invandrarungdomarna.
            Det är så lätt att det ger fel signaler. Det finns exempel på
            signaler som känns fel för mig. Det är ohälsosamt med hårda slag
            mot huvudet, för det kan ge allvarliga skador. Detta ger signaler
            om att det är tillåtet att slå andra för att knocka dem. Om man
            får knocka någon i boxningsringen får man kanske göra det ute
            på gatan också. Och man får poäng för att slå ned en annan människa.
          </note>
          <note>
            Jag undrar om Mona Sahlin vet vad som händer när man får ett
            knytnävsslag i huvudet? Jo, hjärnan skvalpar runt därinne som
            äggulan i ett ägg, och syretillförseln kan påverkas, vilket kan
            leda till väldigt allvarliga skador. Vid läkarundersökningar av
            idrottare som håller på med amatörboxning, fotboll och friidrott
            har man inte kunnat påvisa några kroniska hjärnskador, medan man
            i den så kallade högmatchgruppen har hittat skador som har lett
            till minnesluckor, sluddrigt tal och nedsatt hörsel. Och det har
            varit akuta skador som gör att blodkärl i hjärnan kan brista.
            Dessutom förekommer faktiskt dödsfall. Under de senaste fem åren
            har fem dött i Europa.
          </note>
          <note type="speaker">
            Anf. 9 KENTH HÖGSTRÖM (s):
          </note>
          <note>
            Herr talman! Den här interpellationsdebatten har föranletts av
            Birgitta Selléns fråga till idrottsministern om den utredning
            vars konsekvenser vi ännu inte känner till men handlar egentligen
            om de uttalanden som Mona Sahlin har gjort. Jag hälsar med tillfredsställelse
            att den har kommit till stånd därför att vi bör ha en generaldiskussion
            om boxning och proffsboxningsförbudet, det 33 år gamla förbudet,
            vid något tillfälle i den här kammaren. Man hade naturligtvis
            kunnat tänka sig att vi hade väntat till efter det att utredningen
            hade lagts fram, men vi får ju anledning att återkomma då.
          </note>
          <note>
            Jag vill bland annat säga här i dag att vi är ett antal parlamentariker
            från samtliga partier som kommer att ta initiativ till en stor
            hearing kring utredningen när utredningen väl anländer till ministerns
            bord. Det blir antagligen den 18 eller 19 mars; vi får se när
            den kommer.
          </note>
          <note>
            Herr talman! Jag har roat mig med att ta fram propositionen och
            kammardebattprotokollet från maj månad 1969 - utredningstjänsten
            här i riksdagen har varit mig behjälplig. Här har jag propositionen,
            undertecknad Herman Kling, dåvarande justitieminister.
          </note>
          <note>
            Det står: under hans majestäts min allernådigaste konungs och
            herres frånvaro. Det vill säga att prins
          </note>
          <note>
            Bertil tog emot denna.
          </note>
          <note>
            I den här propositionen anges ett antal skäl. Jag ska nämna några.
          </note>
          <note>
            Ett skäl till att man införde boxningsförbudet var att man i
            Nordiska rådet hade kommit överens om att ge den medicinska aspekten
            större tonvikt än någon annan av aspekterna. I Nordiska rådet
            hade man kommit överens om att man samfällt skulle genomföra detta
            förbud, eftersom Island redan 1956 hade intagit den positionen
            för all boxning, men det var bara Norge som följde rådets rekommendation,
            inte
          </note>
          <note>
            Danmark och inte Finland och inte resten av de västeuropeiska
            staterna. Jag ska säga att inte något land i vår kulturkrets gjorde
            det, frånsett Nordkorea och
          </note>
          <note>
            Kuba, hur man nu ska tolka det.
          </note>
          <note>
            En annan aspekt som angavs vid den här tidpunkten var att man
            skulle minska den förråande inverkan som boxningen hade på ungdomen.
            Det var ju på den tiden då vi hade en monopoliserad television,
            en kanal. Vi såg inte mycket annat än det vi bjöds på där, och
            den förråande inverkan har ju ökat högst dramatiskt med fler TV-kanaler,
            dock inte till följd av boxning, utan snarare till följd av actionfilmer
            och annat.
          </note>
          <note>
            En tredje aspekt som angavs som skäl var att detta skulle göra
            det möjligt för våra unga amatörboxare att sluta i tid, det vill
            säga att de inte skulle behöva gå in i en professionell ring.
            Vi hade på den tiden fyra registrerade professionella boxare.
            I dag har vi 24, vill jag minnas. Det vill säga att antalet registrerade
            professionella boxare har ökat många gånger om, men de tvingas
            alltså fara till andra länder för att utöva sin sport, till Danmark,
            till Finland, till Tyskland, till Nederländerna, till England
            och till USA. I
          </note>
          <note>
            dag klockan 13, alltså för en timme sedan, kungjordes att Paolo
            Robertos nästa match i professionell ring ska gå i Helsingfors
            där också finländska, norska och danska boxare ska utöva sin sport.
          </note>
          <note>
            Då frågar jag mig: Vad är det för skäl till att Sverige fortfarande
            envisas med att inta denna enkelspåriga position? Det måste finnas
            några starka skäl.
          </note>
          <note>
            Därför är jag väldigt nyfiken på Britt Sohlbergs utredning, vad
            man kommer fram till. Innan dess går det väl inte att ha mycket
            mer säkra åsikter än de principiellt deklarerade.
          </note>
          <note type="speaker">
            Anf. 10 GUNNAR AXÉN (m):
          </note>
          <note>
            Herr talman! Jag kan till fullo instämma i vad
          </note>
          <note>
            Kenth Högström sade i det föregående inlägget. Det är positiva
            signaler som kommer från utredningen om att den professionella
            boxningen nu äntligen på nytt kan bli tillåten även i Sverige.
            Det är orimligt att det ska vara tillåtet med amatörboxning i
            Sverige - och alla andra sporter där skaderisken är markant större
            -
          </note>
          <note>
            samtidigt som den professionella boxningen är förbjuden.
          </note>
          <note>
            Sverige är ju, som Kenth Högström också nämnde, unikt såtillvida
            att vi tillsammans med fyra andra länder i världen, däribland
            Nordkorea och Kuba, förbjuder den professionella boxningen. Vi
            har nu möjlighet att få till stånd professionell boxning i Sverige
            med ett bra och sunt regelverk som kan skydda mot till exempel
            osunda ekonomiska intressen som kan förekomma tillsammans med
            den här sporten liksom tillsammans med andra sporter.
          </note>
          <note>
            Birgitta Sellén oroar sig i sin interpellation över skaderiskerna
            inom den professionella boxningen men verkar inte ha ägnat en
            tanke åt alla de andra sporter som är tillåtna där skaderiskerna
            är markant större. Hästsporten lär vara den sport där skaderisken
            är den absolut största. Jag tror inte att interpellanten är beredd
            att föreslå ett förbud mot den sporten, men det skulle vara intressant
            att höra hennes syn på den saken.
          </note>
          <note>
            En rimlig utgångspunkt för egentligen alla typer av sporter eller
            fritidsaktiviteter borde vara att de som frivilligt väljer att
            ägna sig åt dem också själva har att bedöma och ta ansvar för
            de risker som kan uppstå när de utövar sporterna. Jag undrar om
            statsrådet
          </note>
          <note>
            Sahlin är beredd att hålla med om att det är en rimlig principiell
            ståndpunkt att den som väljer att utöva en sport också själv har
            att bedöma de risker som sporten medför.
          </note>
          <note>
            Herr talman! Jag ber att få upprepa min fråga till
          </note>
          <note>
            Mona Sahlin om hon anser att det är en rimlig principiell utgångspunkt
            att den som deltar i en sport själv har att avgöra ifall han eller
            hon är beredd att utsätta sig för de risker som denna sport kan
            tänkas medföra.
          </note>
          <note>
            I övrigt ser vi moderater fram emot ett positivt besked och ett
            förslag från regeringen att den professionella boxningen tillsammans
            med ett rimligt regelverk kan bli tillåten i Sverige på nytt.
          </note>
          <note type="speaker">
            Anf. 11 PETER PEDERSEN (v):
          </note>
          <note>
            Herr talman! Även jag tycker att det är glädjande att vi får
            den här diskussionen och att det är så många här som vill delta
            i debatten om boxningen i Sverige.
          </note>
          <note>
            Det är många som är intresserade men som verkar skämmas. Jag
            tycker att Mona Sahlin ska ha all heder av att hon kan säga att
            hon tycker att det på många sätt verkar vara en bra sport. Hon
            tar också upp direktiven om att man ska lyfta fram sociala effekter
            av sporten, integrationsproblematik och så vidare som man kan
            komma till rätta med. I går på idrottsgalan fick en person som
            kallades Dallas pris för att han gjort stora insatser inom boxningssporten
            med ungdomar i Rosengård.
          </note>
          <note>
            Statsminister Göran Persson säger att han tycker om att se på
            boxning på TV, men han skäms av någon outgrundlig anledning lite
            grann för det. Jag hoppas att han kan sluta skämmas. Alf Svensson
            gillar också sporten. Det vet vi.
          </note>
          <note>
            Jag har en fråga till Birgitta Sellén och till statsrådet Mona
            Sahlin. Vi ska ta skaderiskerna på stort allvar. Boxningssporten
            var förbjuden i Sverige på
          </note>
          <note>
            20-talet. Det var ungefär samma diskussion då som nu. Man diskuterade
            det moraliska eller ickemoraliska i att slå på varandra. Jag brukar
            ställa en fråga till alla som inte gillar proffsboxning - samma
            personer kan i ett annat sammanhang säga att amatörboxning är
            en jättebra sport.
          </note>
          <note>
            Jag har sett väldigt många boxningsmatcher, både i verkligheten
            och på TV. Förutom detta med huvudskyddet och tröjan på och att
            ronderna är lite olika långa och olika till antalet är det samma
            idrott. Det går ut på samma sak: Det finns en viss träffyta där
            man får slå, och då får man poäng. Jag skulle vilja hävda att
            amatörboxningen är ännu mer slaginriktad än vad proffsboxningen
            är. På stora mästerskap sitter domarna med en dator och trycker
            på knappen om de ser en träff. Är det då tillräckligt många domare
            som trycker på knappen inom loppet av en sekund - tror jag det
            är - så får den som har träffat en poäng.
          </note>
          <note>
            Jag har förståelse för dem på Island som säger att de inte vill
            ha sporten och vill förbjuda den helt och hållet. Men i Sverige
            är det för alla andra idrotter numera fullt acceptabelt att ägna
            sig åt dem både på amatörnivå och som professionell. Det enda
            undantag som jag känner till är just boxningssporten. Då blir
            frågan: Varför är det så förkastligt att tjäna pengar på en idrott
            som är bra om man är amatör? Jag vill gärna ha ett svar på denna
            fråga.
          </note>
          <note>
            Om vi kan förbjuda boxningssporten i Sverige, vilket vi har gjort,
            kan vi också självklart tillåta proffsboxningen under väldigt
            hårda regler. Jag vet inte om det som nu sägs ha läckt ut bara
            är spekulationer. Om man i princip föreslår ett förbud på kampsportsnivå
            men har en tillståndsgivning där man med ett tydligt regelverk
            ger möjlighet till några att arrangera denna typ av galor, tycker
            jag att det verkar vara ett mycket klokt beslut.
          </note>
          <note>
            Man kan i sammanhanget nämna att det är förbjudet att spela i
            Sverige, men det gör vi för ungefär
          </note>
          <note>
            32 miljarder kronor. Vem som helst får inte anordna spel och
            inte under vilka förutsättningar som helst, utan det finns ett
            tydligt regelverk.
          </note>
          <note>
            Det finns en massa olika åtgärder som man kan vidta för att förbättra
            säkerheten hos boxarna, precis som man ska göra i alla andra idrotter.
            En boxning där man inte får slå på varandra är ungefär som störtlopp
            på längden, höjdhopp utan ribba, backhoppning utan backe, hockey
            med lös puck och så vidare.
          </note>
          <note>
            Det blir en annan idrott. Det måste man beakta. Utan att man
            tar bort själva grundidén med idrotten kan man jobba jättemycket
            med att förebygga för att få en säkrare idrott. Jag vill hävda
            att boxningssporten, oavsett om den är på amatör- eller proffsnivå,
            är ett föredöme jämfört med många andra idrotter om man tittar
            på läkarundersökningarnas frekvens, avstängningar och så vidare.
            Det är en helt annan diskussion än att säga att vi ska förbjuda.
            Frågan är varför denna uppdelning på amatör och proffs finns just
            när det gäller boxningssporten och inte någon annan idrott.
          </note>
          <note type="speaker">
            Anf. 12 LENNART KOLLMATS (fp):
          </note>
          <note>
            Herr talman! Det är nyttigt med debatter ibland.
          </note>
          <note>
            Man lär sig mycket. Jag har aldrig tidigare varit med om att
            det är interpellanten som åker dit på en massa attacker. Jag tänker
            inte komma med någon sådan.
          </note>
          <note>
            Jag tycker det är bra att Birgitta Sellén har ställt denna interpellation
            när debatten ändå kom i gång genom ministerns för mig något överraskande
            uttalande. Hon visste väl då, eller borde åtminstone ha vetat,
            att en utredning arbetade med frågan. Uttalandet fick ordentlig
            uppmärksamhet i medierna, och det var väl det som var meningen.
          </note>
          <note>
            Birgitta har citerat en del av vad jag har läst i pressklippen
            och Mona Sahlin sagt om sin förhoppning att utredningen kom fram
            till slutsatsen att proffsboxningen skulle tillåtas i Sverige.
            Mona Sahlin säger att hon kommer att arbeta för att det ska komma
            ett förslag till riksdagen.
          </note>
          <note>
            Det är ett kontroversiellt ämne. Det ser vi av denna debatt.
            Jag har funderat ganska mycket på detta och undrat inom mig var
            logik och känslor finns. Det anknyter ganska mycket till det som
            Peter Pedersen tar upp. Jag vill motivera mitt ställningstagande
            med följande.
          </note>
          <note>
            Herr talman! Vi har som väl är accepterat att idrottsutövare
            kan tjäna pengar på sin sport, det vill säga vara professionella.
            Det är längesedan dubbelmoralen försvann. Vi har tidigare haft
            debatter i frågan, Kenth Högström. Vi har haft stora debatter
            om proffsboxning i samband med kulturutskottsdebatter.
          </note>
          <note>
            Det hade varit bra om du varit med, och jag undrar om du inte
            har varit det - jo, jag hade för mig det. Jag har hela tiden accepterat
            den så kallade amatörboxningen. Jag tror att det är just de två
            begreppen amatör- respektive proffsboxning som har rört till tänkandet
            en hel del.
          </note>
          <note>
            Tre skäl för att förbudet infördes har redovisats:
          </note>
          <note>
            Proffsboxning är förråande för publiken. Det finns för mycket
            skumraskekonomi i det hela. Det finns också medicinska skäl mot
            proffsboxningen. För min del har det hela tiden varit den medicinska
            aspekten som har gjort att jag varit negativ. Det är avgörande,
            och också att höjden av framgång i denna sport är att slå motståndaren
            ur stridbart skick ända till kortare eller längre medvetslöshet.
          </note>
          <note>
            Idrotter utvecklas hela tiden. Vi som är idrottsintresserade
            och kalenderbitare vet att rekord satta för
          </note>
          <note>
            33 år sedan i till exempel friidrott i väldigt liten utsträckning
            står sig i dag. Man hoppar längre och högre, springer fortare
            och kastar längre. Det beror i viss mån på bättre material och
            banor men också på bättre träningsmetoder. Jag utgår ifrån att
            man också har lärt sig slå hårdare genom träningsmetoder. Det
            stärker mina funderingar kring den medicinska aspekten. Jag tror
            inte att huvudet och skallbenet har blivit starkare på 33 år.
            En sådan utveckling har inte skett.
          </note>
          <note>
            Det finns andra kampsporter som handlar om så kallad fullkontakt
            - tror jag det heter. Jag hoppas att även dessa får krav på sig
            om skydd så att skador minimeras eller att man rentav förbjuder
            alla slag mot huvudet. Ministern skriver i sitt svar att det ska
            bli intressant att se vad utredaren kommer fram till. Jag skulle
            ändå vilja höra om ministern anser att det inte finns några avigsidor
            med sporter som går ut på att man skadar varandra.
          </note>
          <note>
            Det finns andra sporter med skaderisker. Ridsport har nämnts,
            och vi vet hur det kan se ut på hockeyplaner. I hockeyn i alla
            fall beivras det ju som regelbrott när man slår på varandra. Det
            tycker jag är en helt annan sak än det sammanhang där det handlar
            om att verkligen träffa varandra. Peter Pedersen säger lite lätt
            att det är olika långa ronder. Mig veterligen handlar det i amatörboxningen
            om tre ronder à tre minuter medan det i proffsboxningen handlar
            om upp till 12-15 ronder, men ronderna är väl i sig lika långa.
          </note>
          <note>
            Det är väl också så att man har tjockare handskar i den så kallade
            amatörboxningen, åtminstone har detta sagts mig.
          </note>
          <note type="speaker">
            Anf. 13 KENT OLSSON (m):
          </note>
          <note>
            Herr talman! Jag medger att detta är en lite underlig debatt.
            Vi som ställer oss upp tycker i stort sett att statsrådet har
            svarat bra medan interpellanten och även Lennart Kollmats för
            en debatt emot.
          </note>
          <note>
            Låt mig börja med Lennart Kollmats. All idrott utvecklas. Man
            har brantare backar när man åker störtlopp. Det blir farligare
            och farligare att åka störtlopp. Man har högre backar där man
            hoppar allt längre. Man flyger till på köpet i dag i backhoppning.
          </note>
          <note>
            Man hoppar snart uppemot 200 meter.
          </note>
          <note>
            Vi kan ta ett annat exempel. Det är höga berg som bergsklättrare
            vill komma upp på. Det är farliga berg.
          </note>
          <note>
            Ju farligare berg, desto större är människans lust att bestiga
            dem. Det finns en kittlande spänning bland många utövare, och
            hit hör boxare.
          </note>
          <note>
            Men, som sagts här tidigare, inte är det tal om att vi ska förbjuda
            bergsklättring. Inte är det tal om att vi ska förbjuda backhoppning.
            Inte är det tal om att vi ska förbjuda störtlopp eller den flygande
            kilometern.
          </note>
          <note>
            Men när det gäller boxning har man ett helt annat synsätt på
            detta.
          </note>
          <note>
            Vi kan konstatera ett antal saker. För det första finns proffsboxning.
            För det andra har vi svenska boxare som boxas utomlands. Vi noterade
            för en stund sedan att dessa har ökat från 4 till 24. För det
            tredje ser vi proffsboxning på TV. Vi ser det ofta.
          </note>
          <note>
            Den grupp som vi säger oss vilja skydda, nämligen ungdomar, ser
            väldigt ofta på proffsboxning på TV.
          </note>
          <note>
            Slutligen har som sagt även andra idrotter i vissa fall effekter
            med dödlig utgång. Vi har sett exempel i ishockey där puckar kommit
            på struphuvudet. Vi har sett exempel i störtlopp där folk flugit
            rakt ut. Men inte funderar vi på att förbjuda de här idrotterna
            för det.
          </note>
          <note>
            En annan sak som jag tycker är viktig och som också statsrådet
            tog upp är integrationen. Vi som var på idrottsgalan i går kunde
            konstatera att en av de människor som gjort oerhört mycket för
            den idrottsliga integrationen nere i Rosengård hade boxning som
            exempel.
          </note>
          <note>
            Är det nu så att man vill förbjuda proffsboxning tycker jag att
            man också ska förbjuda amatörboxning.
          </note>
          <note>
            Bägge sorterna går faktiskt ut på att ta poäng genom att pricka
            olika delar av människans kropp. Då tycker jag att man vore konsekvent.
            Likaledes skulle man förbjuda andra typer av kampsporter som jag
            i många fall tycker är ännu värre. Kickboxning och sådant som
            man ser på TV är i så fall på en nivå som är väsentligt värre.
            Men det kan man titta på. Gladiatorerna på TV sitter många och
            ser på med viss behållning. Där har man också våld i ganska stor
            omfattning.
          </note>
          <note>
            Jag ser som sagt fram emot den här utredningen.
          </note>
          <note>
            Den situation som vi hade för över 30 år sedan har förändrats
            väldigt mycket. Än så länge vet vi inte vad förslaget blir, men
            vi är många som tycker att vi i
          </note>
          <note>
            Sverige bör leva på samma sätt som man gör i andra länder. Framför
            allt undrar vi varför man ska tillåta detta utomlands. Det är
            den svenska moralen: Låt dem boxas i Finland. Låt dem boxas i
            Danmark. Det gör väl inget, bara vi förbjuder det. Då borde vi
            ta konsekvensen och förbjuda all typ av proffsboxning för svenska
            medborgare. Då har vi lagt fram ett rejält och tufft förslag.
            Vi kan inte bara säga: Låt dem göra det i andra länder. Det får
            finnas en viss konsekvens.
          </note>
          <note>
            Jag ser som sagt fram emot att det här förslaget ska bli positivt.
          </note>
          <note type="speaker">
            Anf. 14 LARS WEGENDAL (s):
          </note>
          <note>
            Herr talman! Ibland blir jag lite förvånad över när vi tar debatter
            i den här kammaren. Att interpellanten har ställt en fråga till
            idrottsministern i det här fallet kan naturligtvis vara befogat
            utifrån de uttalanden som idrottsministern gjorde i samband med
            den här galan på Åland. Men de frågor som ställs i interpellationen
            har karaktären av att interpellanten tror att det kommer att bli
            tillåtet med professionell boxning i landet.
          </note>
          <note>
            Jag tror och hoppas att interpellanten har fel i det avseendet.
            Tittar man på de omröstningsresultat vi haft i den här kammaren,
            för vi har faktiskt haft sådana omröstningar under den förra mandatperioden,
            ser man att det har varit en överväldigande majoritet för att
            inte tillåta professionell boxning i det här landet.
          </note>
          <note>
            Den här debatten är också lite märklig när vi allihop vet att
            det pågår en utredning. Ett utredningsförslag ska läggas fram
            den 15 mars och sedan naturligtvis remissbehandlas. Därefter kommer
            det eventuellt ett förslag från regeringen som ska debatteras
            och diskuteras här i kammaren, och så ska vi fatta beslut i vanlig
            ordning. Precis det här har idrottsministern också angivit i sitt
            interpellationssvar.
          </note>
          <note>
            Orsaken till det tillkännagivande som kulturutskottet föreslog
            kammaren för ungefär ett år sedan var egentligen inte primärt
            att sätta proffsboxningen och det förbudet under luppen. Primärt
            var det att få en översyn av lagstiftningen då vi konstaterade
            att denna är gammalmodig och inte håller i dag, av skäl som några
            av debattörerna här har tagit upp. Vi kan se professionella boxningsmatcher
            på TV i hur många kanaler som helst. När det gäller detta med
            ekonomin hade man på den tiden en väldig strid mellan professionell
            idrott och amatöridrott, och då var det ett av argumenten för
            att införa förbudet. Det fanns nämligen också en diskussion om
            att det just inom den professionella boxningen fanns en mängd
            icke vita pengar. Nu vet vi att det finns vita pengar i alla sporter,
            och då är inte detta något argument för att bibehålla lagstiftningen.
          </note>
          <note>
            Däremot, och det är egentligen det viktiga med det tillkännagivande
            som vi gjorde härifrån riksdagen, har det kommit in en mängd olika
            kampsporter i det här landet, kampsporter som har grepp och slag
            som är minst lika allvarliga som de slag som finns inom den professionella
            boxningen. Det var i det sammanhanget vi sade att det vore orimligt
            att lämna den professionella boxningen utanför när vi har en otidsenlig
            lagstiftning och sporter som är minst lika allvarliga men som
            inte faller inom lagstiftningen för professionell boxning utan
            får angripas med andra lagstiftningar som misshandelslag och liknande.
            Därför kom vi med förslaget till kammaren om ett tillkännagivande.
          </note>
          <note>
            När vi nu har en situation där en utredning kommer som ska remissbehandlas
            tycker jag för min del att vi ska nöja oss med detta i dagsläget
            och inte ta en regelrätt boxningsdebatt, såsom ett antal av debattörerna
            här gör. Jag tycker inte att det är rimligt, helt enkelt, med
            de tidsgränser och liknande som vi har.
          </note>
          <note>
            Jag tycker också att det är rimligt att vi håller isär den professionella
            boxningen med det regelsystem som finns där och amatörboxningen.
          </note>
          <note type="speaker">
            Anf. 15 GUNNAR NORDMARK (fp):
          </note>
          <note>
            Herr talman! När vi diskuterar proffsboxning verkar det lite
            grann som om vi diskuterar två olika saker. En är huruvida det
            ska vara tillåtet att ta emot pengar när man boxas med de regler
            som för närvarande råder inom det vi kallar för amatörboxning,
            det vi har i internationella mästerskap, olympiska spel och så
            vidare. Där tror jag inte att någon av oss tycker att detta är
            fel. Men när gemene man diskuterar proffsboxning menar man inte:
            Får jag ta emot pengar om jag går en match med tre ronder om två
            minuter med det regelverk och de skydd som finns för boxarna där?
            I stället tror jag att man avser matcher som är upp till tolv
            ronder långa, där det är förbjudet att använda huvudskydd och
            så vidare. Det handlar om matcher där den som boxas löper en påtagligt
            mycket större risk att bli skadad. Det handlar om ett regelverk
            som inte alls i samma utsträckning tar hänsyn till att den enskilde
            boxaren inte ska bli skadad.
          </note>
          <note>
            Om vi tittar på det som vi i dag kallar för proffsboxning ser
            vi att ungefär 25 % av matcherna slutar med knockout och upp till
            50 % med det som vi kallar för teknisk knockout. Då är man inte
            medvetslös men försatt i ett sådant tillstånd att man över huvud
            taget inte längre klarar av att försvara sig eller fortsätta matchen.
          </note>
          <note>
            När det gäller det vi kallar amatörboxning talar vi om siffror
            kring någon procent för matcher som slutar med en regelrätt knockout.
          </note>
          <note>
            Det är ungefär som om vi skulle föra en diskussion om att vi
            har amatörfäktning och professionell fäktning. I amatörfäktning
            har man en kula på sin värja eller sabel, medan man i den professionella
            fäktningen slåss med blanka vapen och med mindre skydd.
          </note>
          <note>
            Om någon föreslog detta tror jag att man skulle tycka att professionell
            fäktning var en märklig form av idrott.
          </note>
          <note>
            Jag har ingenting emot att man tillåter boxare att i
          </note>
          <note>
            Sverige ta betalt för att boxas enligt de regler som gäller i
            olympiska spel och så vidare. Men om det med proffsboxning menas
            en idrott som i stor utsträckning handlar om att tillfoga motståndaren
            allvarliga skador och där uppenbarligen den attraktion som finns
            när det gäller åskådarna och pengarna i sammanhanget är att man
            kommer att bli skadad - att chansen, eller risken, finns att man
            får se flera regelrätta knockouter - tycker jag att detta är olämpligt.
          </note>
          <note>
            Om nu proffsboxning tillåts på det sättet att rätten ska finnas
            att ta betalt för att boxas i Sverige hoppas jag att det då sker
            inom ramen för det regelverk som är tillåtet vid olympiska spel
            och liknande. Proffsboxning i dag är ju någonting helt annat än
            amatörboxningen och de regler som där finns. Det är helt andra
            skaderegler och helt andra skäl till att man ser på den.
          </note>
          <note type="speaker">
            Anf. 16 TORSTEN LINDSTRÖM (kd):
          </note>
          <note>
            Herr talman! Det är positivt att den här interpellationsdebatten
            äger rum i dag. Jag vill ta tillfället i akt att ta med statsrådet
            och kammarens ledamöter på en resa under den här debatten - en
            resa till en källarlokal i Västerås. Där dallrar luften en vanlig
            vardagskväll. En bestämd odör av ansträngning bidrar till en alldeles
            speciell atmosfär. Det är trångt. Flickor, pojkar, kvinnor och
            män i olika åldrar är samlade. Det sprudlar av aktivitet. Vi har
            kommit till den lokala boxningsklubbens träningslokal.
          </note>
          <note>
            Boxning, herr talman, är i dag inte vad den en gång kanske var;
            den är inte vad den en gång var när den tidigare lagstiftningen
            kom till. Boxning är inte det som våra lätt förutbestämda uppfattningar
            gärna säger att den är. Boxning i dag utövas på amatörnivå av
            båda könen - i olika ålder. Inte minst blir boxningen allt vanligare
            som koncentrations- och konditionsövning bland kvinnor i medelåldern.
          </note>
          <note>
            Boxning har också en stark social roll för många unga killar
            och tjejer. I svenska boxningsklubbar utförs ett ofta ouppmärksammat
            socialt arbete där unga som varit på väg att komma på glid får
            stöd när det gäller att komma på rätt köl igen. Boxningen handlar
            nämligen om just det som är en grund för samhället: konsten att
            följa gemensamma spelregler.
          </note>
          <note>
            Är det något som vårt samhälle behöver, så är det fler som är
            sjysta och följer gemensamma spelregler.
          </note>
          <note>
            Vårt samhälle behöver de normer som sätter respekt och hänsyn
            i centrum, och de behövs oavsett hur vi lär oss dem.
          </note>
          <note>
            Herr talman! Amatörboxning är i dag tillåtet i
          </note>
          <note>
            Sverige, däremot inte professionell boxning. Därför blir det
            hela en smula motsägelsefullt. Det blir svårförklarat när ungdomar
            först uppmuntras att delta i amatörboxning och alla dess aktiviteter
            och sedan, när de önskar ta ett steg till och bli professionella,
            inte kan bli det inom Sveriges gränser. I stället får, som vi
            hört i debatten, svenska boxningsmästerskap avgöras utomlands.
            Detta visar att det i sig en gång kanske välmenta förbudet mot
            proffsboxning urholkats och faktiskt fallit sönder. Samhällets
            trovärdighet mår inte bra av det.
          </note>
          <note>
            Därför är det, herr talman, bra att en utredning sker om professionell
            boxning. Det är hög tid för en förändring och faktiskt kanske
            också för en legalisering av professionell boxning - detta givetvis
            under förutsättning att det är ett starkt, tydligt och konsekvent
            regelverk som följer sporten så att inga missöden sker.
          </note>
          <note>
            Min förhoppning är att statsrådet när utredningen väl är klar
            tar de initiativ som krävs så att en legalisering av professionell
            boxning kan komma till stånd.
          </note>
          <note>
            Det är, herr talman, hög tid för en förändring!
          </note>
          <note type="speaker">
            Anf. 17 LEIF BJÖRNLOD (mp):
          </note>
          <note>
            Herr talman! Jag ser också med spänning fram emot vad som händer
            den 15 mars, och jag tror också att vi får en intensiv debatt
            både här i kammaren och ute i samhället om de här frågorna. Det
            ser jag alltså fram emot. Men när jag som en liten försmak av
            den kommande debatten hör vad som sägs här börjar jag fundera
            lite grann.
          </note>
          <note>
            Dels funderar jag lite grann på sammanblandningen av amatörism
            och professionalism. Det man gör professionellt gör man för att
            tjäna pengar; man gör det som ett yrke. Men det man gör som amatör
            gör man därför att man älskar att göra det. Det är där,
          </note>
          <note>
            Kent Olsson, som jag tror att den kittlande spänningen finns
            - alltså i amatörismen, kanske inte i pengarna.
          </note>
          <note>
            Med utgångspunkt i mina värderingar ser jag det som en fara att
            man i idrotten sätter upp stora förtjänstmöjligheter som en drivkraft
            för att kunna utöva sin sport och dessutom bli väldigt rik på
            det. Vi såg ju hur det gick med tennisen. När en del svenska tennisspelare
            gjorde stora framgångar blev plötsligt alla tennisklubbar överfyllda
            med unga människor som såg chansen att klara det. Jag skulle bli
            väldigt olycklig om vi fick boxningsklubbar i var och varannan
            källarlokal med unga människor som vill tjäna pengar på att, i
            dubbel bemärkelse, försöka slå sig fram i tillvaron.
          </note>
          <note>
            Inte heller kan jag annat än reagera negativt när jag, som nu
            senast, hör talas om boxningen som en social verksamhet. Jag inser
            inte riktigt det sociala i att hålla på och slå på varandra utan
            tror att det finns många andra former av social verksamhet som
            skulle kunna vara mer konstruktiva.
          </note>
          <note>
            Dels funderar jag lite grann på argumentet att det är klart att
            vi i Sverige inte kan fortsätta med att förbjuda proffsboxning
            när den är tillåten runtomkring.
          </note>
          <note>
            Vi tillåter inte Danmark att ha proffsboxning, utan danskarna
            tillåter sig själva att ha proffsboxning. Vi stiftar ju inte lagar
            i andra länder, men väl i vårt eget land. Jag tycker alltså inte
            att detta skulle vara ett argument. Det finns nämligen företeelser
            som är tillåtna i andra länder dit svenskar åker för att tillämpa
            sådana här tillåtna regler på andra områden. Under inga omständigheter
            skulle jag vilja se de verksamheterna i Sverige.
          </note>
          <note>
            Jag tycker alltså att det blir en väldig sammanblandning här
            och väldigt mycket känslor. Däremot tycker jag att Lennart Kollmats
            har sakliga argument när han talar om de medicinska skadorna.
            Det talas om avsikten med idrotten. Inom ridningen är avsikten
            trots allt inte att skada sin motståndare, utan där försöker man
            - precis som Lennart sade - beivra skador som kan uppkomma. Här
            verkar det i stället som att man för att tjäna mer pengar och
            för att få mer populism och populära hurrarop tillfredsställer
            ett slags publikens blodtörst, något som jag upplever som väldigt
            olyckligt.
          </note>
          <note>
            Samma företeelse förekommer egentligen på ishockeymatcher. Jag
            har hört en del unga pojkar säga att matchen var "så där bra",
            och några tyckte att det var alldeles för lite slagsmål. Det verkar
            som att det är sådant som de suttit och väntat på men det ska
            vi väl försöka motverka så gott det går.
          </note>
          <note>
            Jag tror att den debatt som vi kommer att ha efter den 15 mars
            blir ivrig och mycket omfattande. Jag kommer att vara med i den
            debatten men ville redan här och nu passa på att redovisa min
            ståndpunkt.
          </note>
          <note type="speaker">
            Anf. 18 Statsrådet MONA SAHLIN (s):
          </note>
          <note>
            Herr talman! Det har varit mycket intressant att lyssna här i
            dag. Det är en intressant försmak av den diskussion som jag verkligen
            tycker att vi av många skäl behöver ha. Vi ska inte bara behöva
            vänta på utredningen, utan det är viktigt att ha den här diskussionen
            nu. Det har alltså varit viktigt att ha den, och det kommer förstås
            att vara oerhört väsentligt när utredningen väl är framme - om
            bara några veckor.
          </note>
          <note>
            Mitt svar på interpellationen är inte ett försök att
          </note>
          <note>
            "fega ur" en debatt, utan det är en ganska formell och riktig
            beskrivning av att regeringen ännu inte har tagit ställning.
          </note>
          <note>
            Först kommer utredningen, sedan blir det en remissbehandling,
            sedan kommer regeringen att ta ställning. Men det är inte färdigt
            med det, för sedan ska riksdagen ta ställning. Inför det tycker
            jag inte att vi ska rygga för någon debatt utan tvärtom se att
            den är nyttig och behövs. Jag har tillåtit mig att framför allt
            ifrågasätta de skäl som fanns för förbudet mot professionell boxning
            för över 30 år sedan. Tillåt mig att i dag delge några tankar
            om vad jag tycker har varit väsentligt och är det också i diskussionen.
          </note>
          <note>
            Debatten handlar dels om det mer än 30 år gamla förbudet, dels
            också om kampidrotterna i Sverige över huvud taget, de nya som
            har kommit till sedan förbudet infördes och som därför inte alls
            omfattas av förbudet. De här två sakerna har varit det främsta
            skälet till den utredning som sitter. Det är viktigt och kan låta
            löjligt men jag vill betona det igen: Boxning finns, men inte
            bara boxning utan också taekwondo, kickboxning, thaiboxning. De
            tre senare handlar också om att slå och sparka mot huvudet. De
            tre senare är inte förbjudna. De tre senare har fler utövare än
            amatörboxningen i Sverige. Det måste vi alla begrunda.
          </note>
          <note>
            Det är också så att det under alla förhållanden och i alla idrotter
            behövs regler mot skaderisker. Det finns i alla idrotter, och
            det behövs i alla idrotter. Det kan givetvis inte bara vara individens
            ansvar, som Gunnar
          </note>
          <note>
            Axén frågade om, utan det krävs också regler, ibland i lagstiftning,
            ofta i idrottsorganisationer själva, för att minimera de skaderisker
            som finns.
          </note>
          <note>
            Givetvis har de medicinska aspekterna en oerhört viktig roll.
            Det har också kommit fram i debatten i dag, av både dem som är
            för och dem som är mot ett upphävande av förbudet - att den medicinska
            diskussionen spelar en viktig roll. Så måste det också vara.
          </note>
          <note>
            Den fråga som jag tycker är intressant att se vidare på inför
            den medicinska diskussionen - den kommer vi, det är jag övertygad
            om, att få mycket lärdom om när utredningen kommer - är om just
            förbudet mot professionell boxning är relevant, om det har varit
            effektivt.
          </note>
          <note>
            Några har tidigare varit inne på att det vid tidpunkten för förbudets
            införande fanns två svenskar som var aktiva professionella boxare.
            I dag finns det kanske fler professionella boxare i Sverige än
            vad det någonsin har gjort, många fler än för 30 år sedan.
          </note>
          <note>
            Alltså, hindrar vi inte utövandet av professionell boxning? Vi
            förflyttar de svenska proffsboxarnas aktiviteter till andra länder.
            Det är också relevant i debatten att diskutera det.
          </note>
          <note>
            Så frågar Birgitta Sellén om integrationen över huvud taget har
            någon relevans i diskussionen. Ja, jag vill hävda det absolut.
            Det är i alla fall ingen tvekan om att oerhört många, jag vill
            påstå de allra flesta, boxningsklubbar i Sverige i dag finns i
            våra förortsområden. Det är också sant och ingen tvekan om att
            just pojkar och flickor med invandrarbakgrund i allra högsta grad
            finns som aktiva i många boxningsklubbar. Det är också sant att
            ledarna inom Boxnings-
          </note>
          <note>
            Sverige, med Dallas som exempel, har en oerhört stor och viktig
            social roll. Den debatten är intressant att följa. Jag kommer
            att med glädje ta del i den både nu och framför allt efter det
            att utredningen kommit.
          </note>
          <note>
            Sedan avvaktar vi remiss, regeringens ställningstagande och vad
            riksdagens kammare kommer att besluta.
          </note>
          <note type="speaker">
            Anf. 19 BIRGITTA SELLÉN (c):
          </note>
          <note>
            Herr talman! Jag borde få förlängd talartid för att kunna svara
            på alla frågor.
          </note>
          <note>
            De frågor som jag ställde var väldigt allmänt hållna, vill jag
            säga till statsrådet, och det borde ha gått att svara på dem.
            Vad det alltså handlar om är: Om det kommer att bli tillåtet,
            hur vill ministern minska skaderiskerna och göra en översyn av
            proffsboxningen? Självfallet, Lars Wegendal, hoppas jag att frågorna
            aldrig behöver besvaras.
          </note>
          <note>
            Anledningen till att vi begärde den här utredningen från kulturutskottet
            är faktiskt det faktum att vi ville se på alla farliga sporter,
            väl medvetna om de andra farliga som är tillåtna. Men anledningen
            till att jag tog upp bara proffsboxningen är att det blev så aktuellt
            i november när ministern gick ut och talade om proffsboxning,
            även om utredningen höll på.
          </note>
          <note>
            Ministern valde också bara en av sporterna. Det var anledningen.
          </note>
          <note>
            Jag kan inte ta min tid i anspråk för att svara er alla, utan
            jag hoppas att vi får en debatt senare. Jag har skrivit upp svaren,
            men tiden rasar i väg.
          </note>
          <note>
            Jag vill återgå till frågan om invandrarna. Kontentan av att
            man glorifierar, att det skulle vara så bra för invandrarna, är
            att man ser den som en bra sport för invandrarna att hålla på
            med. Jag kan inte ställa upp på det ministern säger om att de
            i allra högsta grad finns i boxningen. Då måste jag redovisa några
            siffror som Riksidrottsförbundet har tagit fram. De gjorde en
            utredning i höstas där de tittade på just invandrarna. De visar
            att 3 % av invandrarna söker sig till boxning, 43 % till fotboll,
            13 % till innebandy,
          </note>
          <note>
            11 % till basket, 10 % till tennis och 7 % till ridsport.
          </note>
          <note>
            Jag kan alltså inte se att boxningen är den högsta prioriteten
            bland invandrarna.
          </note>
          <note>
            Mina argument riktar sig mot proffsboxningen, amatörboxningen
            är en betydligt bättre sport, säger jag även om andra säger att
            vi ska få bort även den.
          </note>
          <note>
            Jag kan inte låta bli att se på de regler som finns;
          </note>
          <note>
            några har tangerat dem. Efter vad jag har fått information om
            är reglerna i dag för proffsboxning 12
          </note>
          <note>
            ronder gånger 3 minuter, lika med 36 minuter. I
          </note>
          <note>
            amatörboxningen är det 4 ronder à 2 minuter, och det är bara
            8 minuter. Det skiljer alltså 28 minuter då man har möjlighet
            att slå varandra på huvudet och skaka om hjärnan.
          </note>
          <note>
            Värt att notera i det här sammanhanget är att andra sporter har
            strängare straff, till exempel ishockeyn. Det är också, som flera
            har nämnt här, en tuff sport. Men där har man rejäla skydd på
            väldigt stora delar av kroppen. Trots det har man i år infört
            ett strängare straff inom hockeyn. I förra veckan kunde vi se
            en väldigt ful och tuff tackling i en hockeymatch. En spelare
            fick huvudet inknuffat i sargen, det såg väldigt illa ut. Vad
            hände? Jo, den spelare som hade tacklat in den här personen fick
            avstängning från nio matcher - ett kraftigt höjt straff. Det är
            befogat, väldigt bra, tycker jag. Varför skulle vi lätta på proffsboxningen
            och tillåta den?
          </note>
          <note type="speaker">
            Anf. 20 KENTH HÖGSTRÖM (s):
          </note>
          <note>
            Herr talman! Birgitta Sellén och Lars Wegendal är förvånade över
            att debatten kommer så här tidigt.
          </note>
          <note>
            Varför är ni förvånade? Debatten är initierad på grund av att
            kulturutskottet har bestämt att man ska utreda kampsporterna i
            vid mening och boxningsförbudet från 1969 i specifik mening i
            ett och samma andetag.
          </note>
          <note>
            Det har föranlett diskussioner offentligt, till och mera interpellationer
            i denna kammare framställda av Birgitta Sellén, och ministern
            har svarat. Det har varit
          </note>
          <note>
            TV-debatter. Vi såg Leif Björnlod från Miljöpartiet sitta i TV-soffan
            för några veckor sedan i TV 3 och vädra ungefär samma typ av argument
            som har nu koncentrerat framförde i talarstolen, argument som
            inte alls är relevanta. Han försöker hänvisa till prostitution,
            droghantering och mycket annat, som han gjorde i TV 3.
          </note>
          <note>
            Det här handlar om idrott, en del av den olympiska rörelsen,
            en idrott som har varit tillåten i Sverige fram till 1969 fullt
            ut och som är det i hela vår kulturkrets. I samtliga EU-länder,
            som vi umgås med, i samtliga kommande EU-länder, i så gott som
            alla FN-
          </note>
          <note>
            stater är den tillåten. Det är klart att man måste få ta debatten,
            och man måste försöka värdera de argument som så att säga finns
            på bordet.
          </note>
          <note>
            De medicinska skaderiskerna finns definitivt, och det kommer
            aldrig att förnekas från något håll. Men vi får väl se vad utredningsmannen
            kommer fram till, vilka idrotter som är mest skadedrabbade. Jag
            tror nämligen att boxning kommer mycket, mycket långt ned på den
            listan.
          </note>
          <note>
            Jag är glad att Torsten Lindström gav en interiörbild från en
            av Sveriges bäst skötta boxningsklubbar,
          </note>
          <note>
            BK Rapid i Västerås, med den utomordentlige tränaren och legendaren
            Kjell Fredriksson i spetsen. Tänk om ni som nu deltar i den här
            debatten någon gång fick chansen att gå in i en sådan välskött
            klubbs lokaler. Ni skulle känna atmosfären och förstå att de här
            pojkarna och flickorna, några av dem, gärna skulle vilja pröva
            även den yrkesverksamma sidan av grenen.
          </note>
          <note type="speaker">
            Anf. 21 PETER PEDERSEN (v):
          </note>
          <note>
            Herr talman! Jag tillhör dem som tillsammans med representanter
            från andra partier två eller tre gånger har motionerat om att
            vi ska få till stånd en utredning om proffsboxningsförbudet. Jag
            såg det som vi kom fram till i kulturutskottet som en mycket viktig
            kompromiss, att vi ska ha en förutsättningslös utredning om kampsporter.
            Mitt argument var att utredningen måste vara förutsättningslös,
            för det fanns ju andra partier som tyckte att det skulle gå ut
            på att vi skulle skärpa reglerna från början och i princip utreda
            någonting där vi visste vad vi skulle komma fram till. Sådana
            utredningar kostar bara pengar och är meningslösa. Just därför
            är det viktigt att utredningen är förutsättningslös. Då tycker
            jag att vi alla här ska ha ett öppet sinne. Jag kommer mycket
            noggrant att läsa inte minst de medicinska avsnitten för att se
            vad man kommer fram till för slutsatser, om någonting har hänt,
            om någonting kan göras, så att man inte bara negligerar farorna.
            Det är den största otjänst som vi kan göra.
          </note>
          <note>
            Men, som minister Sahlin konstaterar, boxning finns, och det
            finns både amatör- och proffsboxare i
          </note>
          <note>
            Sverige. Då är frågan: Gynnar vi deras intressen av att de ständigt
            tvingas att tävla på bortaplan? Blir
          </note>
          <note>
            Tony Rickardsson en bättre speedwayåkare om han inte får träna
            och tävla på hemmaplan utan bara i andra länder? Jag kan räkna
            upp idrott efter idrott. Jag vill hävda att man snarare ökar skaderisken
            genom att man försämrar deras möjligheter att klara sig.
          </note>
          <note>
            För att återgå till exemplet Västerås kan jag säga att jag kände
            George Scott redan under den tid då han hette George Cramne. Han
            var en otroligt duktig amatörboxare och blev sedan professionell.
            Han är ett exempel på vad som kan hända om man inte har en seriös
            bakgrund. Han gjorde karriär, blev världsmästare och är nu i princip
            utblottad.
          </note>
          <note>
            Om vi kunde införa en boxningskommission i
          </note>
          <note>
            Sverige med duktiga ledamöter som verkligen ser till att det
            blir jämna matcher, att man tar hand om boxarna och bara tillåter
            seriösa matchmakers att arrangera galor, så kan vi förbättra villkoren
            betydligt.
          </note>
          <note>
            När det sedan gäller ronder, som några tagit upp, stämmer det
            att antalet ronder skiljer sig åt. Om man tittar på hur många
            matcher en amatörboxare går under sin karriär jämfört med en proffsboxare,
            kan man se att antalet ronder inte behöver skilja någonting. Jag
            hävdar att man kan vinna på exakt samma sätt i amatörboxning som
            i proffsboxning. Det finns ingen som helst skillnad.
          </note>
          <note type="speaker">
            Anf. 22 LENNART KOLLMATS (fp):
          </note>
          <note>
            Herr talman! Jag har inte fått svar på en fråga som jag ställde
            till ministern. Men det förstår jag, för tiden var ju kort. Den
            handlade om ministerns syn på om det inte finns några avsikter
            med sporter som går ut på att skada varandra.
          </note>
          <note>
            Det är en hel del rätt festliga argument som kommer fram här,
            till exempel bergsklättring och spänningen. Ja, bergsklättringen
            blir ännu mer spännande om man försöker dra ur sprintarna för
            varandra. Men det går ju faktiskt ut på att man ska hjälpa varandra.
          </note>
          <note>
            Och det är en väldig skillnad mot boxningen. Skaderisker och
            liknande har vi väldigt mycket också i trafiken. Vi vill inte
            förbjuda den, men det går ju inte ut på att man håller på och
            kör på varandra. Det gör man möjligen i stock-car-tävlingar. Men
            i trafiken går det inte ut på att skada varandra, att försätta
            varandra ur stridbart skick. Det är alltså väldigt egendomliga
            jämförelser som kommer fram här.
          </note>
          <note>
            När det gäller att andra kampsporter inte är förbjudna kan jag
            säga att det inte beror på mig, för jag har tillsammans med partikamrater
            till Peter Pedersen bland annat motionerat om att de ska förbjudas.
            Pedersen sade att det är andra partier här som inte vill ha en
            förutsättningslös utredning. Jag har för mig att ni inom Vänsterpartiet
            var rätt splittrade i kulturutskottet under förra mandatperioden
            också i den här frågan.
          </note>
          <note>
            Gunnar Nordmark uttryckte mycket tydligare det som jag har pläderat
            för i frågan. Han gjorde det på ett utomordentligt sätt. Han sade
            att den som vill boxas ska göra det enligt de regler som amatörboxningen
            har. Jag inser den bristande logiken, men jag tycker att det är
            en bra kompromiss. Det är ju inte alltid så att man är fullt logisk,
            att det är antingen svart eller vitt. Om man då kan få ta betalt
            och tillämpa de reglerna tycker jag att det är helt okej. Det
            var det som jag gav uttryck för i mitt inlägg, men Gunnar talade
            om det på ett mycket bättre sätt.
          </note>
          <note>
            När det sedan gäller detta att vi kan se proffsboxning på TV,
            kan vi ju se en massa andra saker på TV
          </note>
          <note>
            från andra länder som är lagliga där och inte lagliga här. Det
            är väl inget skäl för att vi ska ändra en lag i
          </note>
          <note>
            Sverige att det är lagligt på andra håll. Jag tycker att också
            det är lite knepiga jämförelser. Karate tycker jag i och för sig
            är bra, för där markerar man slag och man blir straffad om man
            träffar. Men det handlar om att markera slag, och det tycker jag
            är okej. Det är ungefär samma träningsmetoder, gissar jag, som
            i boxning.
          </note>
          <note type="speaker">
            Anf. 23 KENT OLSSON (m):
          </note>
          <note>
            Herr talman! Mycket förändras på 30 år. För 30 år sedan ville
            Sverige inte gå med i EU. Det har vi gjort nu. För 30 år sedan
            valde vi att ha ett förbud mot boxningen. Boxningen har också
            förändrats. Liksom förutsättningarna för EU har förutsättningarna
            för boxning också förändrats. Det är jag ganska övertygad om.
          </note>
          <note>
            Det har talats om en del argument. Jag upplevde att Lennart Kollmats
            på något sätt nu skulle vara lite av en domare här för vad som
            ska vara tillåtet och inte tillåtet. Med all respekt för att riksdagsmannens
            yrke är viktigt tror jag inte att det är vår primära uppgift att
            tala om vad vi kan tillåta och inte tillåta.
          </note>
          <note>
            Jag vill komma tillbaka till vad jag ser som betydelsefullt kring
            boxningen - vi har nämnt en hel del -
          </note>
          <note>
            och det är integrationen. Jag som var på idrottsgalan konstaterade
            vilken oerhörd social betydelse mannen som kallas för Dallas har
            haft nere i Rosengård. Detta togs också som exempel i TV i morse,
            där han intervjuades i soffan om hur många ungdomar som har kommit
            på rätt sida, som har lärt sig de olika typer av spelregler som
            finns inom boxning och mycket annat.
          </note>
          <note>
            När jag hörde Leif Björnlod prata förstod jag att han inte tycker
            om idrott, för det var på något sätt ett angrepp på idrotten,
            eller också är han inte med i den situation som vi lever i i dag.
            Det är faktiskt så att nästan alla idrottsmän av i dag tjänar
            pengar. Om inte
          </note>
          <note>
            Leif Björnlod tycker om detta så, okej, låt det vara så.
          </note>
          <note>
            Men nästan alla stora idrottsstjärnor tjänar pengar på sitt idrottande.
            Vare sig de är amatörer eller ej -
          </note>
          <note>
            amatörbegreppet finns ju faktiskt knappt nu förutom i boxning
            - så gör de det.
          </note>
          <note>
            Sedan kan jag inte heller begripa varför det är bra
          </note>
          <note>
            - ministern var också inne på detta - att låta folk boxas utomlands.
            I Sverige får de inte boxas, men om de gör det utomlands gör det
            ingenting. Och det sista argumentet, som jag kanske tycker är
            det bästa, är om det är bra att det blir fler proffsboxare genom
            att vi har förbud mot proffsboxning i Sverige. Det tycker jag
            är något som talar för sig självt. Genom att vi förbjuder saker
            och ting blir de fler.
          </note>
          <note type="speaker">
            Anf. 24 LARS WEGENDAL (s):
          </note>
          <note>
            Herr talman! Den här debatten visar lite grann på var vi kommer
            att hamna i debatten efter den 15 mars när det gäller kampsporterna.
            Jag tycker att det är lite synd att vi hamnar enbart i en diskussion
            om professionell boxning. Nu styrs den naturligtvis av den interpellation
            som är inlämnad, men utredningsuppdraget handlar ju om ett mycket
            bredare fält. Där hoppas jag att det blir en något mer nyanserad
            debatt och en debatt som speglar de negativa sidorna av de olika
            kampsporterna men också de positiva sidorna, för det finns med
            i utredningsuppdraget. Det är icke att förringa den delen.
          </note>
          <note>
            Jag har oerhört stor respekt för de amatörboxningsklubbar som
            finns i det här landet som gör ett fantastiskt arbete och fångar
            in grupper av både tjejer och killar som kanske annars över huvud
            taget inte hade sysslat med idrott. Den positiva delen måste vi
            också ha med i den totala lösningen.
          </note>
          <note>
            Som jag tidigare sade när det gäller just den professionella
            boxningen hoppas jag att vi får till stånd en ny lagstiftning,
            eftersom den gamla icke är tidsenlig, och att den lagstiftningen
            konstrueras så att den fångar in både den professionella boxningen
            och övriga kampsporter på ett sådant sätt att man ur medicinsk
            synvinkel lägger en ribba någonstans och att den professionella
            boxningen i landet inte heller i fortsättningen kommer att bli
            tillåten.
          </note>
          <note>
            Sedan kan jag inte låta bli att reagera på Torsten
          </note>
          <note>
            Lindströms uttalande om klart och rättvist regelverk.
          </note>
          <note>
            Men det tar jag privat med honom, för talartiden är ute.
          </note>
          <note type="speaker">
            Anf. 25 GUNNAR NORDMARK (fp):
          </note>
          <note>
            Herr talman! Jag tycker om att titta på boxning.
          </note>
          <note>
            Jag tycker om att titta på amatörboxning. Jag har vid ett par
            tillfällen tidigare i livet också tränat. Jag har inte tränat
            boxning, alltså så att jag har varit i en ring, men jag har varit
            i en boxningslokal och slagit på sandsäckar, hoppat rep och så
            vidare. Min fortsatta fysiska utveckling har fått mig att inse
            att jag nog borde ha hållit på med detta längre än vad jag gjorde.
          </note>
          <note>
            Men det är en annan sak.
          </note>
          <note>
            Detta med de positiva effekter som amatörboxningen har för de
            ungdomar som deltar i den, oavsett om det är invandrarungdomar
            eller svenska ungdomar, kan jag bara skriva under på. Allt det
            som har beskrivits här har ju också skett inom det som vi i dag
            kallar amatörboxning. Men än en gång vill jag ta upp detta att
            vad vi diskuterar egentligen är vilka regelverk det är som vi
            ska tillåta. Vi kan ta tennis. Det finns inte vissa regler för
            tennismatcher för amatörer och andra regler för dem som är professionella.
            Det spelas inte ishockey med vissa regler för amatörer och andra,
            betydligt mer brutala regler, för professionella.
          </note>
          <note>
            Det är egentligen det som den här debatten i slutändan kommer
            att handla om: Vilken typ av regelverk ska vi ha när vi tillåter
            att även boxning får vara tilllåtet när man ägnar sig åt det professionellt
            i Sverige?
          </note>
          <note>
            Då hoppas jag att det är de regler som gäller vid olympiska spel,
            nationella mästerskap och tävlingar mellan olika länder som ska
            tillämpas.
          </note>
          <note>
            Jag var en gång en varm vän av att titta på även professionell
            boxning. Men att se hur flera boxare som ägnat sig åt professionell
            boxning fått mycket allvarliga skador - en del av dem slås ihjäl
            - och hur deras liv har utvecklat sig har fått mig att gå från
            att en gång i tiden faktiskt vara mycket intresserad av detta
            till att mycket starkt ta avstånd från det som finns i de regler
            som vi har inom professionell boxning. Amatörboxning däremot -
            gärna!
          </note>
          <note type="speaker">
            Anf. 26 TORSTEN LINDSTRÖM (kd):
          </note>
          <note>
            Herr talman! Det finns både glädjeämnen och bekymmer i den här
            debatten. Ett av glädjeämnena är att flera riksdagsledamöter faktiskt
            har besökt boxningsklubbar. Bekymmersamt är att inte ännu fler
            har gjort det.
          </note>
          <note>
            Jag tror, utifrån min egen bakgrund, jag var själv ganska skeptisk
            första gången jag kom till en boxningslokal, att det kan vara
            nyttigt att på plats se och följa det arbete, det mycket beundransvärda
            sociala arbete, som utförs inom många boxningsklubbar. Det kan
            vara mycket nyttigt. Det ger en helt annan bild än att enbart
            läsa statistik och lyssna till föredragshållare.
          </note>
          <note>
            Ett annat bekymmer i den här debatten är att det trots allt brister
            i den logiska konsekvensen. Tillåter vi amatörboxning så blir
            det, som det också har medgivits i denna debatt, ologiskt att
            inte tillåta professionell boxning. Och något krav på konsekvens
            måste väl ställas?
          </note>
          <note>
            Vad finns det egentligen för skäl att tillåta amatörboxning när
            man inte tillåter professionell boxning? Det har talats i debatten
            om de ekonomiska motiven. Vilken sport, herr talman, har inte
            ekonomiska motiv och drivkrafter? Visst finns det ekonomiska drivkrafter
            i boxningen. Det finns det uppenbarligen trots att boxningen inte
            är tillåten som professionell sport i Sverige. Det går inte, herr
            talman, att på ett seriöst sätt mena att det i sig skulle tala
            emot en legalisering av professionell boxning.
          </note>
          <note>
            Som sagt var, herr talman, har det kommit fram positiva sidor
            och negativa sidor i debatten. Det är bra. Jag hoppas att vi kan
            ta och fundera över dem alla innan den slutliga diskussionen så
            småningom kommer i kammaren.
          </note>
          <note type="speaker">
            Anf. 27 LEIF BJÖRNLOD (mp):
          </note>
          <note>
            Herr talman! Kenth Högström, det argument som jag förde fram
            var att för att en lagstiftning tillåter en sak i ett visst land
            behöver det inte innebära att vi tillåter den i Sverige. Det var
            bara så enkelt, och det handlade inte om någonting annat.
          </note>
          <note>
            Sedan skulle jag vilja nämna något om det som
          </note>
          <note>
            Torsten Lindström säger här, och som också Kenth sade någonting
            om. De flesta idrottare tjänar inte pengar. De flesta idrottare
            betalar pengar för att utöva sin idrott. Jag tror inte att det
            ska råda någon tveksamhet om den saken. Pengar kan vara drivkraften
            för en del, som siktar mot eliten för att kunna leva som idrottare.
            Det är ett mycket litet antal. Den stora gruppen idrottare betalar
            för att få hålla på med sin verksamhet.
          </note>
          <note>
            Då kan jag passa på att avslöja att jag under fyra års tid boxades
            nere i Göteborg. Jag tycker mycket om idrott, men jag vill utöva
            den själv. Jag vill inte vara betraktare, och jag gör det inte
            för att tjäna pengar. Jag gör annat för att tjäna pengar.
          </note>
          <note>
            Det finns en annan sak. Det finns en mycket klar logisk förklaring
            till varför man skulle kunna tillåta amatörboxning och förbjuda
            proffsboxning. Det är av den enkla anledningen att de har olika
            regler. Det är olika regelverk. Det tycker jag faktiskt är påtalat
            här i debatten på ett tydligt sätt, och det tycker jag inte att
            man ska glömma bort.
          </note>
          <note>
            I övrigt ser jag fram emot den diskussion som kommer efter den
            15 mars, då vi kommer att diskutera väldigt många andra saker
            än bara boxning. Jag tycker att det är ett bra initiativ som har
            tagits att få upp det här till debatt.
          </note>
          <note>
            Sedan vill jag säga att bara för att en sak är 30 år gammal behöver
            den inte vara så dålig. Det är bara att titta på kammarens ledamöter.
          </note>
          <note type="speaker">
            Anf. 28 Statsrådet MONA SAHLIN (s):
          </note>
          <note>
            Herr talman! Jag ska på intet sätt försöka sammanfatta diskussionen
            eller bemöta allt. Jag är övertygad om, och glädjefull inför,
            att det här är en av många diskussioner om det här ämnet och om
            idrottens betydelse över huvud taget. Jag vill säga att det är
            väldigt spännande, och det märks på många av inläggen också, att
            diskutera idrotten som såväl idrottsminister och integrationsminister
            som demokratiminister. De här sakerna hör mycket mer ihop än vad
            det ofta har verkat som i debatten.
          </note>
          <note>
            Jag vill bara göra tre kommentarer. För det första har jag en
            kommentar till interpellanten. Jag har verkligen inte sagt något
            så idiotiskt som att boxning är bra för invandrare, som hon påstod.
            Det är förnedrande att säga så. Däremot har jag sagt, och står
            för, att jag har noterat att påfallande många av dem som håller
            på med boxning, som ledare och som utövare, har invandrarbakgrund.
            Precis detsamma gäller basket, fotboll och många andra idrotter.
            Och det är precis det som visar mig att idrott och integration
            spelar en väldigt viktig roll för varandra. Där har boxningen
            också sin plats.
          </note>
          <note>
            Det tycker jag att vi ska återkomma till i många sammanhang,
            hur man kan bygga vidare på det, också för att visa att det inte
            är som i debatten i dag, alltså att idrott och invandrarflickor
            också hör ihop. Det är viktigt att också öppna dörrarna för flickorna
            inom alla idrotter, också boxningen.
          </note>
          <note>
            Lennart Kollmats ställde sedan en fråga som jag inte hann svara
            på. Han frågade om jag inte såg några skäl mot idrotter som går
            ut på att "skada varandra".
          </note>
          <note>
            Jag skulle vilja uttrycka det så här: Alla idrottare,
          </note>
          <note>
            Lennart Kollmats, som är aktiva i idrotter som är accepterade
            och som har utövare, som har pojkar och flickor som vill hålla
            på med dem och ledare som vill utöva dem, förtjänar stöd. Alla
            idrotter, framför allt de som handlar om slag och sparkar, behöver
            dessutom regler för att minimera skaderiskerna. Det är den debatten
            vi måste ta, och jag tror att vi alla kommer att lära oss mycket
            av utredningen när den kommer om hur det ser ut i dag inom många
            olika idrotter.
          </note>
          <note>
            Sist vill jag säga något till Leif Björnlod. Okej,
          </note>
          <note>
            Leif Björnlod vill inte hålla på med idrott om andra tittar på,
            om jag förstod det rätt, utan vill bara hålla på för sitt eget
            välbefinnande. Det är jättebra. Men alla vi som både tycker om
            att utöva idrott och dessutom att titta på, ibland som publik,
            ibland som TV-tittare, vem ska tjäna pengar på vårt tittande om
            inte idrottaren själv också ska ha den möjligheten? Det tycker
            i alla fall jag är ett viktig påpekande.
          </note>
          <note>
            Tack för en intressant diskussion! Vi återkommer i ämnet.
          </note>
          <note type="speaker">
            Anf. 29 BIRGITTA SELLÉN (c):
          </note>
          <note>
            Herr talman! Kenth Högström, vi är inte förvånade över debatten.
            Vi är förvånade över att ministern gjorde sitt uttalande innan
            utredningen var klar. Debatten styrs av ministerns uttalande med
            anledningen av proffsmatchen som var på Åland.
          </note>
          <note>
            Kent Olsson, 3 % är en liten del av alla invandrare, tycker jag.
            Kent Olsson hävdade att det är så oerhört många invandrare som
            håller på med boxning.
          </note>
          <note>
            Jag tycker att det är lite. Jag räknade upp många olika siffror
            som jag fått från Riksidrottsförbundet och som visar att de faktiskt
            ligger ganska långt ned. Apropå att detta skulle vara bra för
            invandrare citerade jag en från Boxningsförbundet som hade besökt
            oss i Centerpartiet. Jag skrev ned på en gång vad den personen
            sade, för det lät så illa i mina öron att det skulle vara bra
            speciellt för invandrare.
          </note>
          <note>
            Precis som Leif Björnlod ser jag inte det sociala i att slå ned
            varandra. Jag kan inte förstå den biten. Jag kan förstå det sociala
            i all annan verksamhet runtomkring, alltså i föreningen och så
            vidare, men jag har väldigt svårt att förstå det sociala just
            i att slå ned varandra.
          </note>
          <note>
            Flera har varit inne på att man i konsekvensens namn skulle förbjuda
            amatörboxningen också, vilket jag inte ställer mig bakom. Jag
            tycker att det är okej mot bakgrund av det jag sade inledningsvis.
            När man har studerat amatörboxare, fotbollsspelare och friidrottare
            ser man inga nämnvärda skador, utan det är i det man kallar högmatchgruppen
            som man ser skador.
          </note>
          <note>
            Torsten Lindström, det har inte talats om att det är en ekonomisk
            drivkraft. Det vi har sagt, både ministern och jag, är att när
            man beslutade om förbudet var osunda ekonomiska intressen ett
            av argumenten. Det argumentet håller inte längre.
          </note>
          <note>
            Hjärtligt tack för en fantastiskt givande debatt!
          </note>
          <note>
            Jag har aldrig varit med om att så många har varit med i en interpellationsdebatt.
          </note>
          <note>
            13 § Svar på interpellation 2002/03:85 om säd som värmekälla
            i bostäder
          </note>
          <note>
            Anf. 30 Näringsminister LEIF PAGROT-
          </note>
          <note>
            SKY (s):
          </note>
          <note>
            Herr talman! Jörgen Johansson har frågat mig vilka åtgärder jag
            tänker vidta för att skapa en energiförsörjning som också tillgodoser
            kravet om en hållbar miljö. Han har också frågat mig vilka åtgärder
            jag avser att vidta för att stimulera sädeseldning, samt om jag
            avser att verka för möjligheten att initiera sädeseldning som
            en energiform inom EU på så kallad uttagen areal. Detta är alltså
            mark som har tagits ur bruk när det gäller att producera mat och
            djurfoder.
          </note>
          <note>
            Utgångspunkten för Jörgen Johanssons frågor är möjligheten att
            odla havre som energigröda på uttagen areal.
          </note>
          <note>
            Låt mig börja med att instämma i vad Jörgen Johansson säger om
            vikten av att använda förnybara energikällor och om det angelägna
            i att utnyttja biobränsle av olika slag för bland annat uppvärmning.
          </note>
          <note>
            Detta har dock uppmärksammats sedan länge i den svenska energipolitiken.
          </note>
          <note>
            De energipolitiska målen innebär bland annat att energipolitiken
            ska skapa villkoren för en effektiv och hållbar energianvändning
            och en kostnadseffektiv svensk energiförsörjning med låg negativ
            påverkan på hälsa, miljö och klimat. Energipolitiken ska underlätta
            omställningen till ett ekologiskt uthålligt samhälle.
          </note>
          <note>
            En viktig del i den svenska energipolitiken är att öka inslaget
            av förnybara energikällor i energisystemet. Det långsiktiga målet
            är att dessa energikällor ska kunna stå på egna ben och kunna
            konkurrera med andra energikällor.
          </note>
          <note>
            En sådan utveckling stöds bland annat genom omfattande insatser
            kring forskning, utveckling och demonstration av ny energiteknik,
            och insatser inriktas bland annat på biobränslen från jordbruksmark.
          </note>
          <note>
            Betydande insatser har till exempel gjorts vad gäller energiskogsodling
            med syfte att öka avkastningen och sänka kostnaderna. I Norrköping
            finns också exempelvis en bioetanolanläggning som framställer
            etanol från spannmål från bland annat just det som kallas uttagen
            areal.
          </note>
          <note>
            Användningen av biobränslen främjas även av till exempel energibeskattningen,
            och biobränslen av olika slag är i dag konkurrenskraftiga inom
            värmesektorn. Största delen av den energi som tillförs fjärrvärmesektorn
            utgörs också av biobränsle, torv med mera.
          </note>
          <note>
            När det gäller den första frågan vill jag därför påstå att den
            svenska energipolitiken sedan länge varit inriktad på att också
            tillgodose kravet på en hållbar miljö.
          </note>
          <note>
            När det gäller säd som värmekälla i bostäder finns det i dag
            inget som hindrar odling av havre för energiändamål på uttagen
            areal. Odling av energigrödor, exempelvis spannmål, på uttagen
            areal kräver dock en del administration såsom kontraktsskrivning
            och kontroller för att det ska vara förenligt med EG:s regelverk.
            Detta för att säkerställa att exempelvis havre som odlas på areal
            som tagits ur produktion inte används till foder eller livsmedel.
          </note>
          <note>
            Det finns sannolikt inte heller några tekniska problem med förbränning
            av havre för uppvärmning. De siffror Jörgen Johansson anger tyder
            på att en sådan energianvändning skulle kunna vara konkurrenskraftig
            med vissa andra biobränslen, även om det kan tänkas tillkomma
            kostnader för distribution, emballage och dylikt.
          </note>
          <note>
            Jag ser därmed inga skäl att vidta särskilda åtgärder för att
            stimulera sädeseldning specifikt framför annan bioenergi såsom
            energigräs, halm eller flis.
          </note>
          <note>
            Jag ser heller inget skäl att verka för möjligheten att initiera
            sädeseldning som en energiform inom EU
          </note>
          <note>
            på så kallad uttagen areal eftersom den möjligheten redan finns.
          </note>
          <note type="speaker">
            Anf. 31 JÖRGEN JOHANSSON (c):
          </note>
          <note>
            Herr talman! Jag vill tacka för svaret på min interpellation.
          </note>
          <note>
            Jag delar till stor del näringsministerns syn på miljö- och energipolitiken
            i den här frågan. Avsikten med interpellationen är att belysa
            ett problem som gör att utvecklingen för de alternativa bränslena
            hämmas.
          </note>
          <note>
            Vi vet att utvecklingen till viss del styrs av beslut från den
            här kammaren. Vi vet också att utvecklingen styrs, kanske till
            större del, av signaler från politiker och opinionsbildare i samhället.
            Signalerna i det här ärendet är inte odelat positiva, även om
            uppenbarligen såväl näringsministern som jag är positiva.
          </note>
          <note>
            Det är rätt att den svenska energipolitiken sedan länge har varit
            inriktad på att tillgodose kravet om en hållbar miljö. Det innebär
            att strävan efter att finna de fulländade förnyelsebara energikällorna
            ständigt måste pågå. Vi har sett försök med energiskog, som givetvis
            är en förnyelsebar energikälla samtidigt som den skapar problem
            i form av igenväxta landskap, krav på nya avverkningssystem och
            så vidare.
          </note>
          <note>
            När det gäller sädeseldning är situationen en annan. Här finns
            åkermark. Här finns produktionsapparaten, här finns tekniken,
            och här finns närheten till energiproduktionen i hela landet.
            Möjligheten till småskalig drift är vid sådan här produktion stor.
            Det innebär att åkrar som i dag växer igen på grund av dålig lönsamhet
            återigen blir intressanta.
          </note>
          <note>
            Områden i min hembygd, efter Hjälmarens stränder, Mälarens stränder
            eller i Bergslagsbygdens skogsområden blir helt plötsligt intressanta
            ur produktionsperspektiv. Så har det inte varit, och så är det
            heller inte i dag, på grund av att de positiva signalerna inte
            går ut.
          </note>
          <note>
            Det stora hindret mot att elda med säd är i dag, som jag ser
            det, den etiska debatten. Åsikter som att man inte kan elda upp
            mat när stora delar av världen svälter är ett av inslagen i den
            debatten. Jag har förståelse för sådana kommentarer, men de är
            knappast förankrade i den verklighet som vi i dag har inom jordbrukspolitiken
            - så som den är utformad i dag bland annat i och med att vi är
            medlemmar i EU. I
          </note>
          <note>
            stället uppfyller sädeseldning uppfyller 8 av de 15
          </note>
          <note>
            miljömål som riksdagen har satt upp som mål för vår generation.
          </note>
          <note>
            EU:s mål är att den förnyelsebara energin ska svara för 12 %
            av energiförbrukningen fram till år 2012.
          </note>
          <note>
            De organisationer som följer upp detta säger att detta mål är
            i det närmaste orealistiskt. Bakgrunden till det är att man under
            perioden 1990-1999 har ökat andelen förnyelsebara energikällor
            med 0,7 % till
          </note>
          <note>
            5,7 %. Det finns alltså mycket kvar att göra på detta område
            om vi ska uppnå de mål som vi säger oss arbeta för.
          </note>
          <note>
            Uppvärmningen i samhället bör om möjligt inte ske via el. Elen
            är nödvändig för att klara tillväxten i samhället och bör användas
            i produktionen, inte för uppvärmning. I detta sammanhang framstår
            sädeseldning som attraktiv och borde av ekonomiska skäl vara en
            självklar lösning för såväl enskilda hem som för anläggningar
            av större art, till exempel fjärrvärmeverk.
          </note>
          <note>
            En havreåker som är 100 ? 200 meter alstrar energi motsvarande
            3 ½-4 kubikmeter. Det skulle innebära att en villaägare skulle
            kunna få ett energipris i storleksordningen 25 öre per kilowattimme.
          </note>
          <note>
            Med det prisläget inser envar i dag att detta är intressant.
          </note>
          <note>
            Näringsministern ser inte hindren, jag ser egentligen inte heller
            hindren, utan de hinder som finns och som uttalas är känslomässiga
            - att man inte ska elda med mat. Det finns en rädsla för pålagor
            från såväl staten i Sverige som från EU. Vi behöver rätt signaler
            för att få denna verksamhet att blomstra. Jag hoppas att vi gemensamt
            kan arbeta för dem.
          </note>
          <note>
            Anf. 32 BENGT-ANDERS JOHANS-
          </note>
          <note>
            SON (m):
          </note>
          <note>
            Herr talman! Det är en intressant fråga som Jörgen Johansson
            har interpellerat näringsministern om.
          </note>
          <note>
            Med en ganska god insyn i det svenska jordbruket kan jag säga
            att detta är en välkommen lönsamhetsutveckling när det gäller
            att i detta fall kunna använda havre att elda med i stället för
            att sälja den på traditionellt sätt med två och en halv gånger
            bättre lönsamhet. Jag kan också säga att denna lönsamhetsförbättring
            de facto behövs i det svenska jordbruket, inte minst mot bakgrund
            av den ryggsäck som det svenska jordbruket tvingas bära i förhållande
            till många konkurrentländer i EU 15.
          </note>
          <note>
            Det som gör att man blir något fundersam är den erfarenhet som
            man har och att denna tydliga förändring av en produkts lönsamhetsutveckling
            skulle träffas av nya skatter.
          </note>
          <note>
            När vi talar om jordbruk talar vi om biologi, alltså om långsiktighet.
            Det handlar om fasta spelregler för att klara den förändring som
            är nödvändig även inom jordbruket.
          </note>
          <note>
            Min fråga är: Kan näringsministern se en presumtiv skatt på havre
            om den skulle användas för energiändamål? Nu vet jag att det är
            kollegan Bosse Ringholm som ligger närmast till, men jag tror
            att näringsministern har ett sådant utbyte med kamraterna att
            han kan ange åtminstone regeringens synpunkt på detta.
          </note>
          <note>
            Den etiska debatt som också Jörgen Johansson nämnde är inte helt
            enkel. Lantbrukare har varit i kontakt med mig och sagt att man
            bland annat från
          </note>
          <note>
            Danmark köper upp svensk havre, men man vill att den ska vara
            av mindre god kvalitet, underförstått att det inte ska upplevas
            som att den konkurrerar med användningen som födoämne.
          </note>
          <note>
            Mitt inlägg bottnar i om man med trygghet kan övergå till att
            odla detta för energiändamål eller om man drabbas av beskattning
            inom en snar framtid.
          </note>
          <note>
            Anf. 33 Näringsminister LEIF PAGROT-
          </note>
          <note>
            SKY (s):
          </note>
          <note>
            Herr talman! Det gläder mig att det råder så bred enighet om
            det som vi talar om här. Vi delar synen att detta är en välkommen
            diskussion och ett välkommet nytt uppslag att använda denna typ
            av grödor på ett otraditionellt sätt också för att bidra till
            att minska beroendet av andra energikällor. Där tror jag att vi
            talar för en ganska bred grupp.
          </note>
          <note>
            Vi är också överens om att konstatera att det inte finns några
            direkta hinder för detta. Det största enskilda hindret angavs
            vara den etiska debatten. Det är alltså inte några ekonomiska
            eller lagstiftningsmässiga hinder eller någon politiker som sätter
            hinder i vägen utan en annan faktor som höll tillbaka. Jag tycker
            att det är en spännande diskussion.
          </note>
          <note>
            Jag konstaterar att de exceptionella förhållanden som vi har
            haft på energimarknaden nu i vinter har stimulerat idérikedom
            och entreprenörskap när det gäller att hitta andra energikällor
            än de traditionella.
          </note>
          <note>
            Och jag hoppas att den i och för sig otrevliga erfarenhet som
            vi har haft ska ha det goda med sig att en och annan ny tanke,
            ny idé och nytt affärsuppslag kan komma fram och att en och annan
            villaägare och en och annan medlem av allmänheten kan stimuleras
            att ompröva sina energikonsumtionsmönster och kanske överväga
            förnybar energi som energikälla i stället.
          </note>
          <note>
            Jag konstaterar också att vi är överens om att inte förorda speciella
            selektiva stimulanser för just denna gröda i förhållande till
            andra grödor utan att olika grödor får tävla på lika villkor beroende
            på vad det är för markförhållanden, traditioner och kunskaper
            som är inblandade. Jag ser att utbildningsministern just har kommit
            in. Men jag vill inte kräva att vi ska ha speciella utbildningsinsatser
            just för energihavreodlare som inte står öppna för till exempel
            odlare av pilväxter av olika slag för energiskog och så vidare.
          </note>
          <note>
            Sammanfattningsvis tycker jag att det är en ovanligt trevlig
            situation för mig att få föra detta samtal.
          </note>
          <note>
            Till slut vill jag säga att det nya uppslaget om en särskild
            havreskatt är någonting som jag kanske ska ta upp med finansministern.
            Men jag vet inte om det riktigt var avsikten att jag skulle fästa
            hans uppmärksamhet på denna typ av nya idéer. För egen del kan
            jag dock intyga att jag inte har några planer på att föreslå en
            särskild havrebeskattning.
          </note>
          <note type="speaker">
            Anf. 34 JÖRGEN JOHANSSON (c):
          </note>
          <note>
            Herr talman! Även jag vill instämma i att det är trevligt att
            vi är överens. Jag tror också att den gångna vintern verkligen
            har lyft fram alternativen i fokus.
          </note>
          <note>
            Någonting måste hända. Det som är positivt med just den här typen
            av värmekälla är att man kan använda den mycket lokalt. Den kan
            produceras lokalt, och den kan användas lokalt i det enskilda
            hemmet. Dessutom får det även positiva effekter för riket, såväl
            när det gäller utsläpp som när det gäller minskad import av andra
            bränslen. Det är så att säga en bra väg att gå utifrån många aspekter.
          </note>
          <note>
            Anf. 35 BENGT-ANDERS JOHANS-
          </note>
          <note>
            SON (m):
          </note>
          <note>
            Herr talman! Det vore förödande om jag som moderat nu skulle
            ha lämnat ett tips till regeringen om en ny skatt. Gud förbjude
            att det är på det viset. Dessutom är det i så fall inte någon
            havreskatt som sådan, utan det skulle i så fall vara en energiskatt
            för att man använder havren på ett visst sätt.
          </note>
          <note>
            Men skämt å sido tar jag detta som intäkt från näringsministern
            för att denna kammare inte kommer att mötas av något krav på att
            just denna användning kommer att beskattas. Det tycker jag är
            glädjande, och det tar jag som intäkt för att det svenska jordbruket
            fortsatt kan vara innovativt att använda sina produkter även inom
            nya användningsområden.
          </note>
          <note>
            Överläggningen var härmed avslutad.
          </note>
          <note>
            14 § Svar på interpellation 2002/03:79 om korttidsstudiestöd
          </note>
          <note type="speaker">
            Anf. 36 Utbildningsminister THOMAS ÖSTROS (s):
          </note>
          <note>
            Herr talman! Sonja Fransson har frågat mig vilka åtgärder jag
            avser att vidta för att långsiktigt stärka funktionshindrade människors
            möjligheter till korttidsstudiestöd, för att också äldre personer
            över 65 år ska kunna få tillgång till internatbidraget samt för
            att regeringens ambition att stärka särvux också ska kunna få
            genomslag i praktiken.
          </note>
          <note>
            Jag vill börja med att tacka Sonja Fransson för att hon tar upp
            dessa viktiga frågor. Det är en angelägen uppgift att förbättra
            möjligheterna för personer med funktionshinder som har kort tidigare
            utbildning att delta i vuxenutbildning. Min förhoppning är att
            det nya rekryteringsbidrag som från och med årsskiftet kan lämnas
            till vuxenstuderande kommer att fylla en viktig funktion i detta
            hänseende. Rekryteringsbidraget kan lämnas till bland annat kortutbildade
            vuxna som har vissa funktionshinder och som på grund av detta
            behöver längre tid på sig för att uppnå studiemålen. Bidraget
            har utformats för att stödja flexibelt lärande och kan bland annat
            användas vid mer begränsade studier.
          </note>
          <note>
            I samband med studiestödsreformen den 1 juli
          </note>
          <note>
            2001 förändrades också korttidsstudiestödet. Korttidsstödet fick
            en något annorlunda utformning och hantering. Bidragsbeloppen
            förstärktes och blev skattefria. Syftet med ett särskilt bidrag
            vid studier under kortare tid är, precis som tidigare, att rekrytera
            personer med kort tidigare utbildning. Enligt förordningen om
            bidrag vid korttidsstudier kan stöd i form av korttidsbidrag och
            internatbidrag lämnas för studier i mindre omfattning på grundskole-
            och gymnasienivå eller för studier om eget eller närståendes funktionshinder.
            Även vuxenutbildning för utvecklingsstörda, särvux, är en sådan
            utbildning under kortare tid för vilken bidrag kan lämnas. Den
            nya hanteringen innebär bland annat att Statens institut för särskilt
            utbildningsstöd, SISUS, och två organisationer,
          </note>
          <note>
            Landsorganisationen i Sverige, LO, och Tjänstemännens Centralorganisation,
            TCO, ansvarar för fördelningen av bidrag till studerande.
          </note>
          <note>
            Det är viktigt att behovet av internatbidrag bland studerande
            med funktionshinder beaktas. Därför har även studerande som får
            folkpension i form av helt sjukbidrag eller hel förtidspension
            möjlighet att få internatbidrag i samband med korttidsstudier.
          </note>
          <note>
            Bidrag vid studier i mindre omfattning i form av korttidsbidrag
            eller internatbidrag får lämnas längst till och med det kalenderår
            då den studerande fyller
          </note>
          <note>
            64 år. Den övre åldersgränsen överensstämmer med vad som gällt
            sedan länge beträffande korttidsstudiestöd. Jag är glad över att
            vi har en så generös övre åldersgräns inom ramen för bidrag vid
            korttidsstudier.
          </note>
          <note>
            Men att utsträcka tiden med internatbidrag ytterligare är inte
            aktuellt. De olika trygghetssystemen måste samverka, och deltagare
            över 65 år med funktionshinder har möjlighet att få adekvat hjälp
            och stöd på annat sätt än inom ramen för utbildningsväsendets
            studiestödssystem.
          </note>
          <note>
            Den nya ordningen med korttidsstudiestöd har bara funnits i ett
            och ett halvt år. Men redan på denna korta tid kan vi se goda
            effekter av att rekryteringen till kortare utbildningar och hanteringen
            av stödet sker nära den enskilde. Detta har medfört att antalet
            studerande har ökat och att efterfrågan på kortare vuxenutbildning
            fortfarande är stor. Alla som velat delta i en kort utbildning
            under 2002 har därför tyvärr inte kunnat erbjudas plats. Under
            föregående budgetår disponerade LO, TCO och SISUS tillsammans
            drygt 40 miljoner kronor för bidrag vid korttidsstudier. LO lyckades
            snabbt med uppgiften att stimulera och rekrytera till kompetenshöjande
            studier. Glädjande nog har det varit möjligt att, i ett ansträngt
            budgetläge, avsätta ytterligare 15 miljoner kronor just för detta
            ändamål under 2002. För 2003 kommer ånyo knappt 40 miljoner kronor
            att avsättas för LO, TCO
          </note>
          <note>
            och SISUS. Det innebär bland annat att personer som fick avslag
            på sin ansökan om bidrag under föregående år får en ny chans att
            söka korttids- och internatbidrag för att genomgå den tänkta kursen
            eller utbildningen.
          </note>
          <note>
            Medelstilldelningen för bidrag vid korttidsstudier är alltså
            begränsad. Tilldelningen fördelas till de berörda organisationerna
            och myndigheten var för sig. SISUS har således under föregående
            år haft ca 8
          </note>
          <note>
            miljoner till sitt förfogande till bidrag för såväl studier i
            mindre omfattning om funktionshinder som för studier i särvux.
            För innevarande år är resurstilldelningen i princip densamma.
            Myndigheten har alltså frihet att disponera anslagna resurser
            för bidrag både till deltagare i kurser om funktionshinder och
            till studerande i särvux.
          </note>
          <note>
            Ambitionen är, precis som Sonja Fransson framhåller, att särvux
            ska utvecklas och kvaliteten stärkas.
          </note>
          <note>
            En parlamentarisk kommitté har sedan slutet av 2001
          </note>
          <note>
            haft i uppdrag att göra en översyn av särskolan och särvux, Översyn
            av utbildningen för barn, ungdomar och vuxna med utvecklingsstörning
            (dir. 2001:100).
          </note>
          <note>
            Kommitténs arbete ska vara avslutat under hösten
          </note>
          <note>
            2004.
          </note>
          <note>
            Sedan budgetåret 2002 avsätts särskilda resurser för att förstärka
            utvecklingen av särvuxverksamheten i kommunerna. 7,5 miljoner
            kronor avsätts årligen i syfte att höja utbildningens kvalitet
            genom att öka undervisningsgruppens storlek, som i dag är i genomsnitt
            två deltagare, för att på så sätt kunna bland annat öka undervisningstiden
            och antalet platser samt utveckla det pedagogiska innehållet i
            utbildningen.
          </note>
          <note>
            Vilka resurser som i praktiken totalt avsätts till särvux är
            ett kommunalt beslut. Studerandegruppen har möjlighet att få ekonomiskt
            stöd under studietiden från skilda trygghetssystem. Det innebär
            att deltagare kan studera med till exempel sjukersättning, aktivitetsersättning,
            bidrag vid korttidsstudier eller lön från eget arbete. Korttidsstödet
            har dock en marginell betydelse för dessa studerande.
          </note>
          <note>
            Sammantaget anser jag alltså att regeringen på skilda sätt har
            bidragit till att stärka funktionshindrade människors möjlighet
            till korttidsstudier, och vi inväntar nu den pågående översynen
            av särvux.
          </note>
          <note type="speaker">
            Anf. 37 SONJA FRANSSON (s):
          </note>
          <note>
            Herr talman! Jag tackar för svaret. Det gläder mig att ministern
            liksom jag tycker att möjligheten att få studera med korttidsstudiestöd
            är en viktig fråga. Jag anser att det i grunden är en demokratifråga.
            Med korttidsstudiestöd får människor som har låg utbildning möjlighet
            att förkovra sig och möjlighet till nya kunskaper. Det innebär
            också samtal och diskussioner med medstuderande. Det kan handla
            om mer kunskap om närliggande saker som berör den enskilde själv,
            som till exempel kunskap om sitt eget funktionshinder, men det
            kan också gälla kunskap som man behöver för att kunna delta i
            det demokratiska samtalet.
          </note>
          <note>
            Det kan vidare även vara inkörsporten till vidare studier.
          </note>
          <note>
            Ministern nämner att rekryteringsbidraget ska komplettera korttidsstudiestödet.
            Låt mig först säga att jag tycker att rekryteringsbidraget i stort
            sett är mycket bra. Men tyvärr kan man inte använda sig av rekryteringsbidraget
            om man till exempel är lika gammal som jag. Åldersgränsen är 50
            år, och de flesta som söker korttidsstudiebidrag är mellan 40
          </note>
          <note>
            och 65 år.
          </note>
          <note>
            Det är också fråga om en form av sammanhållande studier i minst
            tre veckor. För många av dem som söker korttidsstudiestöd handlar
            det om några dagars studier i taget. Alltså kommer korttidsstudiestödet
            att behövas i minst lika stor utsträckning i framtiden som fallet
            är i dag.
          </note>
          <note>
            Det är också riktigt, som ministern säger, att korttidsstudiestödet
            förändras och reformeras till den enskildes bästa med bland annat
            högre ersättning. Det är jättebra, men problemet är att det inte
            blir mer pengar att dela ut. Det blir i stället mindre pengar,
            numera knappt 8 miljoner kronor. Det innebär att färre får del
            av de pengar som delas ut, vilket medför en skarp konkurrens och
            en hård prioritering. Det innebär också att målet för studiestödsverksamheten,
            som är att fler ska kunna studera utan att begränsas av sina ekonomiska
            resurser, inte går att uppfylla.
          </note>
          <note>
            Detta måste ministern har uppmärksammat eftersom ministern sköt
            till 15 miljoner extra i slutet av förra året. Det var bra för
            några, men de flesta som redan fått nej eller fått veta via telefon
            att alla pengar var intecknade, så att det inte ens var lönt att
            söka, fick tyvärr ingen glädje av dessa pengar.
          </note>
          <note>
            Min fråga är därför: Kommer det att finnas extra pengar också
            i slutet av detta år, om det visar sig att det saknas medel? Och
            i så fall, går det att förbereda sökande om att det går att starta
            utbildning i avvaktan på att det kommer mera pengar sedan?
          </note>
          <note>
            Jag måste tyvärr säga att SISUS inte har samma möjligheter som
            de fackliga organisationerna att förskottera medel om det kommer
            mer pengar i slutet av året. Jag tycker dock inte att det här
            är ett bra sätt.
          </note>
          <note>
            Det vore bättre med en långsiktig uppräkning efter behov, vilket
            skulle ge en bra planering både för den enskilde sökanden och
            för myndigheten. Jag vill därför ha svar på min fråga.
          </note>
          <note>
            Angående äldres möjligheter att få internatbidrag hänvisar ministern
            till att rådande ordning har gällt länge och till att andra samhällssystem
            bör samverka om att ta över ansvaret. Ja, tyvärr samverkar dessa
            system, men i negativ riktning för den enskilde.
          </note>
          <note>
            När man som funktionshindrad går i pension, oftast med en låg
            pension, upphör i stort sett alla andra stödsystem, som till exempel
            handikappersättning och vissa hjälpmedel. Men kunskap om exempelvis
            sitt funktionshinder behöver man ju också efter 65 års ålder,
            inte minst med tanke på att vissa funktionshinder ökar kraftigt
            med stigande ålder, som till exempel syn- och hörselskador.
          </note>
          <note>
            Vi talar om att inte diskriminera äldre, och kanske ska vi se
            över alla de olika stöd som tar slut vid 65 års ålder om vi vill
            ha aktiva pensionärer också i framtiden.
          </note>
          <note type="speaker">
            Anf. 38 Utbildningsminister THOMAS ÖSTROS (s):
          </note>
          <note>
            Herr talman! Jag och Sonja Fransson har ju precis likartad uppfattning
            om själva frågan: hur viktigt det är med korttidsstudiestöd och
            korttidsstudier som sådana och vad de kan betyda för enskilda
            människor.
          </note>
          <note>
            Det är väldigt roligt, tycker jag, att se att denna reform har
            varit en framgång. Den var ju väldigt ifrågasatt när vi genomförde
            den: att föra ut arbetet med korttidsstudiestöden till Sisus men
            också till LO och
          </note>
          <note>
            TCO, de som i det här fallet är närmast de människor som funderar
            över om de ska ta vara på en sådan här möjlighet eller inte. I
            och med att besluten nu ligger närmare de enskilda personerna
            har vi kommit ifrån att detta studiestöd tidigare i praktiken
            inte användes i så stor utsträckning. Det blev alltid pengar över
            när året var slut. Nu har det blivit ett studiestöd som är efterfrågat
            mer än vad det för tillfället finns resurser till. Och det är
            bra, för att det här är ett sätt att studera som passar många
            människor och som kan vara det där steget in till vidare studier.
            Det här är ett slags oersättlig väg in till studierna.
          </note>
          <note>
            Däremot hamnar vi naturligtvis alltid i frågan om budget och
            om vi kan satsa mer eller inte. Vi har ju en period bakom oss
            då vi har satsat mycket stora resurser på utbildning generellt
            sett. Vi får nu signaler om att den resurs som tidigare har räckt
            gott och väl för den här typen av studier nu verkar vara översökt.
          </note>
          <note>
            Det är en positiv signal, och det får naturligtvis tas in i budgetarbetet.
            Men det finns ingenting i dag som kan ge mig möjlighet att lova
            några ytterligare resurser.
          </note>
          <note>
            Däremot är det viktigt att se kopplingen till det nya rekryteringsbidraget
            eftersom det kan vara ett komplement. Det gäller inte dem som
            är över 50. Det är riktigt att det bidraget är begränsat till
            dem som är under 50, och det av ett gott skäl. Rekryteringsbidragets
            huvudsyfte är att rekrytera till vidare studier, och studiemedelssystemet
            i övrigt är begränsat till 50 år.
          </note>
          <note>
            Därför skulle rekryteringsbidraget få en väldigt konstig funktion
            om det också gällde efter 50 års ålder:
          </note>
          <note>
            Det finns ju inget studiestödssystem som tar vid efter det. Också
            där finns det naturligtvis en angelägen diskussion att föra: Har
            vi resurser så att vi skulle kunna höja den åldersgränsen? Det
            vore positivt. Det kostar ganska stora pengar, och därför är också
            det i grunden en budgetfråga som får prövas mot andra typer av
            reformer.
          </note>
          <note>
            När vi tittar på åtgången av korttidsstudiestöd använder ju Sisus
            i stort sett pengarna, men det verkar inte ha varit ett tryck
            på att använda mer resurser än vad man hade tillgång till under
            förra året. De signalerna har inte kommit till Utbildningsdepartementet.
          </note>
          <note>
            Vi har heller inte någon signal om att det ser ut att bli så
            i år. Därför finns det inte nu några planer på att fatta beslut
            om att öka resurserna såsom vi gjorde förra året. Det får vi återkomma
            till om vi hamnar i det läge som vi var i under förra året.
          </note>
          <note>
            Det här är ett bra studiestöd, äntligen väl fungerande på så
            sätt att det också finns ett starkt intresse för att använda detta
            studiestöd. Vi följer den utvecklingen väldigt noga men har just
            nu inga resurser för att utöka ramarna.
          </note>
          <note type="speaker">
            Anf. 39 SONJA FRANSSON (s):
          </note>
          <note>
            Herr talman! Jag delar ministerns uppfattning att det har blivit
            väldigt bra med den nya reformen i form av att man har fört ut
            detta. Vi märker ju på Sisus väldigt tydligt att Sisus är känt
            bland handikapporganisationerna. Man har lätt att komma till,
            det går lätt att söka och det finns en dialog. Det är likadant
            när det gäller de fackliga organisationerna, efter vad min erfarenhet
            säger mig. Det är alldeles utmärkt.
          </note>
          <note>
            Däremot delar jag inte uppfattningen om att det inte har varit
            översökt, för det har det varit. Vi vet att
          </note>
          <note>
            Sisus har fått säga nej till flera sökande, framför allt när
            det gäller delen med reseersättning och dagersättning. Dessutom
            har man ringt och sagt att hela året är intecknat. Då finns det
            ingen möjlighet och då söker folk inte ens utan försöker andra
            vägar om det går.
          </note>
          <note>
            Det är klart att det ger negativa signaler, och det tycker jag
            är tråkigt eftersom det är så positivt i sig med korttidsstudiestödet
            just av den anledningen: av demokratiska skäl och möjligheten
            att gå vidare till studier, särskilt som vi vet att så många med
            funktionshinder har låg utbildningsnivå. Det här kan vara kicken
            att gå vidare.
          </note>
          <note>
            Jag är väl medveten om att det har satsats oerhört mycket, inte
            minst på universitetsstudier och annat med väldigt många platser.
            Men nu har vi satsat där, på högre utbildning. Vi kanske för framtiden
            ska prioritera de här grupperna nu för att få mer resurser.
          </note>
          <note>
            Egentligen handlar det ju inte om speciellt mycket, om man nu
            talar om hela utbildningssektorn - då är det ju inte speciellt
            mycket pengar - men det är så oerhört viktigt för många enskilda
            personer som vill ha möjligheten att studera.
          </note>
          <note>
            När det gäller just Sisus delar är det många som känner att det
            är viktigt att lära känna sitt eget funktionshinder, att få mer
            insikt och kunskap och också kanske att gå med i föreningsverksamhet
            om sitt eget funktionshinder och på det sättet också få mer kunskap.
          </note>
          <note>
            Det här är ju en väldigt viktig del när det gäller omvårdnad
            och sjukvårdens resurser. Det man kan lära själv gör att man blir
            starkare i sig själv. Man får större trygghet och vet hur man
            kan hantera sin livssituation, jämfört med att man kanske ständigt
            besöker sjukvården i stället. Jag menar att det här i mångt och
            mycket handlar om detta: Att öka kunskapen gör att vi får både
            personliga och ekonomiska besparingar i andra ändan i stället.
          </note>
          <note>
            Jag skulle önska att man kunde återkomma, men tidigare, med de
            15 extra miljonerna - vilket i och för sig var väldigt positivt
            - så att vi vet om det så att vi kan ge positiva signaler. I så
            fall kommer ännu fler att också söka de här bidragen. Det är vad
            jag hoppas på.
          </note>
          <note type="speaker">
            Anf. 40 Utbildningsminister THOMAS ÖSTROS (s):
          </note>
          <note>
            Herr talman! Jag har egentligen precis samma ståndpunkt, men
            med ansvar för att budgetarna ska gå ihop också på utbildningsområdet
            kan jag naturligtvis inte ge några löften i dag. De inriktningar
            som det här studiestödet har - att lära känna sitt eget funktionshinder,
            att stimulera till och förbereda för fortsatta studier - är oerhört
            angelägna. Det är på det viset också ett angenämt problem vi har
            hamnat i. Det här har gått från att vara ett stöd som var dåligt
            eftersökt till att bli ett attraktivt stöd. Det var precis det
            vi ville nå, och det ska naturligtvis vara med i våra fortsatta
            diskussioner också när det gäller prioriteringar.
          </note>
          <note type="speaker">
            Anf. 41 SONJA FRANSSON (s):
          </note>
          <note>
            Herr talman! Jag tackar för att det ska vara med i prioriteringarna.
            Jag kommer att hålla ministern i örat när det gäller dessa frågor!
          </note>
          <note>
            Jag skulle vilja säga några saker ytterligare om särvux. Här
            hänvisar ministern till att det pågår en utredning, och jag tycker
            att det är jättebra att det gör det. Där måste vi verkligen höja
            ambitionen, och det har nu gjorts genom den här utredningen. Stöden
            till särvux spretar oerhört. Dels har vi korttidsstudiestödet,
            dels ger Sisus timersättning om man går i kommunen och så vidare.
            Det finns inget samlat grepp.
          </note>
          <note>
            Här tror jag att just korttidsstudiestödet, där man kan samla
            fler grupper från flera olika kommuner på till exempel en folkhögskola
            och ha utbildning, underlättar många gånger jämfört med att var
            och en finns i sin kommun. Det gäller speciellt mindre kommuner.
          </note>
          <note>
            De stora kommunerna kan säkert klara undervisningen. Här menar
            jag att det också skapas en gemenskap, och det kan skapas grupper.
            Här skulle vi kunna göra oerhört mycket mera, och det behöver
            göras mycket mera. Jag ser fram emot den utredningen och att man
            tar ett helhetsgrepp när det gäller finansieringen så att möjligheterna
            för särvuxstuderande ökar.
          </note>
          <note>
            Jag vill inte heller riktigt släppa det här med personer över
            65 år. Det låter rimligt: Är man över 65 år ska man inte ha möjlighet
            till studier - man går i pension och så. Men här gäller det att
            öka kunskapen om sitt eget funktionshinder, och det är dessutom
            så att vi får fler funktionshinder samtidigt som väldigt många
            som har ett funktionshinder har låg pension.
          </note>
          <note>
            Vi vet också att det samtidigt är andra stöd som försvinner vid
            65 års ålder. Då tycker jag att det är oerhört angeläget att ändå
            titta på den frågan framöver och se om det finns möjligheter.
            Då har man sin pension, men det handlar ju om att få ett bidrag
            för finansieringen på skolan och utbildningsplatsen.
          </note>
          <note type="speaker">
            Anf. 42 Utbildningsminister THOMAS ÖSTROS (s):
          </note>
          <note>
            Herr talman! Det är angeläget att se över hela frågan om särvux,
            det håller jag med om. Vi kommer tillbaka till frågan om åldersgränser.
            Det är svårt att hitta en princip som säger att det alltid är
            fel att höja en åldersgräns. Det skulle naturligtvis vara positivt
            att kunna göra det. Men då hamnar vi verkligen i en prövning av
            resurser, och jag tror att detta kommer lite längre ned på listan.
          </note>
          <note>
            Det finns möjligheter att studera via de ersättningssystem man
            lever på som pensionär. Jag tror att det kommer att öka i omfattning
            i framtiden. Som jag ser det är det svårt att motivera att man
            satsar resurser just där i form av ökat studiestöd. Att i stället
            hålla öppet för att man faktiskt kan delta i utbildningarna utan
            avgift är ett sätt att stimulera också denna grupp att studera
            vidare.
          </note>
          <note>
            Överläggningen var härmed avslutad.
          </note>
          <note>
            1 § 15 § Svar på interpellation 2002/03:65 om statliga stödpengar
            till företagsflytt
          </note>
          <note type="speaker">
            Anf. 43 Statsrådet ULRICA MESSING (s):
          </note>
          <note>
            Herr talman! Yvonne Ångström har frågat vilka åtgärder jag avser
            att vidta för att förhindra att en glesbygdskommun utarmas genom
            att företag flyttar verksamhet därifrån med hjälp av statliga
            stöd.
          </note>
          <note>
            Bakgrunden till frågan är att tjänsteföretaget
          </note>
          <note>
            Spray AB:s verksamhet i Dorotea har övertagits av
          </note>
          <note>
            Proffcom AB, som enligt interpellanten har för avsikt att flytta
            verksamheten till Sollefteå i början av 2004.
          </note>
          <note>
            Proffcom AB har preliminärt beviljats sysselsättningsbidrag för
            300 årsarbetskrafter i Sollefteå i samband med försvarsomställningsarbetet.
          </note>
          <note>
            Låt mig först säga att jag känner starkt med alla som hotas av
            eller drabbas av arbetslöshet. Det är självfallet oerhört jobbigt
            för alla som berörs och deras familjer, särskilt i orter som Dorotea,
            Sollefteå och flera andra, som har bekymmer med både befolkningsminskning
            och en ensidig arbetsmarknad.
          </note>
          <note>
            Naturligtvis är det inte meningen att statligt stöd ska ges för
            att flytta verksamheter mellan orter som båda är mycket utsatta.
            Det ska inte heller vara möjligt att få bidrag för samma verksamhet
            två gånger.
          </note>
          <note>
            Frågan om Proffcom AB ska få sysselsättningsbidrag för verksamhet
            som flyttas från Dorotea till
          </note>
          <note>
            Sollefteå ska slutligt prövas av Verket för näringslivsutveckling.
            Jag kan inte föregripa myndighetens beslut i det eller i andra
            stödärenden.
          </note>
          <note>
            Jag vill samtidigt berätta att sysselsättningsbidragets effekter
            för närvarande utvärderas. Utvärderingen ska vara klar våren 2003
            och kommer förhoppningsvis att visa om vi behöver vidta några
            förändringar i stödformen. Regler som kan utnyttjas på ett icke
            önskvärt sätt ska naturligtvis ändras.
          </note>
          <note type="speaker">
            Anf. 44 YVONNE ÅNGSTRÖM (fp):
          </note>
          <note>
            Herr talman! I mitt arbete som stenograf lärde jag mig att det
            är bra att fatta sig kort. Jag ska göra mitt till för att vi ska
            bli klara.
          </note>
          <note>
            Jag vill tacka statsrådet Ulrica Messing för svaret på min interpellation
            om statliga pengar till företagsflytt. Däremot är jag inte helt
            nöjd med svaret.
          </note>
          <note>
            För det första säger statsrådet i svaret att Proffcom
          </note>
          <note>
            AB "enligt interpellanten" ska flytta verksamhet från
          </note>
          <note>
            Dorotea till Sollefteå. Det är ingen uppgift som jag har tagit
            ur luften, utan jag har fått information både från kommunalrådet
            i Dorotea och i medierna om vad som är på gång.
          </note>
          <note>
            För det andra talar Ulrica Messing i allmänt välvilliga ordalag
            om att hon "känner starkt med alla som hotas av arbetslöshet".
            Ja, det gör vi väl alla.
          </note>
          <note>
            Men min interpellation gäller primärt vilka åtgärder statsrådet
            ämnar vidta för att förhindra att en glesbygdskommun utarmas med
            hjälp av statliga stödpengar.
          </note>
          <note>
            Statsrådet anför att Nutek ska pröva frågan huruvida Proffcom
            ska få sysselsättningsbidrag för att flytta verksamhet från Dorotea
            till Sollefteå och att hon inte kan föregripa myndighetens beslut.
          </note>
          <note>
            Det har jag i och för sig full förståelse för, eftersom vi inte
            vill ha ministerstyre. Men hela frågeställningen ger mig anledning
            att framhålla hur oerhört snett, enligt vår mening, de allra flesta
            statliga stöd slår, framför allt de selektiva stöden som ska beslutas
            av någon myndighet. Jag och Folkpartiet har otaliga gånger - inte
            minst i samband med arbetet i den regionalpolitiska utredningen
            - understrukit att stödpengar för det allra mesta är av ondo.
            Generella stöd, till exempel transportstöd som utjämnar orättvisa
            avstånd, är bra, men de flesta stöd som är föremål för tämligen
            godtycklig bedömning slår nästan alltid fel.
          </note>
          <note>
            Skälet till att Proffcom i detta fall troligen ska få stora statliga
            stöd är ju, som statsrådet framhållit, att
          </note>
          <note>
            Björn Rosengren för några år sedan utlovade mycket stora summor
            till Sollefteå som kompensation för nedläggningen av regementet.
            Men sådana stöd kan ju inte rimligen användas för att flytta arbetstillfällen
            från en svag ort till en annan!
          </note>
          <note>
            Jag hoppas innerligt att beslutet från Nutek blir ett nej till
            stöd, så att arbetstillfällena får finnas kvar i
          </note>
          <note>
            Dorotea, en av Sveriges allra minsta kommuner med ca 3 000 invånare.
            Men om Nuteks beslut skulle bli ett ja till Proffcom, hur kommer
            statsrådet då att agera? I svaret sägs ju, som jag nämnt, att
            statsrådet inte kan föregripa myndighetens beslut. Men om det
            blir ett ja, vad händer då?
          </note>
          <note type="speaker">
            Anf. 45 Statsrådet ULRICA MESSING (s):
          </note>
          <note>
            Herr talman! Yvonne Ångström förstår att jag som statsråd inte
            kan lägga mig i, men hon önskar ändå att jag gör det. Nu kommer
            jag inte att göra det, med risk för att Yvonne Ångström då kan
            anmäla mig till KU för att jag har varit för tydlig.
          </note>
          <note>
            Jag vill ändå upprepa det jag sade i interpellationen: I dag
            har vi regler för hur vi ska betala ut stöd.
          </note>
          <note>
            Sysselsättningsbidrag och andra former av stöd har riksdagen
            ofta ställt sig bakom. När ett företag söker pengar för en verksamhet,
            för att man ska starta någonting nytt eller utvidga en befintlig
            verksamhet, är det våra myndigheter och verk som prövar ansökan
            mot de regler som har satts upp. Sedan betalas pengarna ut i efterskott,
            när företagen har bevisat att de har levt upp till det de sade
            och det de ansökte om pengar för. Det är myndigheten som utvärderar
            och prövar också det.
          </note>
          <note>
            Nu gör ITPS en översyn av sysselsättningsbidraget åt regeringen.
            De gör det därför att vi med allvar ser på de signaler vi har
            mött, till exempel i det fall som Yvonne Ångström nu har interpellerat
            mig om.
          </note>
          <note>
            Det handlar om möjligheten för ett företag att flytta arbetstillfällen
            från en utsatt ort till en annan eller risken för att ett företag
            i vissa fall kanske skulle kunna få stöd två gånger för sin verksamhet.
            Det är inte acceptabelt. Det är mitt sätt att styra politiken
            och vara en garant för att pengarna används på ett sådant sätt
            att vi som skattebetalare upplever att de verkligen utjämnar skillnader.
            Det är så vi agerar just nu.
          </note>
          <note>
            Jag instämmer inte i bilden att stöd alltid skulle vara svåra,
            även om de inte är nationella. Ibland är det oerhört viktigt att
            den nationella politiken orkar och kan ta regionala effekter.
            Jag har flera gånger tidigare här i kammaren blivit interpellerad
            om det stora behov som finns av att vi ska ta ett ännu större
            ansvar för kollektivtrafiken i en del inlandskommuner. Det är
            inget nationellt stöd och inte heller ett nationellt problem.
            Men det finns ändå en stor förhoppning om att regeringen ska ta
            ett utökat ansvar för en kommunal fråga.
          </note>
          <note>
            Vi har redan här i riksdagen beslutat att staten ska ta ett större
            ansvar för de kommunala flygplatserna i
          </note>
          <note>
            Norrlands inland just därför att de kostar väldigt mycket pengar.
            Den typen av stöd har en oerhörd effekt när det handlar om att
            utjämna skillnader. Det svåraste som många kommuner står inför
            i dag är att satsa på utvecklingsfrågor samtidigt som man ska
            anpassa kommunens kostym till en befolkningsutveckling som oftast
            är negativ. Där kan vi inte hjälpa enskilda kommunalråd. Man måste
            naturligtvis alltid se till att den service som medborgarna i
            en kommun ska ha är anpassad efter de människor som bor där.
          </note>
          <note>
            Men det är en smärtsam process.
          </note>
          <note>
            Genom de stöd som vi har beslutat om kan vi utjämna en del skillnader.
            Men de ska alltid prövas enligt tydliga regler. När det gäller
            sysselsättningsbidraget är min uppfattning att det finns luckor
            där reglerna inte är tillräckligt tydliga. Det finns en risk för
            att de används på ett sådant sätt som jag inte tror har någon
            förankring, vare sig i riksdagen eller bland folk i allmänhet.
            Det är därför vi har gjort den här översynen.
          </note>
          <note type="speaker">
            Anf. 46 YVONNE ÅNGSTRÖM (fp):
          </note>
          <note>
            Herr talman! Vi delar uppenbarligen uppfattningen att sysselsättningsbidraget
            relativt ofta slår lite fel.
          </note>
          <note>
            I den regionalpolitiska utredningens arbete fick vi en hel del
            utvärderingar som visade att bidraget fungerar ganska bra så länge
            det ges ut, men dessvärre blir det ingenting kvar efteråt. Det
            är verkligen bra att ITPS
          </note>
          <note>
            nu gör utvärderingen, och eftersom jag vet vilka som arbetar
            där litar jag på att det kommer att bli ett bra arbete. Sedan
            vet väl ingen av oss vilket resultatet kommer att bli.
          </note>
          <note>
            När det gäller det enskilda fallet har jag självklart förståelse
            för att Ulrica Messing inte kan blanda sig i det. Men om det nu
            skulle bli så att det blir ett stöd till Proffcom för att flytta
            arbetstillfällen från Dorotea vore det intressant att veta det.
            Dorotea har alltså inte fått några statliga stöd förut, utan man
            har gjort alla investeringar själva, och 12 miljoner i investeringar
            för kommunala lokaler är ganska mycket för en så liten kommun.
            Det här är alltså ett väldigt besvärligt ärende. Jag kan förstå
            att det ibland kan gå snett, men jag hoppas verkligen att det
            går att lösa.
          </note>
          <note>
            När det sedan gäller den andra typen av stöd som
          </note>
          <note>
            Ulrica Messing var inne på, nämligen stöd till exempel till kommunala
            flygplatser och annat, tror jag att vi är helt överens. Men den
            typen av stöd utgör enligt min uppfattning inte riktigt samma
            risk för snedvridande effekter som det blir när man ger företagsstöd.
            Det är så att säga svårare att hitta rätt när det gäller företagen.
          </note>
          <note>
            Beträffande flygplatserna har det hänt mycket, men det ska vi
            inte gå in på här. Det har jag ställt frågor om i andra sammanhang.
            Det fungerar i dagsläget inte särskilt bra.
          </note>
          <note>
            En typ av stöd som jag gärna skulle vilja ha till stånd - det
            kanske jag kan få nämna här - är ett persontransportstöd. Jag
            vet att det är väldigt svårt att utforma, men om man kan flytta
            gods med hjälp av stöd borde man kunna flytta hjärnor också, om
            man får använda ett sådant uttryck. Många företag har sitt kapital
            just i de anställdas kunskaper, och dessa anställda måste ofta
            resa väldigt mycket.
          </note>
          <note>
            I dagsläget är det fruktansvärt dyrt att resa med flyg. Det kostar
            lika mycket tur och retur Lycksele-
          </note>
          <note>
            Stockholm som Stockholm-New York. Detta vet statsrådet mycket
            väl, eftersom hon också bor åtminstone en bit upp i Norrland.
          </note>
          <note>
            Med detta vill jag tacka så mycket för svaret. Jag hoppas att
            vi kommer fram till bättre regler och att utvärderingarna ger
            sådana resultat att vi vet hur vi ska hantera den här typen av
            frågor.
          </note>
          <note type="speaker">
            Anf. 47 Statsrådet ULRICA MESSING (s):
          </note>
          <note>
            Herr talman! Jag vill bara mycket kort säga beträffande Yvonne
            Ångströms fråga vad jag kan göra om Nutek kommer fram till att
            man ska utbetala stödet att jag måste få fundera på det eftersom
            det i dag inte är möjligt att överklaga sysselsättningsbidrag.
          </note>
          <note>
            Kanske är det också sådant som vi ska be ITPS titta på i den
            översyn de gör. Det har vi inte gjort hittills, men jag tar med
            mig frågan och vill sova på saken.
          </note>
          <note type="speaker">
            Anf. 48 YVONNE ÅNGSTRÖM (fp):
          </note>
          <note>
            Herr talman! Jag tackar Ulrica Messing för det kompletterande
            beskedet. Sedan får vi se vad sömnen ger för resultat. Tack så
            mycket!
          </note>
          <note>
            Överläggningen var härmed avslutad.
          </note>
          <note>
            Ajournering
          </note>
          <note>
            Kammaren beslutade kl. 16.23 på förslag av talmannen att ajournera
            förhandlingarna till kl. 18.00.
          </note>
          <note>
            Återupptagna förhandlingar
          </note>
          <note>
            Förhandlingarna återupptogs kl. 18.00.
          </note>
          <note>
            16 § Svar på interpellation 2002/03:96 om skogsskövlingen
          </note>
          <note type="speaker">
            Anf. 49 Statsrådet ULRICA MESSING (s):
          </note>
          <note>
            Herr talman! Margareta Andersson har frågat mig om vilka åtgärder
            jag är beredd att vidta för att stoppa den skogsskövling som pågår
            i de områden som omfattas av jordförvärvslagen.
          </note>
          <note>
            Bakgrunden är att det vid ett flertal tillfällen har hänt att
            personer köpt skogsmark, snabbt avverkat stora arealer och därefter
            sålt marken vidare utan att ha vidtagit de lagstadgade åtgärder
            som finns för att säkerställa skogens återväxt efter avverkningen.
            Tillvägagångssättet har varierat något mellan de olika konkreta
            fallen, men personerna har hållit sig inom befintligt regelverk,
            det vill säga allt har skett i enlighet med gällande lagar och
            förordningar. I de fall köparen inte har insett konsekvenserna
            av köpet och inte har haft ekonomiska möjligheter att bekosta
            de återväxtåtgärder som skogsvårdslagen kräver har skogsvårdsorganisationen
            möjlighet att betala för sådana åtgärder med statliga medel.
          </note>
          <note>
            Margareta Andersson redogör för en situation där köparen inte
            har fått förvärvstillstånd för inköpt fastighet enligt jordförvärvslagen.
            Enligt min mening är detta dock inte den underliggande orsaken
            till problemen, eftersom regler om hur och när avverkning får
            ske behandlas i skogsvårdslagen. Enligt den utredning som gjorts
            om jordförvärvslagen (SOU
          </note>
          <note>
            2001:38), och som har remissbehandlats och nu bereds inom Regeringskansliet,
            bör dessa frågor snarare lösas genom ändringar i skogsvårdslagen.
          </note>
          <note>
            Jag vill först säga att det inte är någon stor omfattning på
            detta problem. Det gäller ett fåtal fall, men det är självfallet
            ett beteende som bör och ska motverkas. Jag kan heller inte uttala
            mig i enskilda fall.
          </note>
          <note>
            Ett förslag som har väckts för att komma till rätta med problemet
            är att låta den säkerhet för återväxtåtgärder som Skogsvårdsstyrelsen
            enligt skogsvårdslagen har rätt att kräva inför stora avverkningar
            ska knytas till fastigheten. Som regelverket är utformat återgår
            ställd säkerhet till säkerhetsställaren, det vill säga säljaren
            som avverkat på fastigheten, om fastigheten säljs. Om säkerheten
            i stället kunde knytas till fastigheten skulle den nya ägaren
            kunna nyttja den för att bekosta återväxtåtgärderna, och den som
            avverkar skulle i sådana fall även vid en försäljning få stå för
            dessa kostnader.
          </note>
          <note>
            Regeringen har nyligen låtit utreda frågan om att knyta säkerheten
            till fastigheten, och utredningen har remissbehandlats. Utredaren
            har dock kommit fram till att det inte i egentlig mening är möjligt
            att knyta säkerheten till fastigheten. I stället föreslås att
            säljaren åläggs att ligga kvar med ett betalningsansvar för återväxtåtgärder,
            och att frågan därmed måste lösas i en förhandling mellan säljaren
            och köparen vid en försäljning. Utredarens förslag har dock andra
            konsekvenser, bland annat skattemässiga, och måste därför bearbetas
            vidare innan det blir möjligt att lägga fram ett konkret förslag
            om åtgärder. Frågan bereds därför vidare inom Regeringskansliet,
            och det är min förhoppning att ett förslag ska kunna läggas fram
            under
          </note>
          <note>
            2003.
          </note>
          <note type="speaker">
            Anf. 50 MARGARETA ANDERSSON (c):
          </note>
          <note>
            Herr talman! Jag vill hälsa förste vice talmannen välkommen i
            det nya uppdraget. Det är lite spännande att se en ny person här.
            Jag får också tacka statsrådet
          </note>
          <note>
            Ulrica Messing för svaret på min interpellation.
          </note>
          <note>
            Om kravet på förvärvstillstånd för den här typen av mark ska
            ha någon mening måste lagstiftningen skärpas. Annars är det bättre
            att ta bort den. Det är egentligen ganska enkelt att skärpa lagstiftningen.
          </note>
          <note>
            Vad som behöver göras är att införa ett krav att man ska ha förvärvstillstånd
            innan man får börja bruka marken. Det borde inte vara helt omöjligt.
          </note>
          <note>
            Som det ser ut i dag upplever jag det som en stor rovdrift på
            skogen. Man avverkar så mycket som bara är möjligt av det bestånd
            som finns. Säljer man det sedan i ett par olika affärer kan man
            ta bort i stort sett varje pinne, om jag använder det slanguttryck
            som finns. Det är inte heller bra att man sedan tvingas gå in
            med statliga medel för att reparera skadan.
          </note>
          <note>
            Skogsskövlingen har i det här fallet en regionalpolitisk dimension.
            När lagstiftningen infördes var det för att garantera grannar
            eller andra boende i bygden som behöver marken tillgång till den
            för att säkra sin utkomst och ha möjlighet att bo kvar på orten.
            Men ofta har de ekonomiskt ingen chans när utbor med stora kapital
            blir intresserade av en fastighet. Det var ändå ett av skälen
            till att jordförvärvslagen infördes.
          </note>
          <note>
            Att skärpa skogsvårdslagen är, som statsrådet
          </note>
          <note>
            Messing säger här, ett steg i rätt riktning. Det kan innebära
            att markpriserna går ned och att det inte blir samma intresse
            för den rovdrift som i dag förekommer. Men jag tror inte att man
            kan komma ifrån missbruket helt och hållet.
          </note>
          <note>
            Det finns ett annat problem när man gör så här stora avverkningar,
            och det är att det ofta är svårt med återbeskogningen. Får man
            alltför stora avverkningsytor hamnar man i en situation där det
            är svårt att få träden att ta sig på nytt. Det blir kalla zoner
            där de unga plantorna fryser, och det blir också svårt att få
            en bra blandning av äldre och yngre bestånd. Man får alltså stora
            monokulturer.
          </note>
          <note>
            Detta är problem som jag ser och som kanske behöver åtgärdas
            i fler sammanhang. Kanske även skogsvårdslagen behöver skärpas
            så att man också tar hänsyn till hur stora avverkningsytorna är
            och hur de ligger i förhållande till köldhål och annat för att
            man ska få en återbeskogning som fungerar bra i dessa områden.
          </note>
          <note>
            Anf. 51 BENGT-ANDERS JOHANS-
          </note>
          <note>
            SON (m):
          </note>
          <note>
            Herr talman! Jag hälsar förste vice talmannen välkommen till
            kammaren i den nya rollen. Det är glädjande att se dig.
          </note>
          <note>
            Undertonen i interpellationen handlar lite grann om jordförvärvslagens
            användning och tillämpning etcetera. Vi som är tillräckligt gamla
            minns jordförvärvslagens användning för jordbruksfastigheter över
            hela på 60-talet. Man kom så småningom fram till att det inte
            var det bästa att använda jordförvärvslagen, och därför togs det
            bort. Nu finns den kvar i vissa avseenden. Vi noterar än en gång
            att jordförvärvslagen är för trubbig och att den inte fungerar.
          </note>
          <note>
            Det är väsentligt mycket mer komplicerat än så. I
          </note>
          <note>
            varje transaktion finns en säljare och en köpare. Inför man lagar
            och regler som ska styra marknaden får vi alltid snedfördelningar,
            och enskilda kommer att få sitta emellan. Dessutom är vi inne
            och tafsar på äganderätten, som också är viktig att slå vakt om.
          </note>
          <note>
            Regler kan kringgås, och det görs i vissa lägen.
          </note>
          <note>
            Jag hade förmånen att vara i Norrland i förra veckan.
          </note>
          <note>
            Jag träffade människor i Norrbotten, och där säger de att det
            inte är något stort problem. De upplever inte att problemet är
            av den arten att det påverkar deras möjligheter i någon större
            utsträckning. Men där det förekommer kan det naturligtvis enskilt
            på vissa ställen vara försvårande.
          </note>
          <note>
            Jag tror att det är klokt att avvakta den utredning som tydligen
            är på gång. Då har man förhoppningsvis, som vi ser det från moderat
            utgångspunkt, andra medel än jordförvärvslagen som instrument
            för att åstadkomma den förbättring som kan behövas. Vi har en
            skogsvårdslag av just det skälet att det är lätt att företagsekonomiskt
            bevisa att det inte är lönsamt att plantera skog. Det är alldeles
            för lång omloppstid.
          </note>
          <note>
            Låt oss avvakta och se vad som kommer. Jag vill bara uppmana
            att inte använda jordförvärvslagen genom att göra den ännu strängare.
            Vi tror inte att det är en framkomlig väg.
          </note>
          <note type="speaker">
            Anf. 52 Statsrådet ULRICA MESSING (s):
          </note>
          <note>
            Herr talman! Jag vill också hälsa den nya talmannen välkommen
            till kammaren.
          </note>
          <note>
            Jag vill understryka det som kom fram här på slutet. Det är oerhört
            viktigt att de förändringar vi gör sker utifrån det perspektivet
            att det faktiskt är ett relativt begränsat problem. Vi ska inte
            göra förändringar i skogsvårdslagen eller jordförvärvslagen som
            försvårar för alla de fastighetsägare som sköter sig, och det
            gör de flesta.
          </note>
          <note>
            Sedan är det naturligtvis så att det är ett bekymmer vid varje
            enskilt tillfälle när någon missbrukar de här möjligheterna, köper
            en fastighet, avverkar den och inte tar sitt ansvar för återväxten.
            Men det är inget stort allmänt bekymmer i det stora hela.
          </note>
          <note>
            Nu gör vi en översyn av jordförvärvslagen som ligger på Jordbruksdepartementet.
            Samtidigt arbetar vi också i Näringsdepartementet med den översyn
            av skogspolitiken som Skogsstyrelsen har gjort åt oss för att
            se över hur vi kan fortsätta att ha den här balansen mellan miljömålet
            och produktionsmålet som jämställda och likvärdiga. En viktigt
            del för att lyckas med detta handlar om att också bli bättre när
            det gäller återväxten så att skogen kan producera så mycket som
            möjligt.
          </note>
          <note>
            Därför är det naturliga att börja titta på skogsvårdslagen, men
            det gäller att vara lite försiktig eftersom majoriteten av dem
            som i dag äger fastigheter och driver dem sköter det väldigt bra.
            Det gäller att inte åstadkomma effekter som påverkar marknaden
            negativt eller som försvårar deras arbete, utan man måste försöka
            täppa till de andra sakerna.
          </note>
          <note>
            Sedan är det viktigt att säga att stora avverkningar kan förhindras
            redan i dag med gällande lagstiftning.
          </note>
          <note>
            Ett sätt kan, precis som Margareta Andersson var inne på, vara
            att ställa krav på att man ska ha ett förvärvstillstånd innan
            man får avverka skogen. Jag är beredda att fundera på om det skulle
            kunna vara ett sätt.
          </note>
          <note>
            Sedan tror jag att det är viktigt att i den här diskussionen
            komma ihåg att den rörlighet som vi ser när det gäller jordbruksfastigheter
            och skogsfastigheter är oerhört positiv i sig. Vi vill ju på olika
            sätt med politiken i övrigt stimulera att människor flyttar från
            mindre orter till större och från större orter till mindre. Därför
            vill jag vara tydlig och säga att jag inte vill bidra till en
            debatt där vi försöker försvåra möjligheterna för människor att
            förvärva skogsfastigheter. Jag tror att det är oerhört viktigt,
            både för näringen i sig och för mindre orters och bygders livskraft,
            att det ibland kommer in nya människor, nya entreprenörer, nya
            företagare, nya lärare eller vad det än kan vara. Ju mer vi kan
            öka den rörligheten, desto bättre tror jag att det är för näringen
            och för den regionalpolitiska utvecklingen.
          </note>
          <note type="speaker">
            Anf. 53 MARGARETA ANDERSSON (c):
          </note>
          <note>
            Herr talman! Jag tycker att både statsrådet Messing och Bengt-Anders
            Johansson trycker på ett par saker som är väldigt viktiga. Det
            gäller samspelet mellan säljare och köpare och att man ska bevara
            äganderätten så långt som det bara är möjligt. Det är väldigt
            viktigt.
          </note>
          <note>
            Sedan finns det en faktor till här i de exempel som jag har sett,
            och det är att rennäringen faktiskt berörs i ganska stor utsträckning.
            Renbetesmarkerna förstörs totalt när man kalavverkar stora områden.
            Ett problem som alltså bör tas med här är att det kanske finns
            fler intressenter i ett område än det rena skogsbruket. Det kan
            vara det rörliga friluftslivet, och det finns andra saker som
            också behöver tas i beaktande i ett sådant här sammanhang.
          </note>
          <note>
            Jag kan hålla med om att det är ett begränsat problem, men om
            jordförvärvslagen ska vara det den var tänkt att vara, nämligen
            ett regionalpolitiskt instrument, behöver den skärpas så att den
            får den här effekten, annars är den bara ett stort slag i luften.
            Då vore det bättre att ta bort den helt och hållet.
          </note>
          <note>
            Jag upplever att de här skogsägarna varken följer miljömål eller
            produktionsmål. De tycker inte att det är någonting som är viktigt.
            De låter bara allt ske ur ett väldigt snävt ekonomiskt tänkande.
            Det är bara pengar som gäller. Man ska ta ut så mycket som möjligt
            och strunta i hur det går. Om de får förvärvstillstånd och kan
            tillträda marken eller vad som händer är ointressant. De kommer
            aldrig någonsin att flytta till de här områdena.
          </note>
          <note>
            Jag kan hålla med om att det är väldigt bra om det kommer nya
            brukare av både jord- och skogsbruksfastigheter till olika bygder.
            Det hälsar vi som redan bor i de här bygderna med stor glädje.
            Det är mycket viktigt att det sker. Det är många gånger en alldeles
            för liten rörlighet. En ung lantbrukare, oavsett om han är jord-
            eller skogsbrukare, har väldigt små möjligheter att skaffa sig
            en ny fastighet om han inte har någon i släkten som behagar dra
            sig tillbaka vid ett lämpligt tillfälle. Rörligheten kan vara
            bra, och den kan fungera. Det har ingen betydelse var folk kommer
            ifrån bara de bosätter sig och driver verksamheten på ett positivt
            sätt i bygden. Men att bara ta ut det kapital som skogen representerar
            och sedan snabbt dra sig tillbaka utan att ens ersätta det man
            har avverkat och tagit bort anser jag vara rovdrift, och det är
            detta jag vänder mig så mycket emot.
          </note>
          <note>
            Anf. 54 BENGT-ANDERS JOHANS-
          </note>
          <note>
            SON (m):
          </note>
          <note>
            Herr talman! Nu kommer vi måhända lite mer in på pudelns kärna,
            nämligen vikten av att människor finns och verkar på plats. Jag
            tror inte att vi, oavsett vilken jordförvärvslag vi har, kan "tvinga"
            människor att bo på landsbygden. Det handlar om helt andra mekanismer.
          </note>
          <note>
            Jag vill vädja till statsrådet att hon, i de överväganden som
            hon kommer att göra i den slutliga hanteringen, tänker på de svårigheter
            som i dag drabbar dem som tvingas att åka väsentligt mycket längre
            än de som bor nära tätorterna. Jag tänker på vägar, bensinskatt,
            avdrag för resor till arbetet och det sociala mönstret över huvud
            taget. Detta är väsentligt mycket viktigare för att skapa förutsättningar
            för ett levande Sverige än någon lagstiftning. Jag vill bara skicka
            med statsrådet det.
          </note>
          <note type="speaker">
            Anf. 55 Statsrådet ULRICA MESSING (s):
          </note>
          <note>
            Herr talman! Jag tackar för det medskicket. Visst är det många
            saker som spelar in om man ska kunna bo, leva och verka någonstans.
            Bengt-Anders Johansson har rätt i de exempel som han tar upp.
            Men också det som Margareta Andersson säger, det vill säga att
            tanken med jordförvärvslagen från början var att man skulle ha
            den som ett regionalt verktyg, är riktigt. Nu pågår det arbete
            kring den på Jordbruksdepartementet. Vi bereder naturligtvis de
            frågor som är av intresse för mig som ansvarig skogsminister i
            det avseendet.
          </note>
          <note>
            Under tiden ska vi beakta det vi kan i vårt arbete med skogsvårdslagen
            och den kommande propositionen. Jag tror att det är oerhört viktigt
            att försöka fånga skogens roll i vårt moderna samhälle. Det gäller
            den gamla, traditionella, tunga rollen som skogen har som en viktig
            basindustri och också den roll som skogen har för oss alla för
            friluftsliv och rekreation.
          </note>
          <note>
            Det gäller också det vi skulle vilja bli bättre på, nämligen
            att vidareförädla skogen via form och design.
          </note>
          <note>
            Det var också tanken med de träprogram och de träkluster som
            vi nu är med och finansierar på olika sätt.
          </note>
          <note>
            Att ha det breda perspektivet på vilken nytta skogen har är också
            utgångspunkten i det arbete som vi gör.
          </note>
          <note type="speaker">
            Anf. 56 MARGARETA ANDERSSON (c):
          </note>
          <note>
            Herr talman! Jag tror att vi alla tre är ganska överens om i
            den här debatten att en god balans mellan ägande och brukande
            är det avgörande viktiga. Det är viktigt att det finns människor
            som kan bruka skogen och utnyttja den på ett positivt sätt för
            andra saker än att just producera timmer av olika kvaliteter och
            till olika saker. Det här breda perspektivet på skogens roll och
            att man kan utnyttja den till så många olika saker är väldigt
            viktigt. Jag håller med Ulrica Messing om att det är mycket viktigt
            att man har ett helhetsperspektiv.
          </note>
          <note>
            Men i det helhetsperspektivet finns ju också regionalpolitiken
            som en mycket viktig faktor. Om det inte finns några människor
            som bor i närheten tappar man bort väldigt mycket av det rörliga
            friluftslivet.
          </note>
          <note>
            Det finns inga som vill bedriva det. Man får inte heller någon
            turism där, eftersom det inte finns någon som kan sköta turistnäringen.
            Det måste finnas människor som är bofasta som står för en grundservice.
          </note>
          <note>
            Då måste man se till så att människor trivs, vill bo där och
            ta emot turister och andra som kommer. Man måste också se till
            att det finns en infrastruktur, ett lokalt samhällsliv och ett
            socialt nätverk som fungerar. Då tror jag att vi kan få detta
            att fungera bra, men sådana här avarter behöver försvinna. Jag
            förstår att statsrådet Messing också är inne på samma idéer.
          </note>
          <note>
            Sedan får vi hoppas att det finns lösningar som kan tillgodose
            de flesta av de här önskemålen.
          </note>
          <note>
            Överläggningen var härmed avslutad.
          </note>
          <note>
            17 § Svar på interpellation 2002/03:99 om slutrapporten vad gäller
            omställningsavtalen
          </note>
          <note type="speaker">
            Anf. 57 Statsrådet ULRICA MESSING (s):
          </note>
          <note>
            Herr talman! Gunilla Wahlén har frågat mig
          </note>
          <note>
            1. om jag kommer att verka för att slutrapporten från omställningsarbetet
            färdigställs,
          </note>
          <note>
            2. om jag avser att ta några initiativ så att Sollefteå får de
            utlovade jobben samt
          </note>
          <note>
            3. om jag avser att ta något initiativ så att målen för omställningsarbetet
            på Gotland uppfylls.
          </note>
          <note>
            I samband med de senaste större strukturomvandlingarna inom Försvarsmakten
            initierade regeringen ett utvecklingsprogram för de kommuner som
            bedömdes få särskilda omställningsproblem. Utvecklingsprogrammet
            omfattade bland annat omvärldsanalyser, infrastrukturåtgärder,
            prioritering av olika statliga finansieringsresurser, lokalisering
            av statliga arbetstillfällen och arbete för att skapa förutsättningar
            för nya privata arbetstillfällen.
          </note>
          <note>
            För att genomföra utvecklingsprogrammet tillsattes en så kallad
            omställningsgrupp inom Näringsdepartementet. Gruppen verkade till
            och med 2001 och lämnade den 12 mars 2002 en slutrapport från
            sitt arbete benämnd Tillväxt i en ny tid - Rapport om omställningsarbetet
            i tio kommuner åren 2000-2001.
          </note>
          <note>
            Regeringen har också uppdragit åt Statskontoret och
          </note>
          <note>
            Institutet för tillväxtpolitiska studier att utvärdera omställningsarbetet.
          </note>
          <note>
            Gunilla Wahlén beskriver omställningsarbetet i
          </note>
          <note>
            Sollefteå som ett misslyckande. Hon påstår också att utfästelserna
            om att lokalisera ca 300 statliga arbetstillfällen och att skapa
            förutsättningar för etablering av ytterligare ca 300 privata arbetstillfällen
            inte på något sätt har uppfyllts.
          </note>
          <note>
            Jag delar inte alls Gunilla Wahléns bedömning.
          </note>
          <note>
            När det gäller statliga arbetstillfällen anser jag att regeringens
            löfte infriats, även om alla ännu inte är på plats fysiskt. Samma
            sak gäller för de privata arbetstillfällena. För dem pågår ett
            långsiktigt arbete, och regeringen har på område efter område
            hjälpt till med att skapa förutsättningar för att stötta utvecklingen.
          </note>
          <note>
            Omställningsgruppens mandat har löpt ut men utvecklingsarbetet
            fortgår inom ordinarie verksamhet.
          </note>
          <note>
            Regeringen arbetar också vidare inom ordinarie verksamhet för
            att på olika sätt stärka utvecklingen i Sollefteå. Som exempel
            kan jag nämna att regeringen nyligen tilldelat Länsstyrelsen i
            Västernorrlands län drygt 118 miljoner kronor till allmänna regionalpolitiska
            åtgärder under 2003. Eftersom Sollefteå är beläget i stödområde
            A är det också prioriterat när det gäller möjligheterna att erhålla
            finansiering av åtgärder med dessa medel.
          </note>
          <note>
            Dessutom bereder regeringen frågan om lokalisering av hundverksamheten
            inom Försvarsmakten till
          </note>
          <note>
            Sollefteå.
          </note>
          <note>
            Slutligen när det gäller Gotland omfattade regeringens utfästelser
            ca 90 statliga arbetstillfällen och förutsättningar för ca 260
            privata arbetstillfällen.
          </note>
          <note>
            Utfästelsen om statliga arbetstillfällen har uppfyllts med råge.
            Ca 150 arbetstillfällen är på plats eller är beslutade. Omställningsgruppen
            beräknade att effekten av projekt inom utvecklingsprogrammet skulle
            bli i storleksordningen 180-200 nya arbetstillfällen.
          </note>
          <note>
            Med anledning av de varsel som Flextronics AB
          </note>
          <note>
            lade i höstas har regeringen även utsett förre talmannen Thage
            G Peterson till särskild kontaktperson för
          </note>
          <note>
            Gotland.
          </note>
          <note>
            Regeringen har också nyligen beslutat att bidra med högst 40
            miljoner kronor för att uppföra en kongresshall i Visby.
          </note>
          <note>
            Syftet med försvarsomställningen var bland annat att skapa förutsättningar
            för berörda kommuner att arbeta på ett nytt och mer effektivt
            sätt. Grunden är lagd för en positivare utveckling. Den lokala
            och regionala nivåns engagemang är en oerhört viktig faktor för
            denna utveckling.
          </note>
          <note>
            Jag hoppas att det klart framgått av mitt svar att regeringen
            bedömer att utvecklingsprogrammet för berörda orter har varit
            framgångsrikt. Vi i regeringen fortsätter också att inom vår ordinarie
            verksamhet aktivt verka för god tillväxt och utveckling i alla
            lokala arbetsmarknadsregioner.
          </note>
          <note type="speaker">
            Anf. 58 GUNILLA WAHLÉN (v):
          </note>
          <note>
            Herr talman! Först vill jag hälsa min tidigare utskottsordförande
            välkommen som kammarens talman. Det är roligt, tycker jag.
          </note>
          <note>
            Jag får tacka Ulrica Messing så mycket för svaret när det gäller
            omställningsprogrammet och omställningsskrivelsen i samband med
            försvarsnedläggningarna. När skrivelsen kom såg jag mycket positivt
            på den. Jag såg på den precis som regeringen - att det var helt
            nödvändigt att man för vissa orter gjorde den här analysen och
            utsåg tio olika platser och kommuner i landet som hade speciella
            problem med omställningsarbetet. Många av dem ligger långt bort.
            Kiruna,
          </note>
          <note>
            Boden, Härnösand, Gotland, Sollefteå och Hässleholm kan nämnas.
          </note>
          <note>
            Det var väldigt bra att få både kortsiktiga och långsiktiga mål
            på flera fronter och att man bestämde sig för att se till att
            det kom nya arbeten både inom privat och inom offentlig sektor
            och att man skulle se över infrastrukturen i de här områdena för
            att se om någonting kunde göras tidigare. Detta med bredband och
            den satsningen kom i samband med det här, samtidigt som en mera
            djupgående omvärldsanalys gjordes.
          </note>
          <note>
            Jag har hela tiden följt det här arbetet väldigt noga, och fortfarande
            följer jag det väldigt noga.
          </note>
          <note>
            Skrivelsen, som jag fortfarande har kvar, är väl nött.
          </note>
          <note>
            Jag har träffat representanter från Boden, Sollefteå och Gotland
            och på alla orter gått igenom utfallet av detta.
          </note>
          <note>
            Jag är, som framgår av min interpellation, mest bekymrad över
            Sollefteå. I december uppgick den öppna arbetslösheten där till
            16,2 %. I går ringde jag dem och hörde då att arbetslösheten ökar
            en aning, så arbetslösheten i Sollefteå ökar fortfarande. 758
            personer är arbetslösa där.
          </note>
          <note>
            Problemet med skrivelsen är att man noga har definierat det antal
            arbetstillfällen som skulle komma på olika ställen. Man anger
            noga talen inom offentlig sektor och inom privat sektor. Vi har
            med lupp tittat på utfallet av det som faktiskt kan räknas. Det
            är detta som jag har ägnat mig åt.
          </note>
          <note>
            Sett till Sollefteå och exempelvis den privata sidan skulle det
            bli 300 arbeten. I dag finns det hos
          </note>
          <note>
            Proffice 70 arbetstillfällen i Sollefteå. Förhoppningarna i ett
            pressmeddelande var att 300 nya jobb skulle skapas i Sollefteå
            men det blev inte så. Det kan regeringen inte rå för. I dag handlar
            det alltså om 70
          </note>
          <note>
            arbeten.
          </note>
          <note>
            ABB har tio arbeten. Kronan Cykel har också arbeten i Sollefteå.
          </note>
          <note>
            Sedan har vi Hundskolan och den delen som tidigare diskuterats
            här i kammaren. När det fattades beslut om försvarsnedläggningarna
            fanns det 45 arbetstillfällen på Hundskolan. I dag finns det 22
            arbetstillfällen. Fortfarande är det alltså så att man inte har
            kommit till skott med dessa arbeten.
          </note>
          <note>
            Jag har letat men inte kunnat hitta att fler privata arbeten
            har kommit till stånd i samband med det här omställningsarbetet,
            så jag undrar vad som är på gång på den privata sidan som ska
            göra att man kan uppnå målet om de 300 arbetstillfällena. Jag
            förstår att det med tanke på konjunkturen i dag inte går att åstadkomma
            300 arbeten. Men hur ser ministern på framtiden på kort och på
            lång sikt när det gäller Sollefteå och de privata arbetena?
          </note>
          <note type="speaker">
            Anf. 59 BIRGITTA SELLÉN (c):
          </note>
          <note>
            Herr talman! Även jag får hälsa Per Westerberg välkommen i sitt
            nya ämbete.
          </note>
          <note>
            Jag vill delta i den här debatten - för mig som västernorrlänning
            känns det angeläget. Jag har själv ställt väldigt många frågor
            och haft åtskilliga interpellationer sedan omställningsarbetet
            startade. Senast under juluppehållet fick jag tre olika svar på
            ställda frågor, bland annat ett svar från just Ulrica Messing.
          </note>
          <note>
            Uppe i Västernorrland har förre näringsministerns ord närmast
            blivit ett mantra - ord som uttalades när människor ställde sig
            tveksamma till om man verkligen skulle komma till skott beträffande
            de utlovade
          </note>
          <note>
            300 statliga och de 300 privata jobben. Fortfarande är det många
            gånger som man citerar vad han sade:
          </note>
          <note>
            Lyssna nu jävligt noga! Det var det bud som gällde.
          </note>
          <note>
            300 statliga jobb talades det alltså om.
          </note>
          <note>
            Allteftersom jag fått svar på mina frågor har ordet
          </note>
          <note>
            "cirka" smugit sig in. Nu har det till och med blivit understruket
            i ett svar från statsrådet Messing. Det känns som en markering
            av att man inte lovat så mycket utan att det är fråga om "cirka".
            Det kan man ganska mycket gömma sig bakom.
          </note>
          <note>
            När kommer alltså de här jobben? Jag känner ett mycket stort
            ansvar för detta eftersom jag har varit med om att tillsammans
            med Socialdemokraterna och regeringen fatta beslutet om att skära
            ned och ta bort arbetstillfällen. Det känns som att man är med
            och sviker folket när man inte lyckas få in de här jobben.
          </note>
          <note>
            De här 118 miljonerna, som kan växa med EU-
          </note>
          <note>
            pengar, kan ändå ses som någonting positivt i det svar som vi
            har fått i dag.
          </note>
          <note>
            Sedan säger Ulrica Messing att man ska se på lokaliseringen av
            hundverksamheten inom Försvarsmakten till Sollefteå. Det är också
            en av de frågor som jag ställt och som jag har fått svar på av
            försvarsministern under jullovet. Vad gäller hundarna sade försvarsministern
            vid debatten i kammaren i maj att man skulle beställa 35 hundar
            under sex års tid.
          </note>
          <note>
            Ingen beställning kom. Hundskolan gick i konkurs i juli. Vad
            hände då? Jo, då sade man så här: Försvarsmakten har förhandlat
            med hundskolan, och efter dess konkurs med konkursförvaltaren
            om att anskaffa hundar. Genom ansvarsförfarande införskaffades
            åtta utsökande hundar från konkursboet.
          </note>
          <note>
            Därefter har regeringen gett Försvarsmakten i uppdrag att redovisa
            vilka delar av Försvarsmaktens hundverksamhet som kan lokaliseras
            till Sollefteå. De har sagt följande: Försvarsmakten framför att
            en flyttning till Sollefteå av den verksamhet som bedrivs vid
            lokala enheter utspridda över hela landet och vid
          </note>
          <note>
            Boteleudd i Rosersberg får negativa konsekvenser.
          </note>
          <note>
            Därför föreslår Försvarsmakten att en avelsstation kan lokaliseras
            till Sollefteå.
          </note>
          <note>
            Kommer det att ge några fler jobb? Jag tvivlar faktiskt på det.
            Jag vet lite grann hur avel fungerar, så jag tror inte att det
            kan bli så väldigt många fler jobb.
          </note>
          <note>
            Det är lite väl optimistiskt att säga: Där siktar vi jobb.
          </note>
          <note>
            Dessutom är det en tredje fråga som jag har ställt, och det handlar
            om arkivverksamheten, som är väldigt stor i Västernorrlands län.
            Just nu är en arkivutredning ute på remiss. Där föreslår utredaren
            att man ska flytta arkivverksamheten till Norrbotten. Jag missunnar
            inte norrbottningar jobb, de är i behov av väldigt mycket jobb,
            men ta inte från ett annat drabbat område. Jag vill nu vädja till
            Ulrica Messing att hålla ögonen öppna. Om man plockar bort arkivverksamheten
            från Västernorrland är det speciellt Sollefteåtrakten som drabbas.
            I Ramsele och orterna omkring finns det mycket verksamhet. För
            att regeringen ska vara informerad ville jag ge den här upplysningen.
          </note>
          <note type="speaker">
            Anf. 60 Statsrådet ULRICA MESSING (s):
          </note>
          <note>
            Herr talman! Jag tror att Gunilla Wahlén, Birgitta
          </note>
          <note>
            Sellén och jag är medvetna om att de svårigheter som flera av
            kommunerna i vårt land har kräver långsiktiga åtgärder och en
            medveten strategi för hur vi kan ta ett gemensamt ansvar och hur
            vi kan bli bättre på att ta regional hänsyn i den politik som
            förs på nationell nivå. Erfarenheterna av omställningsarbetet
            har varit väldigt positiva i den meningen att många kommunalråd
            och många kommunala tjänstemän och företagare upplever att de
            har fått en samtalspartner på nationell nivå. Pengar är viktiga
            i sig för att kunna förverkliga idéer, men med omställningsgruppens
            arbete har man fått nya infallsvinklar, nya kontakter och man
            har ofta stärkts i sin egen bild av vad kommunen har för starka
            och svaga sidor. När man väl har gjort det kan man också ha en
            medveten strategi för vad man vill arbeta koncentrerat på, vad
            man behöver bli bättre på för att bredda arbetsmarknaden och för
            att stärka en långsiktig utveckling.
          </note>
          <note>
            Jag har en stor respekt för de åtaganden som regeringen har gjort
            i samband med försvarsomställningsbeslutet. Jag tycker att det
            är självklart att om vi drar oss tillbaka som en stor arbetsgivare
            från en ort ska vi vara med och göra allt vad vi kan, ibland i
            samarbete med privata aktörer, för att hitta alternativa arbetstillfällen
            till de orterna. Det är samma krav som vi ställer på privata företagare
            när de drar sig tillbaka från orterna.
          </note>
          <note>
            Ibland har detta lyckats riktigt bra, och vi har kommit väldigt
            långt. Ibland är det mycket svårare.
          </note>
          <note>
            Men det betyder inte att vi inte lever upp till de mål som vi
            har satt upp, utan vi fortsätter vårt arbete.
          </note>
          <note>
            Jag vill peka på några saker som jag menar är oerhört viktiga.
            Jag tänkte göra det utifrån Sollefteåperspektivet. Jag delar Gunilla
            Wahléns bedömning att omställningsarbetet har varit mer framgångsrikt
            på
          </note>
          <note>
            Gotland än i Sollefteå, vi har kommit längre där. Det finns mer
            kvar att göra när det gäller det långsiktiga arbetet i Sollefteå.
          </note>
          <note>
            Hundskolan är egentligen inte en del av försvarsomställningsbeslutet.
            Nu råkade det hända vid samma tidpunkt. Men jag vill ändå markera
            att det inte ingick i utgångspunkten från början i den skrivelse
            som då togs fram. Med i det arbete som nu görs har försvaret självt
            räknat på att den satsning som man vill göra i
          </note>
          <note>
            Sollefteå med hundskolan kommer att ge någonstans mellan 10 och
            25 årsarbetstillfällen. Här har regeringen inte på något sätt
            darrat på manschetten, utan vi var redan i somras när hundskolan
            försattes i konkurs oerhört tydliga på att vi ska gå in och ta
            ett ansvar.
          </note>
          <note>
            Det arbetet pågår inom Försvarsdepartementet.
          </note>
          <note>
            Andra frågor som jag vet är viktiga för Sollefteå och där vi
            har bidragit på olika sätt handlar till exempel om att stötta
            distansutbildningen både genom pengar nu när man bygger upp distansutbildningscentrum
            och genom ersättning till de studenter som läser på distans. Där
            får kommunen ofta gå in och betala högskolor och universitet för
            att få möjligheten att bedriva utbildning på hemorten. För Sollefteås
            del är det naturligtvis avgörande att människor både kan tänka
            sig att bo kvar och är beredda att vidareutbilda sig så att man
            hela tiden breddar arbetsmarknaden också på det sättet.
          </note>
          <note>
            I höst ska regeringen besluta om en ny nationell plan för infrastrukturen
            både för vägar och för järnvägar. Vi vet att just infrastrukturplaneringen
            är viktig för Sollefteås del och för hela Norrlandskusten.
          </note>
          <note>
            Det tredje som vi har lagt mycket tid och pengar på är tillväxtprogrammen.
            Jag har mött politiker från
          </note>
          <note>
            Sollefteå, och de har många idéer. Man har en bild av vad man
            skulle vilja göra, vad man kan klara av på egen hand och vad man
            skulle behöva stöd från regeringen med. Jag tycker att det är
            viktigt vi har som utgångspunkt att vi stöttar de lokala idéerna
            och det engagemang som finns där. Jag är övertygad om att det
            är de som har bäst förutsättningar att klara sig långsiktigt.
            Det gör vi via tillväxtprogrammen, där vi har lagt mer pengar
            än någonsin, så mycket pengar att länsstyrelsen till och med hade
            pengar över från förra året.
          </note>
          <note type="speaker">
            Anf. 61 GUNILLA WAHLÉN (v):
          </note>
          <note>
            Herr talman! Innan jag glömmer bort det vill jag först instämma
            i den vädjan som Birgitta Sellén gjorde. Det är mycket angeläget
            att man inte flyttar försvarsverksamhet vare sig från Sollefteå
            eller från
          </note>
          <note>
            Västernorrland. Det finns olika verksamheter där.
          </note>
          <note>
            På Gotland har man uppnått målen. Där var svårigheten mest att
            få arbeten till Fårösund. Det är svårigheter som kvarstår.
          </note>
          <note>
            Att få fram statliga arbeten i Sollefteå har varit mycket mödosamt.
            Precis som ministern säger har man i Sollefteå arbetat mycket
            idogt för att komma med förslag på vad som skulle passa in. Jag
            har en lista här på statliga verksamheter som man föreslår och
            som man vill att regeringen ska tänka och fundera på. Men det
            är inte så lätt, inte ens för en regering, att få saker flyttade
            inom statlig verksamhet. Men jag är en väldigt stor tillskyndare
            till att vi verkligen tar ett regionalpolitiskt ansvar inom alla
            utgiftsområden, inom alla departement för att man ska lyckas.
          </note>
          <note>
            När man räknar hur det ser ut i Sollefteå i dag vad gäller antalet
            arbeten får man fram följande: Distansapoteket har 36 arbeten;
            det skulle kanske kunna bli
          </note>
          <note>
            60. De 65 kundtjänster som AMS har ger 70 arbeten.
          </note>
          <note>
            Det var 700 sökanden till dessa 70 arbeten. Visit
          </note>
          <note>
            Sweden har också ett visst antal arbeten, 13-14. Hur jag än räknar
            får jag inte ihop så himla många statliga arbeten.
          </note>
          <note>
            Då undrar jag: Har regeringen ett program för hur man ska jobba
            vidare aktivt och hur man ska kunna få en annan infallsvinkel
            för att skapa statliga arbeten i
          </note>
          <note>
            Sollefteå? Jag tycker att det är bra att man har gett ett uppdrag
            åt Statskontoret och ITP att utvärdera hela omställningsområdet.
            Jag tror att själva omställningsarbetet kommer att få ett bra
            utfall som helhet. Men jag tror inte att man kommer finna mer
            än knappt 100
          </note>
          <note>
            privata och kanske lite drygt 140 statliga arbeten.
          </note>
          <note>
            Tyvärr är det så.
          </note>
          <note>
            Jag är glad över att ministern tog upp det som handlar om infrastrukturåtgärder.
            Det togs med i skrivelsen att man ska se över och tidigarelägga
            där det behövs för att få ett bra näringsliv. I det här området
            handlar det om Ådalsbanan, om Triangelspåret, om att förlänga
            Botniabanan från Nyland via Kramfors/Härnösand till Sundsvall
            för att få en hel sträckning med en bra järnväg, som är framför
            allt är bra för näringslivet men också för arbetsmarknadspendlingen.
          </note>
          <note>
            Hundskolan togs inte med i programmet från början, men jag tog
            med den i gruppen privata arbeten. Hundskolan ligger på gränsen
            eftersom den är privat. Men det har i alla fall inte blivit så
            många arbetstillfällen till Sollefteå av de 600 som vi hade hoppats
            på.
          </note>
          <note type="speaker">
            Anf. 62 BIRGITTA SELLÉN (c):
          </note>
          <note>
            Herr talman! Anledningen till att jag engagerat mig lite extra
            och vänt mig till statsrådet Messing och begärt ordet i den här
            interpellationsdebatten är att jag känner att statsrådet har ett
            engagemang som verkar äkta. Min förhoppning är stor att statsrådet
            Messing nu verkligen jobbar intensivt för att det ska bli bättre
            i
          </note>
          <note>
            Sollefteå.
          </note>
          <note>
            Statsrådet Messing talade här om att det stärker kommunerna att
            idéer kläcks. Det kan jag hålla med om. Men när man känner ångest
            över att inte ha stöd, att inte få det som man vill ha och över
            att omställningsprogrammet inte fungerar som det ska, då blir
            det tyvärr en stagnation i idékläckandet. Därför vill det till
            att det händer mycket ganska snart.
          </note>
          <note>
            Gunilla Wahlén var inne på detta med de statliga jobben och den
            långa listan. Vi har många gånger krävt att fler statliga verk
            och myndigheter ska utlokaliseras till olika delar av landet,
            men vi har inte sett mycket av det. Ofta har vi mötts av argumentet
            att det inte finns behörighet ute i landet och att de anställda
            inte vill flytta ut. Detta med att det inte finns behörighet fick
            vi höra när ÖCB skulle flytta ut delar av sin verksamhet till
            Sollefteå. Men sedan var det roligt att se att det var så många
            kompetenta människor som skickade in platsansökningar.
          </note>
          <note>
            Det finns alltså många kompetenta människor som gärna vill bo
            i en lugn och trygg miljö. Det är trots allt en betydligt tryggare
            miljö i Sollefteå än i
          </note>
          <note>
            Stockholm.
          </note>
          <note>
            Att man skulle kunna få en högre ersättning vid distansutbildning
            låter ju väldigt intressant. Vi i Centerpartiet har jobbat för
            lägre avgifter om man läser på distans.
          </note>
          <note>
            Jag hoppas att det som statsrådet säger om infrastrukturen är
            sant. I förra veckan fick vi en hel del information om satsningar
            från Vägverket och om hur
          </note>
          <note>
            Banverket ser på Ådalsbanan.
          </note>
          <note>
            Jag hoppas att det hinner blåsa positivare vindar innan nästa
            höst.
          </note>
          <note type="speaker">
            Anf. 63 Statsrådet ULRICA MESSING (s):
          </note>
          <note>
            Herr talman! Jag tror att vi alla tre har samma stora intresse
            av att göra vad vi kan för att stötta utvecklingen i Sollefteå.
            Jag kommer att fortsätta dialogen med representanter från Sollefteå,
            och vi träffades senast före jul och diskuterade möjligheter och
            gemensamma frågor.
          </note>
          <note>
            En viktig samtalspartner för Sollefteå kommun -
          </note>
          <note>
            precis som för många andra kommuner - är de två delegationer
            som vi tillsatte efter den regionalpolitiska propositionen. Det
            var både en delegation för inlandet och en delegation för delar
            av Värmland och
          </note>
          <note>
            Bergslagen. Dessa delegationer har erfarenheter från omställningsarbete
            och med att jobba med omvärldsanalyser för att se vad som behöver
            stärkas. De har också ett viktigt arbete att göra i Sollefteå.
          </note>
          <note>
            Som jag sade tidigare är jag ödmjuk inför de åtaganden som vi
            har gjort och mån om att vi ska leva upp till dem. På sikt är
            jag också optimistisk. När vi har haft uppföljande diskussioner
            med dem som har varit med i detta arbete och gjort åtaganden -
            såsom till exempel Apoteksbolaget - har de sagt att det har varit
            trögt i starten och att det inte har gått så fort som man hade
            planerat, men att man kommer att växa.
          </note>
          <note>
            Jag har också insikt i det arbete som Visit Sweden gör när det
            gäller turistverksamhet. Inom Visit Sweden har man nya idéer om
            hur man kan jobba långt utanför Sveriges gränser med paketresor
            och med att marknadsföra vårt land på ett annat sätt. Det finns
            alltså möjligheter.
          </note>
          <note>
            Det är viktigt att vi ger Sollefteå och andra kommuner chansen
            att förverkliga sina idéer och att tillväxtarbetet på länsnivå
            tas på allvar. Det är också viktigt att man kan förfoga över mera
            pengar. Detta är ett lärande arbetssätt. Det är lättare att vända
            sig till riksdag och regering, men nu har vi försökt att vända
            på processen genom att fördela mer pengar på länsnivå än vad vi
            någonsin har gjort. Jag är övertygad om att det är rätt. Det är
            på lokal och regional nivå som de bästa idéerna finns.
          </note>
          <note>
            Sedan har vi också förtydligat vårt ansvar för att myndigheter
            lokaliseras över hela landet. Att omlokalisera en befintlig myndighet
            är ohyggligt svårt, men man måste ändå göra det ibland, speciellt
            när arbetet omstruktureras. Även om myndigheten har varit belägen
            i en storstad berörs enskilda personer av besluten. Men det är
            ingen tvekan om att vi måste bli ännu bättre på att sprida nya
            myndigheter som ska startas över landet för att visa att staten
            är en synlig aktör och för att visa att det är möjligt att bedriva
            olika former av statliga verksamheter ute i landet och framför
            allt för att bredda den lokala och regionala arbetsmarknaden och
            komplettera det näringsliv som sedan tidigare finns på orten.
          </note>
          <note type="speaker">
            Anf. 64 GUNILLA WAHLÉN (v):
          </note>
          <note>
            Herr talman! Ministern tog upp detta med hur ett omställningsarbete
            går till, att det ska göras omvärldsanalyser och att det är ett
            lärande arbete som ska göras på sikt. Men sollefteåborna och företagarna
            i Sollefteå hatar ordet omvärldsanalys. De tycker att det är förskräckligt.
            Det gick så himla fort att göra en omvärldsanalys i samband med
            att man lade ned försvaret och därmed en massa arbeten. Sollefteåborna
            sade då att det inte skulle fungera när det försvann en massa
            militärer. Det tar väldigt lång tid att bygga upp en ny marknad
            igen. Det är svårt att förstå omvärldsanalyser eftersom man inte
            ser resultatet av dem. Man ser inte när det hela blir klart.
          </note>
          <note>
            Sedan har man problemet med ungdomarna. Om det finns för få ungdomar
            får gymnasieskolan inget underlag för att kunna erbjuda alla program.
            Sollefteå ligger ju långt från Härnösand och Sundsvall, men då
            flyttar familjerna dit om ungdomar inte har tillgång till en fullvärdig
            gymnasieskola. Det får inte ta för lång tid. Det kan inte ta en
            halv generation innan man ser att samhället har stabiliserat sig.
          </note>
          <note>
            Jag är glad över att ministern är optimistisk. Jag har väldigt
            stort förtroende för Ulrica Messing när det gäller regionalpolitiska
            frågor. Men det skulle vara bra om man presenterade ett slags
            plan där man visar på för kommunen, befolkningen och framför allt
            för företagen hur man tror att utvecklingen blir framöver för
            de jobb som staten kan styra över.
          </note>
          <note>
            Det är jättesvårt att omlokalisera, men vem har sagt att saker
            ska vara lätta? Man får göra det på lång sikt, till exempel på
            tio års tid. När försäkringskassans utlandsavdelning flyttade
            till Gotland fick man många kompetenta sökande till de jobben.
          </note>
          <note>
            Jag hoppas på en bra framtid och att vi jobbar vidare med det
            här.
          </note>
          <note>
            Överläggningen var härmed avslutad.
          </note>
          <note>
            18 § Svar på interpellation 2002/03:69 om kommunernas försörjning
            och självbestämmande
          </note>
          <note>
            Anf. 65 Statsrådet LARS-ERIK LÖV-
          </note>
          <note>
            DÉN (s):
          </note>
          <note>
            Herr talman! Lars Gustafsson har frågat finansministern om vad
            han avser att göra för att återge självbestämmandet till kommunerna
            och vad han avser att göra för att bredda de skattebaser som kommunerna
            är beroende av.
          </note>
          <note>
            Arbetet inom regeringen är så fördelat att det är jag som ska
            besvara interpellationen.
          </note>
          <note>
            Kommuner och landsting äger redan en långtgående rätt till självbestämmande.
            Den kommunala självstyrelsen är inskriven i regeringsformen. Detsamma
            gäller den kommunala beskattningsrätten.
          </note>
          <note>
            Samtidigt har staten det övergripande ansvaret för den ekonomiska
            politiken och välfärden. Statliga beslut måste givetvis beakta
            den kommunala självstyrelsen och beskattningsrätten.
          </note>
          <note>
            Att öka det kommunala skatteunderlaget är av avgörande betydelse
            för att åstadkomma goda förutsättningar för kommuner och landsting
            att klara av sina åtaganden. Det som betyder mest för det kommunala
            skatteunderlagets, och därmed skatteintäkternas, utveckling är
            sysselsättningen. Full sysselsättning är regeringens övergripande
            mål. Målet att halvera den öppna arbetslösheten till 4 % nåddes
            i slutet av 2000.
          </note>
          <note>
            Nu står regeringens sysselsättningsmål i fokus. År
          </note>
          <note>
            2004 ska 80 % av befolkningen mellan 20 och 64 år vara sysselsatta.
          </note>
          <note>
            De svenska kommunernas självbestämmande kan även beskrivas i
            ett internationellt perspektiv. Som
          </note>
          <note>
            Lars Gustafsson själv konstaterar svarar skatteintäkterna för
            över 70 % av de totala kommunala intäkterna. Det är internationellt
            sett en mycket hög andel. I
          </note>
          <note>
            många västeuropeiska länder utgör de kommunala skatteintäkterna
            betydligt mindre än hälften av de totala kommunala intäkterna.
            I stället svarar statsbidrag för merparten av intäkterna.
          </note>
          <note>
            Av betydelse i detta sammanhang är även i vilken utsträckning
            kommunerna kan påverka sina skatteintäkter. Den kommunala beskattningsrätten
            innebär inte att varje kommun helt obunden kan bestämma skatteuttagets
            storlek. Internationella jämförelser av
          </note>
          <note>
            OECD visar dock att de svenska kommunerna även i detta avseende
            åtnjuter en jämförelsevis hög grad av självständighet.
          </note>
          <note>
            Låt mig slutligen konstatera att den andel av de kommunala intäkterna
            som utgörs av skatteintäkter kommer att ytterligare öka något
            till följd av reformeringen av pensionssystemet samt vissa andra
            beslut som påverkar det kommunala skatteunderlaget. Det finns
            därför ingen anledning att vidta åtgärder i syfte ytterligare
            att öka denna andel.
          </note>
          <note type="speaker">
            Anf. 66 LARS GUSTAFSSON (kd):
          </note>
          <note>
            Herr talman! Först får jag tacka för svaret. Jag noterar att
            det finns en samsyn mellan kommunministern och mig om vikten av
            skattekraft i kommunsektorn. Vad som oroar mig är att många kommuner
            inte får ekonomin att svara mot balanskravet och grundläggande
            kommunala skyldigheter.
          </note>
          <note>
            I den senaste rapporten från kommun- och landstingsförbunden
            framförs farhågor om stora underskott de kommande åren. Flera
            skäl anförs, bland annat underfinansiering av statliga pålagor
            och ökade vårdbehov. Genom tidigare beslutade ekonomiska neddragningar
            som drabbat kommunsektorn är nettotillskottet mycket litet, trots
            alla etiketterade regeringssatsningar. Man ger alltså med en hand
            och tar med en annan hand.
          </note>
          <note>
            Det som jag vill fokusera på i denna interpellation är dock de
            mer principiella möjligheterna för kommuner att förverkliga det
            kommunala självstyret.
          </note>
          <note>
            Hela den demokratiska tanken med fullmäktigeval till kommuner
            och landsting bygger på att medborgarna utser företrädare som
            har möjlighet att påverka och utforma den egna kommunen eller
            landstinget. Ju mer ekonomiskt beroende kommuner och landsting
            blir av statliga stöd, desto mindre blir utrymmet för egen påverkan.
            Ska grundtanken kunna förverkligas är det av stor betydelse att
            skatteunderlaget är tillräckligt för att uppfylla de krav som
            ställs. Det bästa, och jag vill säga enda, sättet att skapa ett
            större skatteunderlag är att företagandet ökar och utvecklas och
            att kommunerna ges ökat handlingsutrymme för att aktivt kunna
            bidra till ett ökat företagande.
          </note>
          <note>
            Det är nyttigt att påminna sig om att det ekonomiska utrymmet
            för ökade skatteintäkter till bättre vård, skola och omsorg i
            grunden genereras utanför den offentliga sektorn. Vill vi ha en
            bättre skola, en bättre vård och bättre kvalitet i omsorgerna
            ska vi värna företagsamheten och entreprenörsandan. Då tillskapas
            fler arbetstillfällen både i den privata och i den offentliga
            sektorn. Det är här som jag ser med oro på regeringens, som jag
            tycker, passivitet när det gäller att vidta nödvändiga åtgärder
            och förändringar, särskilt för småföretagen. Snarare hotas dessa
            ju av nya pålagor genom exempelvis nya förslag till utvidgning
            av sjukförsäkringen.
          </note>
          <note>
            Sveriges kommuner ska inte göras mer beroende av så kallade Wernerssonpengar
            eller Perssonpengar eller rentav Lövdénpengar, utan de bör själva
            ha en stabil ekonomi.
          </note>
          <note>
            Det går inte att blunda för att vi förr eller senare står inför
            en lågkonjunktur. Det förstärker ytterligare behoven av snara
            strukturförbättringar för företagen innan vi går in i en lågkonjunktur.
            För Sveriges kommuner vore det bra om ministern, förutom det ordinarie
            arbetet, också ville verka pådrivande i näringslivsfrågor inom
            Regeringskansliet.
          </note>
          <note type="speaker">
            Anf. 67 GUNNAR ANDRÉN (fp):
          </note>
          <note>
            Herr talman! Jag får väl först säga dito med hänvisning till
            övriga tidigare talare i debatten. Jag har bett att få ordet i
            den här debatten också för att jag tyckte att det var ett intressant
            svar som Lars Gustafsson fick. Jag tycker att det nästan intressantaste
            ur de enskilda skattebetalarnas synvinkel är den liknelse som
            Lars Gustafsson gör, att den skattechock som har drabbat väldigt
            många människor detta år, särskilt i storstäderna, motsvarar en
            sänkning av barnbidraget på flera hundra kronor i månaden. Det
            är något att tänka på i dessa dagar.
          </note>
          <note>
            Men jag ska börja med någonting helt annat.
          </note>
          <note>
            Egentligen är ju alltid strävan viktig, åt vilket håll man går.
            Det är inte alltid viktigast hur långa steg man tar, utan i vilken
            riktning man tar dem. På den punkten måste jag säga att jag är
            bekymrad över den slentrianmässighet som präglar statsrådet svar
            till
          </note>
          <note>
            Lars Gustafsson, nämligen att ingenting ska göras.
          </note>
          <note>
            Jag tror att man även i socialdemokratiskt styra kommuner är
            väldigt angelägen om att öka den egna friheten genom att ha mera
            inkomster från de egna skattebetalarna än genom att få bidrag
            från olika håll, särskilt från staten.
          </note>
          <note>
            När Socialdemokraterna 1991 i Kommunförbundet godtog påsprincipen,
            som kom att omsättas kring
          </note>
          <note>
            1995 om jag inte missminner mig, var det inte bara en ekonomisk
            reform utan också ett stärkande av den demokratiska självstyrelsen
            i kommunerna. Problemet, herr statsråd, som nu har inträffat är
            att påsprincipen har kommit att urholkas och att väldigt många
            kommuner har blivit mer och mer beroende av riktade bidrag. Jag
            tror inte alls att detta har varit en strävan från Socialdemokraterna.
            Jag tror att det bara har blivit så. Det finns ju en motsättning
            - och den tydliggörs i en studie som Riksdagens revisorer för
            närvarande gör - i att staten har ett behov av att styra och se
            kommunerna som verkställare av statliga beslut, medan kommunerna
            vill ha så stor frihet som möjligt.
          </note>
          <note>
            Det är inte bra att kommunerna har blivit så väldigt beroende
            av fler riktade bidrag, framför allt inte att man är väldigt framgångsrik
            på att skicka välmotiverade bidragsansökningar till regeringen.
          </note>
          <note>
            Det som är min huvudkritik mot statsrådet nu är att stegen riktas
            åt fel håll. Det är inte längden på stegen som är det viktigaste.
            Vi behöver återgå till den grundtanke som präglade påsprincipen,
            för det skulle öka den kommunala friheten. Och detta är en frihet
            som kommunalpolitiker i alla kommuner strävar efter, oavsett om
            de är borgerliga eller inte. Det kan jag säga, för jag är en riktig
            skattehöjare. Jag har i den kommun som jag har varit verksam i
            höjt skatten fem år i rad. Det har inte varit roligt.
          </note>
          <note>
            Anf. 68 Statsrådet LARS-ERIK LÖV-
          </note>
          <note>
            DÉN (s):
          </note>
          <note>
            Herr talman! Det var många frågeställningar om alltifrån småföretagarpolitik
            till bred tillväxtpolitik.
          </note>
          <note>
            Jag ska inte beröra dessa frågor utan koncentrera mig främst
            på det som interpellationen tar upp.
          </note>
          <note>
            Låt mig börja med att säga till Lars Gustafsson att jag instämmer
            i att det alldeles avgörande för den kommunala självstyrelsen
            är de ekonomiska förutsättningarna. Det finns ju inget kommunalt
            självbestämmande och ingen kommunal självstyrelse att tala om,
            om det inte finns ekonomiska förutsättningar att hantera de uppgifter
            man är ålagd.
          </note>
          <note>
            Det här går att belysa väldigt tydligt med utvecklingen under
            90-talet. Under de svåra åren på 90-talet minskade resurserna
            till kommunsektorn. De minskade ganska påtagligt fram till 1997.
            Det gjorde att kommunerna satt väldigt trångt till och hade svårigheter
            att uppfylla sina grundläggande åtaganden.
          </note>
          <note>
            När det sedan vände - jag ska inte ta åt mig äran för att den
            socialdemokratiska regeringen bedrev en framgångsrik politik,
            och vi behöver inte tjafsa om det - fick också kommunerna ett
            större ekonomiskt spelrum. Under perioden 1998 fram till och med
            2001
          </note>
          <note>
            ökade den kommunala volymen väldigt kraftigt. 1998
          </note>
          <note>
            ökade den med 3,4 %, 1999 med 1,6 %, 2000 med
          </note>
          <note>
            2,6 % och 2001 med 1,9 %. Konsumtionen i kommunsektorn 2001 översteg
            den som var före krisen
          </note>
          <note>
            1990.
          </note>
          <note>
            Det här belyser att ekonomin är alldeles avgörande för att det
            ska finnas ett reellt innehåll för kommunalpolitiker och kommunmedborgare
            att ha självbestämmande över och för att de ska kunna råda över
            sin verksamhet i kommunerna.
          </note>
          <note>
            Men det finns en annan nyckelfråga som jag hoppas att vi under
            det här året ändå ska kunna komma fram till en relativt bred konsensus
            kring, och det är utjämningssystemet. Det är också en nyckelfråga
            för att alla kommuner och landsting i det här landet ska ha ungefär
            samma reella förutsättningar att klara sina åtaganden och därmed
            ha ett reellt innehåll i det kommunala självstyret. Det pågår
            en utredning kring detta som ska vara klar i början på hösten.
            Jag hoppas att vi uppnår en ganska hygglig och bred majoritet
            för den kommande reformeringen av utjämningssystemet. Också ur
            kommunernas självbestämmandesynpunkt och för det reella innehållet
            i den kommunala självstyrelsen har det en central roll.
          </note>
          <note>
            Sedan till detta med generella statsbidrag och specialdestinerade
            statsbidrag. Ja, för att knyta an direkt till interpellationen
            är det faktiskt så att vi under de senaste åren har breddat det
            kommunala skatteunderlaget med reduceringen för egenavgifterna,
            med pensionssystemet och med en del andra reformer. Vi har växlat
            till kommunalt skatteunderlag, 18 miljarder kronor, och dragit
            ned statsbidragen med motsvarande nivå. Det har inte betytt något
            reellt för kommunerna i kronor och ören, så att säga. Man har
            bytt generella statsbidrag mot ökat skatteunderlag. Men man har
            blivit mindre beroende av de generella statsbidragen.
          </note>
          <note>
            Sedan kan vi alltid diskutera de särskilda satsningar som är
            gjorda med specialdestinerade statsbidrag. Min principiella utgångspunkt
            är att merparten ska vara generella statsbidrag. Men jag tror
            att samtliga partier i den här riksdagen från tid till annan har
            insett betydelsen av att göra riktade satsningar. Det tycker jag
            att man kan göra under en viss period för att sedan växla över
            till att låta pengarna ingå i den så kallade påsen.
          </note>
          <note>
            Jag är en varm anhängare av kommunalt självstyre, men jag inser
            också att vi ibland på det nationella planet behöver göra en kraftsamling
            inom vissa sektorer för att vi tycker, ur ett nationellt perspektiv,
            att verksamheten behöver förbättras.
          </note>
          <note type="speaker">
            Anf. 69 LARS GUSTAFSSON (kd):
          </note>
          <note>
            Herr talman! Jag vill också gratulera talmannen till sin nya
            situation. Den kanske har blivit bättre nu, det vet jag inte.
          </note>
          <note>
            Det är väl också så att det är lite svårt att jämföra mellan
            länder. Sverige har en unik kommunal situation, som jag tycker
            att vi ska värna om. Vi har kommuner som är starka, och vi har
            detta lagstadgat. Det är inte alla som har det så. Därför blir
            en jämförelse med skatteintäkter mellan andra länders kommuner
            inte riktigt möjlig.
          </note>
          <note>
            Sedan tror jag också att politiker har ett behov av att klargöra
            sambandet mellan den kommunala skattekraften och välfärden. Det
            tycker jag att man kan rikta kritik mot alla för. Vi lyckas inte
            förklara detta.
          </note>
          <note>
            Det är dock skattekraften, det var därför jag tog upp det, som
            bär kommunens ekonomi. Det är det viktiga, så att man inte ska
            ropa på regering, riksdag och annat när man ska klara sin egen
            ekonomi utan att man har de rätta förutsättningarna. Här kan man
            helt klart göra mycket inom arbetsmarknadsområdet, näringslivsområdet
            och så vidare.
          </note>
          <note>
            När vi talar om utjämningssystemet är det ju så att det finns
            olika tankegångar. Frågan är huruvida man ska skicka det mellan
            kommunerna eller om man ska ha något statligt system för att på
            så vis fördela ut det.
          </note>
          <note>
            Det är ju en grundlagsdiskussion.
          </note>
          <note>
            Det som är viktigt, vill jag också påpeka, är att det måste vara
            angeläget för kommunpolitikerna att kunna utveckla kommunerna.
            Lyckas man bra med företagsamheten ska man inte så att säga skinnas
            på den delen så att man inte finner motivation till att gå vidare.
            Då blir det ingen morot längre. Där har vi system som tyvärr ibland,
            har jag en känsla av, urholkar när man har en bra situation i
            kommunen.
          </note>
          <note>
            Sedan behövs det givetvis vissa åtgärder. När staten beslutar
            om något måste givetvis staten gå in och under en period tala
            om att man vill ge ett incitament för att starta en förbättring
            inom kommunsektorn. Men då måste det finnas en finansiering. Det
            finns tyvärr reformer där det nästan har varit slagsmål mellan
            kommunen, Kommunförbundet, och statliga myndigheter, staten, om
            huruvida man är finansierad eller ej. Man har redan tidigare varnat
            och sagt att man behöver mer resurser än dem man får.
          </note>
          <note>
            Jag har varit kommunpolitiker i tio år, och jag vill säga att
            det är en mycket konfliktartad situation att sitta och välja mellan
            om skolan ska få något eller om äldreomsorgen ska få något. Det
            är mycket jobbigt, kan jag säga. Då har utjämningssystemet ändrats
            tre gånger under tio år. Det är inte heller långsiktiga lösningar
            för en kommun som ska planera sin ekonomi.
          </note>
          <note>
            Det kanske är bra att vi har en statlig ekonomi som till synes
            är i balans, men det är bättre om hela landets ekonomi är i balans.
            Det är väl eftersträvansvärt. Det är bara att jobba vidare. Sedan
            får vi se om vi kan hitta gemensamma lösningar.
          </note>
          <note type="speaker">
            Anf. 70 GUNNAR ANDRÉN (fp):
          </note>
          <note>
            Herr talman! Vi hörde alldeles nyss om betydelsen av ekonomisk
            tillväxt. Det var i den föregående debatten, som handlade om Sollefteå,
            som ju har mycket stora svårigheter. Det är naturligtvis på det
            sättet.
          </note>
          <note>
            Statsrådet har rätt i att sysselsättningen är oerhört avgörande
            för den kommunala självstyrelsen. Det är ju ändå så här ur demokratiaspekten:
            Vem vill sitta i en kommunal nämnd som har som enda uppgift att
            minska tillgängligheten, spara och gneta, säga upp och skära ned?
            Det är ett väldigt problem att få människor att sitta under de
            betingelserna.
          </note>
          <note>
            När det gäller detta med riktade bidrag och så vidare kan jag
            erinra mig att inte ens mitt parti är helt oskyldigt. Före valet
            1998, det är det senaste jag kan minnas, förekom det också där,
            när det gällde krav på statliga bidrag till skolan, ett önskemål
            om att man skulle rikta pengarna. Jag ställde kanske inte riktigt
            upp på detta i den tidning som jag då representerade, men slikt
            händer.
          </note>
          <note>
            Jag får ändå lov att säga att jag håller med Lars
          </note>
          <note>
            Gustafsson väldigt mycket om att det nuvarande utjämningssystemet
            har en del inslag som är mycket besvärande. Vi som värnar om kostnadsutjämningsdelen
            i detta system, som är tvådelat - folk kan ofta inte riktigt förstå
            att det finns en skillnad här - har problem med att inkomstdelen
            ibland blir så väldigt negativ.
          </note>
          <note>
            Vi har varit väldigt fokuserade på utflyttningskommuner under
            en lång tid, men jag menar, som
          </note>
          <note>
            Lars Gustafsson är inne på, att det också måste löna sig att
            växa. Då är det så att det här systemet, som man kanske kan komma
            fram till, också borde kunna se lite mer än hittills på att man
            ökar antalet arbetsplatser och ökar antalet boende. Där är det
            problem, inte minst i de växande regionerna. Där har vi fått ett
            problem som är mycket svårhanterligt för många politiker alldeles
            oavsett vilken partifärg de har.
          </note>
          <note>
            Anf. 71 Statsrådet LARS-ERIK LÖV-
          </note>
          <note>
            DÉN (s):
          </note>
          <note>
            Herr talman! Jag tycker att det var sympatiskt att
          </note>
          <note>
            Gunnar Andrén erkände att det inte bara är Socialdemokraterna
            som är skyldiga till specialdestinerade, riktade bidrag från tid
            till annan. Jag har försökt gå igenom hur det är i riksdagen,
            med samtliga partier, eftersom jag har haft den här debatten vid
            flera tillfällen. Jag konstaterar att alla partier i riksdagen
            ibland är angelägna om att få genomslag för den nationella politiken,
            antigen via riktade statsbidrag eller genom att reglera kommunernas
            skyldigheter på olika områden via lagstiftning.
          </note>
          <note>
            Varje gång vi gör detta måste vi ha klart för oss att vi måste
            vara medvetna om gränserna för det kommunala självstyret och göra
            den noggranna avvägningen. Det försöker jag göra, och jag tycker
            att alla partier ska ha ett ansvar för det.
          </note>
          <note>
            Beträffande utjämningssystemet är jag väldigt mån om en långtgående
            kostnadsutjämning, men jag är också mån om en långtgående inkomstutjämning.
          </note>
          <note>
            Inkomstutjämningen betyder ju oerhört mycket för många kommuner
            och landsting runtom i Sverige som har en svagare utveckling,
            lägre genomsnittlig skattekraft. Utan inkomstutjämningen skulle
            det reella innehållet i den kommunala självstyrelsen faktiskt
            vara ganska minimalt i många kommuner i landet.
          </note>
          <note>
            Eftersom Gunnar Andrén kommer från Stockholmsområdet kan jag
            nämna att också inom Stockholms län betyder inkomst- och kostnadsutjämningen
            fantastiskt mycket. Titta på Botkyrka och Danderyd.
          </note>
          <note>
            Om vi inte hade haft utjämningssystemet, bägge delarna, hade
            Botkyrka behövt ha en kommunalskatt på
          </note>
          <note>
            40 kr för att bedriva samma verksamhet som det hade erfordrats
            en kommunalskatt på 20 kr för i Danderyd.
          </note>
          <note>
            Utjämningssystemet är fundamentalt för att det ska finnas likvärdiga
            förutsättningar att klara de åtaganden som kommuner och landsting
            har inom välfärden i olika delar av landet.
          </note>
          <note>
            Jag är inte så bekymrad över detta som ibland tas upp om bristande
            incitament i systemen. Jag reser väldigt mycket i landet och träffar
            kommunalpolitiker och jag tror inte att jag har mött en enda kommunalpolitiker
            som inte är besjälad av att få det lokala näringslivet att växa
            - och ibland till och med försöka ragga företag från andra kommuner.
            Det finns en väldig entusiasm och vilja till det. Sedan har det
            ju att göra med de allmänna tillväxtförutsättningarna i landet.
          </note>
          <note>
            Finansieringsprincipen tog Lars Gustafsson upp -
          </note>
          <note>
            eller han tangerade den, han nämnde den inte. Jag tycker att
            det är alldeles klart att lägger vi på kommunerna nya uppgifter
            från regering och riksdag ska vi också se till att vi upprätthåller
            en finansieringsprincip som gör att vi skickar med kommuner och
            landsting pengar som motsvarar de krav som uppgifterna ställer.
            Den finansieringsprincipen slogs ju fast för längesedan genom
            ett riksdagsbeslut. Det är viktigt att vi tar denna finansieringsprincip
            på allvar.
          </note>
          <note>
            Sedan har jag bara en avslutande kommentar.
          </note>
          <note>
            Ibland finns det något slags förställning om att kommunsektorn
            kan leva en skyddad och oberoende tillvaro vid sidan av den allmänna
            samhällsekonomiska utvecklingen. Vi måste bli oberoende av staten,
            säger man. Man kan aldrig bli oberoende i kommun- och landstingssektorn
            i förhållande till den allmänna samhällsekonomiska utvecklingen.
          </note>
          <note>
            Har vi en ogynnsam samhällsekonomisk utveckling, har vi ett moras
            i samhällsekonomin och kanske till och med negativ tillväxt -
            då drabbas också kommun- och landstingssektorn. Det hänger nära
            ihop med vartannat.
          </note>
          <note>
            Om vi lyckas bedriva en allmän ekonomisk politik och vi har en
            god internationell konjunktur skapas också förutsättningar för
            en god ekonomi i kommunoch landstingssektorn, och tvärtom.
          </note>
          <note type="speaker">
            Anf. 72 LARS GUSTAFSSON (kd):
          </note>
          <note>
            Herr talman! Jag tror att det för att man överhuvud taget ska
            engagera sig i kommunpolitiken är avgörande att man känner att
            man kan påverka någonting. Annars får vi inte folk att ställa
            upp, och då har vi ett demokratiskt underskott som kommer att
            bli ett problem. Det är redan ett problem att få folk att engagera
            sig.
          </note>
          <note>
            Det är fortfarande min uppfattning att det finns för mycket underfinansiering,
            även om man hävdar finansieringsprincipen. Sedan tar det för lång
            tid med uppföljning för att kontrollera om finansieringsprincipen
            verkligen fungerar. Det är också en brist.
          </note>
          <note>
            Sedan talades det om att man kunde "hänga fritt".
          </note>
          <note>
            Det kan man givetvis inte. Man kan inte utgöra en del av ett
            land och sedan plötsligt inte vara en del av det.
          </note>
          <note>
            Man kan ju inte utgöra någon kronkoloni. Men lågkonjunkturen
            ska fungera åt andra hållet. När man har högkonjunktur bör man
            ladda upp så mycket i nedförsbacken att man orkar upp till nästa
            kulle. Det brukar vara en ganska god regel, för då har man viss
            självkraft. Det är denna acceleration jag gärna skulle vilja se
            när vi nu befinner oss, så att säga, på toppen -
          </note>
          <note>
            eller på botten om man så vill. Nu måste vi få större kraft att
            möta en lågkonjunktur, så att vi inte kommer in i den och måste
            vidta många otrevliga åtgärder som drabbar kommunsektorn.
          </note>
          <note>
            19 § Svar på interpellation 2002/03:74 om utjämning av LSS-kostnader
          </note>
          <note>
            Anf. 73 Statsrådet LARS-ERIK LÖV-
          </note>
          <note>
            DÉN (s):
          </note>
          <note>
            Herr talman! Maria Larsson har frågat mig vilka åtgärder jag
            avser att vidta för att ansvarsutredningens resultat ska kunna
            beaktas innan beslut fattas om ett nytt inomkommunalt utjämningssystem
            för LSS.
          </note>
          <note>
            Den parlamentariska kommitté som har haft i uppdrag att lämna
            förslag om utjämning av LSS-
          </note>
          <note>
            kostnader överlämnade sitt betänkande till regeringen i mitten
            av november 2002. Betänkandet remissbehandlas för närvarande och
            det är ett mycket stort antal remissinstanser, totalt 386 remissinstanser,
            som har ombetts lämna synpunkter på förslaget. Remisssvaren ska
            vara regeringen tillhanda den 28 februari
          </note>
          <note>
            2003.
          </note>
          <note>
            Den ansvarsfördelningsutredning som Maria
          </note>
          <note>
            Larsson hänvisar till kommer regeringen inom kort att tillsätta.
            Detta kommer att vara ett omfattande utredningsarbete som inte
            kommer att vara slutfört när regeringen behöver ta ställning till
            LSS-
          </note>
          <note>
            utredningens förslag.
          </note>
          <note>
            Många kommuner har i dag höga kostnader för
          </note>
          <note>
            LSS, medan andra kommuner har låga kostnader.
          </note>
          <note>
            Behovet av en kostnadsutjämning för LSS är stort.
          </note>
          <note>
            Låt oss först avvakta remissbehandlingen av betänkandet innan
            vi tar ställning till den fortsatta hanteringen.
          </note>
          <note type="speaker">
            Anf. 74 MARIA LARSSON (kd):
          </note>
          <note>
            Herr talman! Det är trevligt att se Per Westerberg i talmansstolen.
            Välkommen hit i den uppgiften!
          </note>
          <note>
            Jag vill också tacka ministern för svaret. Det var ganska kort
            och koncist, och jag betraktar det inte riktigt som färdigt, utan
            jag ser fram emot en stunds samtal - snarare än debatt - i den
            här frågan.
          </note>
          <note>
            Jag tror att ministern och jag säkert är överens om att LSS -
            stöd och service till funktionshindrade -
          </note>
          <note>
            som lagstiftning var en viktig reform. Kommunerna har, precis
            som ministern antydde i svaret, tagit denna uppgift på olika stort
            allvar. Därför föreslås nu ett utjämningssystem. Jag menar dock
            att det är fel väg att gå för att förändra LSS, och jag ska strax
            beskriva varför.
          </note>
          <note>
            Den allra viktigaste anledningen till att jag tycker att LSS
            bör vara ett statligt system är att väldigt många människor inte
            får det integritetsskydd som borde omgärda en person som av olika
            skäl är utsatt.
          </note>
          <note>
            Speciellt i många av Sveriges mindre kommuner har de människor
            som har behövt extra stora insatser via
          </note>
          <note>
            LSS, som kanske har kostat miljontals kronor, uppmärksammats
            av medierna. Även om de inte har identifierats med namn i tidningarna
            har det fort blivit ganska allmänt känt vilka personer det handlar
            om.
          </note>
          <note>
            Denna brist på anonymitet finns och är ett faktum i de små kommunerna
            i Sverige. Jag tycker att detta är ett stort problem, att man
            kan identifiera vårdtagarna.
          </note>
          <note>
            Och det har tyvärr i många fall lett till att de här människorna
            har fått utstå både förtal och faktiskt till och med kränkningar
            av olika slag.
          </note>
          <note>
            Detta tycker jag är oacceptabelt. De får ju bara det som de enligt
            vad vi här i riksdagen har beslutat har rätt till. Men så blir
            det när man i små kommuner kanske till och med tvingas till skattehöjningar
            på grund av just LSS-insatser. Jag menar att den utsatthet som
            dessa människor upplever skulle reduceras om LSS i stället hanterades
            av staten och var ett rent statligt system - naturligtvis om möjligt
            med kommunen som utförare. Då flyttas den direkta kostnadshanteringen
            från den kommunala närmiljön. Kommunerna kan säkert administrera
            det, men beslutet fattas någon annanstans och hanteras av en större,
            för kommunerna gemensam kassa.
          </note>
          <note>
            Jag skulle vilja fråga ministern: Ser ministern detta med människors
            utsatthet som ett problem över huvud taget? Är inte det skäl nog
            att undersöka rimligheten i och möjligheten att faktiskt göra
            LSS till ett statligt system i stället?
          </note>
          <note>
            Anf. 75 Statsrådet LARS-ERIK LÖV-
          </note>
          <note>
            DÉN (s):
          </note>
          <note>
            Herr talman! Jag vill först instämma i vad Maria
          </note>
          <note>
            Larsson sade om att LSS-reformen var en väldigt viktig frihetsreform.
            Det var en väldigt viktig reform för många handikappade, funktionshindrade
            runtom i
          </note>
          <note>
            Sverige.
          </note>
          <note>
            Man har haft en väldig kostnadsökning i systemet.
          </note>
          <note>
            Det beror naturligtvis på att det har kommit att omfatta fler
            än man trodde från början. Men likväl har det varit en viktig
            och betydelsefull reform för de funktionshindrade.
          </note>
          <note>
            Man kan resonera utifrån olika utgångspunkter.
          </note>
          <note>
            Jag har en mer ideologisk ingång i detta. Kommunerna har ju ett
            medborgaransvar. De har ansvar för samtliga kommunmedborgare.
            Jag tycker att det ska omfatta även de funktionshindrade.
          </note>
          <note>
            Man ska inte särbehandla gruppen funktionshindrade och låta någon
            annan ta ansvaret. Man ska ha ansvar för äldre som behöver hjälp
            och stöd när de blir knackiga och sjuk och behöver stor omvårdnad.
          </note>
          <note>
            Man har ansvar för dem som behöver stöd och hjälp av socialtjänsten
            i olika skeden av livet. Man har ansvar för barn i skolan som
            behöver extra insatser och extra stöd för att tillgodogöra sig
            skolgången.
          </note>
          <note>
            Min ideologiska utgångspunkt innebär att jag tycker att det är
            svårt att se varför man ska skilja ut just de funktionshindrade
            och säga att det ska lösas av ett annat system och att de inte
            ska omfattas av det generella, allmänna medborgaransvar som kommunerna
            har.
          </note>
          <note>
            Detta var den tråd som togs upp i inlägget. Men interpellationen
            tar också sikte på de ekonomiska regleringarna. Där vill jag inte
            gå in och kommentera
          </note>
          <note>
            LSS-utredningen. Vi avvaktar remissvarens synpunkter på den och
            det förslag som har lagts fram.
          </note>
          <note>
            Jag tror dock, och det vill jag understryka, att det är oerhört
            viktigt att vi snabbt kommer till skott med ett utjämningssystem.
            De länsvisa utjämningssystem som finns trappas nu av i rask takt
            runtom i Sverige.
          </note>
          <note>
            Om de inte ersätts av något annat kommer många kommuner som har
            höga LSS-kostnader att drabbas oerhört hårt. Det finns sådana
            kommuner som drabbas redan i dag, medan andra kommuner har väldigt
            låga LSS-kostnader. Utjämnar vi för andra strukturella kostnader
            i det generella utjämningssystemet tycker jag att det är fullt
            rimligt att också utjämna för
          </note>
          <note>
            LSS-kostnader.
          </note>
          <note type="speaker">
            Anf. 76 MARIA LARSSON (kd):
          </note>
          <note>
            Herr talman! Jag ställde egentligen bara en fråga i mitt anförande,
            och den frågan fick jag inget som helst svar på. Jag fick många
            andra ord i stället, men jag vill ändå upprepa frågan, för den
            är oerhört viktig för mig att höra ministerns syn på. Anser ministern
            att det är ett problem med de här människornas utsatthet?
          </note>
          <note>
            Jag har hört alltihop om medborgarperspektivet.
          </note>
          <note>
            Det är en fråga, och den hänger delvis ihop med den fråga jag
            ställer. Men jag fick inget svar på den direkta frågan som jag
            ställde. Jag ser fram emot att ministern faktiskt återkommer till
            den.
          </note>
          <note>
            Den utredning som har föreslagit ett utjämningssystem fick faktiskt
            enligt sitt direktiv inte heller möjlighet att se på alternativet
            att göra det till en statlig angelägenhet. Det är därför som jag
            också ställer frågan. Det är viktigt inför framtida utredningar
            att den möjligheten också bereds därför att detta var vad många
            som satt i utredningen hade önskat, nämligen att man hade fått
            belysa också den möjligheten.
          </note>
          <note>
            Kommunerna har ett medborgaransvar. Självklart har de det. Men
            kommunerna har också ett självstyre.
          </note>
          <note>
            Där ligger lite av problematiken med LSS som är så detaljerad
            att den egentligen inte ger utrymme för några kommunala tolkningar
            eller några kommunala alternativ när det gäller planering och
            kostnadsansvar.
          </note>
          <note>
            Det är därför som jag menar att denna typ av rättighetslagstiftning
            som är så strikt reglerad egentligen inte passar ihop med det
            kommunala självstyret.
          </note>
          <note>
            Som ni lite grann var inne på i den tidigare debatten måste det
            kommunala självstyret vara förenat med möjligheter för kommunpolitiker
            att fatta självständiga beslut och att väga olika behov mot varandra.
            LSS har blivit en gökunge som i vissa kommuner har trängt ut vård,
            omsorg och skola och framför allt den icke lagstadgade kommunala
            verksamheten. Detta är ytterligare ett problem som också talar
            för att LSS mera hör hemma som en statlig verksamhet än som en
            kommunal verksamhet.
          </note>
          <note>
            LSS har fått ganska förödande konsekvenser. Om man lyfter in
            det ekonomiska perspektivet som ministern var inne på var det
            43 kommuner som aviserade att de skulle höja skatten inför detta
            verksamhetsår. Det blev 70 kommuner som höjde. Jag bor själv i
            en kommun där jag har suttit i kommunfullmäktige och beslutat
            om en höjning av skatten med
          </note>
          <note>
            88 öre. Gnosjö kommun är en liten kommun som har god soliditet
            och god ekonomi. Men vi ser inga andra möjligheter i dag, till
            stor del beroende på att LSS har tagit mycket från den andra kommunala
            verksamheten. Nu finns det inga andra besparingsåtgärder, utan
            nu är en skattehöjning den enda möjligheten. Vi är i gott sällskap.
            Det är den största skattehöjning inom landstings- och primärkommunerna
            som har gjorts på
          </note>
          <note>
            25 år om vi lägger samman allt som har hänt under detta år. Det
            är ganska anmärkningsvärt. Jag återkommer till att det till stor
            del för många kommuner beror på LSS.
          </note>
          <note>
            Ministern som reser runt mycket i landet vet liksom jag att vi
            är många som också är kommunpolitiker som är bekymrade över denna
            utveckling där vi inte längre ser några möjligheter. Och finansieringsprincipen
            som tidigare nämndes har inte använts i detta fall. Det har varit
            ett utjämningsorgan inom länet hittills. Men jag menar att staten
            måste skicka in mer pengar i systemet om detta fortsatt ska vara
            en kommunal angelägenhet.
          </note>
          <note>
            Jag vill gärna ha svar på den första frågan.
          </note>
          <note>
            Ministern säger att han ska titta på remissvaren med anledning
            av utredningen. Jag tror att många av remissvaren är förutsägbara.
            Jag tror att de kommuner som får pengar kommer att gilla läget.
            De som ska betala in mer till systemet kommer inte att vara lika
            positiva. Jag är inte så säker på att ministern blir så mycket
            klokare på remissvaren.
          </note>
          <note>
            Men om det mot all förmodan skulle vara så att en stor majoritet
            av kommunerna skulle säga att de vill ha ett statligt system,
            blir det då ett direkt direktiv och uppdrag till den kommande
            utredningen att faktiskt titta på detta?
          </note>
          <note>
            Anf. 77 Statsrådet LARS-ERIK LÖV-
          </note>
          <note>
            DÉN (s):
          </note>
          <note>
            Herr talman! Jag ska beröra integritetsfrågan. Jag tror inte
            att det är ett så stort bekymmer, om det ens är något bekymmer.
            Jag lever i den föreställningen att man som kommunalpolitiker
            och som kommunmedborgare är väldigt mån om att se till att det
            finns en grundläggande solidaritetstanke i kommunen, att man har
            ett gemensamt ansvar för kommuninvånarna, oavsett om de är funktionshindrade
            eller äldre och behöver omfattande insatser eller om det finns
            ungar i kommunen som behöver omfattande stöd för att kunna fullgöra
            skolgången. Det var därför som jag tog upp den mer ideologiska
            utgångspunkten vid ingången av diskussionen, alltså det medborgaransvar,
            kommuninvånaransvar, som en kommun har och som ska omfatta alla
            oavsett vilket stöd som invånarna behöver. Det handlar om socialtjänsten
            som man i olika delar av livet kanske behöver ett omfattande stöd
            från för att få hjälp att fungera i kommunen som kommunmedborgare.
          </note>
          <note>
            Jag har den ingången att man inte ska plocka ut en funktionshindrad
            och säga att någon annan, staten, får klara av det. Däremot är
            det viktigt att när vi i regering och riksdag tar ställning till
            de ekonomiska ramarna för kommunsektorn, statsbidragen och över
            huvud taget de ekonomiska ramarna för kommunsektorn, väger in
            den kostnadsökning som finns på
          </note>
          <note>
            LSS-sidan och som har varit väldigt kraftig under de senaste
            åren. Det är viktigt att vi väger in det när vi ska bedöma vilka
            ramar som kommunsektorn ska ha för att kunna fullgöra sina åtaganden.
          </note>
          <note>
            Jag ska inte på förhand kommentera remissutfallet. Jag är väl
            medveten om att jag kommer att få återkomma till denna fråga i
            flera olika sammanhang.
          </note>
          <note>
            Utjämningssystem är per definition en fråga där man utser vinnare
            och förlorare. Man skulle likaväl kunna tala om rättvisa förutsättningar
            mellan olika kommuner.
          </note>
          <note type="speaker">
            Anf. 78 MARIA LARSSON (kd):
          </note>
          <note>
            Herr talman! Jag är alltså av en annan åsikt än ministern när
            det gäller integritetsskyddet för enskilda individer. Jag har
            sett ett antal artiklar när jag har gjort sökningar, och det är
            inte alldeles ovanligt att anonymitetsskyddet är lika med noll
            för dessa människor i små kommuner och att det också får konsekvenser.
            Tyvärr är solidaritetstanken i alla kommuner och bland alla medborgare
            inte lika stor och vacker som ministern och jag kanske skulle
            önska. Jag menar att denna utsatthet för dessa människor skulle
            minska betydligt om man faktiskt lade systemet på en statlig nivå.
          </note>
          <note>
            Jag tycker inte heller att det är rimligt att ålägga kommunpolitiker
            en uppgift där de inte har något som helst manöverutrymme. Ni
            var tidigare inne på öronmärkningen. Det är samma sak med den.
            Ju mer man minskar utrymmet för kommunpolitikerna att faktiskt
            få agera, desto svårare kommer det att vara att rekrytera kommunpolitiker.
            Ytterst är detta en demokratifråga.
          </note>
          <note>
            Jag kan förstå att ministern kanske inte vill gå in i detalj
            på det ena eller andra scenariot utifrån remisssvaren. Jag har
            respekt för det. Men jag tycker ändå att ministern skulle kunna
            lämna en liten avisering om ett statligt system ändå är en framtida
            möjlighet.
          </note>
          <note>
            Med hänvisning till det som jag har sagt undrar jag om den tillkommande
            ansvarsutredningen får som ett direkt direktiv att också titta
            på denna verksamhet.
          </note>
          <note>
            Den ska titta stort och brett. Jag har inte sett direktiven,
            och jag vet inte om de är färdiga, men det vore intressant att
            veta när utredningen ska tillsättas och hur direktiven kommer
            att se ut. Kommer utredningen att få en uppgift att fritt förfoga
            över alla de uppgifter som stat och kommuner i dag har och göra
            omfördelningar utifrån en så kostnadseffektiv men framför allt
            funktionell organisation som bara är möjlig?
          </note>
          <note>
            Med detta vill jag tacka ministern för debatten, eller för samtalet,
            och jag tror också att vi får anledning att återkomma. Men jag
            skulle gärna vilja ha svar på den sista frågan: Kommer detta att
            rymmas inom ansvarsutredningen när det har förbisetts i tidigare
            utredningar?
          </note>
          <note>
            Anf. 79 Statsrådet LARS-ERIK LÖV-
          </note>
          <note>
            DÉN (s):
          </note>
          <note>
            Herr talman! Jag räknar med att ansvarsutredningen kommer att
            tillsättas inom de närmaste veckorna. Den kommer att få vida direktiv.
            Den ska se över uppgiftsfördelningen mellan olika folkstyrelsenivåer
            - kommuner, landsting och stat. Den kommer också att se över regeringens
            förhållande till myndigheter. Det blir väldigt vida direktiv till
            ansvarsutredningen. Eftersom det blir väldigt vida direktiv ser
            jag ingen möjlighet att avvakta dess eventuella slutsatser innan
            man gör någonting åt rättvisan när det gäller kommunernas kostnader
            för detta eftersom de länsvisa utjämningssystemen avtrappas i
            rask takt. Detta är nämligen ett utredningsarbete som kommer att
            ta några år eftersom det är så omfattande. Det föregår en djup
            analys också.
          </note>
          <note>
            Jag utesluter inte för framtiden att det blir förändringar, vare
            sig mellan kommunernas uppgifter och landstingens uppgifter och
            tvärtom mellan statens uppgifter och landstingens uppgifter, mellan
            statens uppgifter och kommunernas uppgifter. Det där får
          </note>
          <note>
            Ansvarsutredningen titta på.
          </note>
          <note>
            Det brådskar dock med att skapa större rättvisa mellan kommunerna
            när det gäller kostnaderna för
          </note>
          <note>
            LSS, för i dag är läget orimligt. Det finns kommuner som har
            mycket höga och betungande kostnader, och det finns kommuner som
            har väldigt låga kostnader för LSS-verksamhet. Det återspeglas
            naturligtvis också i kommunernas allmänna ekonomiska förutsättningar.
            Har man väldigt höga kostnader har man sämre ekonomiska förutsättningar
            än i en kommun som har väldigt låga kostnader och goda allmänna
            ekonomiska förutsättningar.
          </note>
          <note>
            Vi får anledning att återkomma till det här när remissarbetet
            är avslutat. Jag vill inte föregripa det men hoppas att det inte
            blir en diskussion som baseras på den förenklade bilden av vinnare
            och förlorare och där man gräver ned sig i positionerna. Jag ska
            tillstå att jag kanske inte är alltför förhoppningsfull i det
            avseendet, för jag har varit med om den stora utjämningsdiskussion
            som vi till hösten kommer tillbaka till.
          </note>
          <note>
            Överläggningen var härmed avslutad.
          </note>
          <note>
            20 § Svar på interpellation 2002/03:93 om kommunsammanslagning
          </note>
          <note>
            Anf. 80 Statsrådet LARS-ERIK LÖV-
          </note>
          <note>
            DÉN (s):
          </note>
          <note>
            Herr talman! Åsa Torstensson har ställt fyra frågor till mig
            under rubriken Kommunsammanslagning.
          </note>
          <note>
            Inledningsvis har Åsa Torstensson frågat vad jag avser att vidta
            för åtgärder för att stärka kommunernas ekonomi och skapa förutsättningar
            för tillväxt och positiv befolkningsutveckling i drabbade kommuner.
          </note>
          <note>
            Jag vill peka på att kommuner med en minskande befolkning redan
            i dag kompenseras i det kommunala utjämningssystem som infördes
            1996. Landsting i motsvarande situation har under åren 2001 och
            2002
          </note>
          <note>
            erhållit ett särskilt omställningsbidrag på mellan 150
          </note>
          <note>
            och 170 miljoner kronor per år. Ett sådant bidrag kommer även
            att betalas ut under de kommande två åren. Dessutom har 200 miljoner
            kronor per år satts av för att under dessa år stödja kommuner
            och landsting med en minskande befolkning. Av detta belopp utgör
            50 miljoner kronor per år bidrag i syfte att främja samverkan
            mellan kommuner och mellan landsting med befolkningsminskning.
            På så sätt ges dessa kommuner och landsting möjlighet att upprätthålla
            nivån på och kvaliteten inom verksamheterna. I
          </note>
          <note>
            detta syfte har dessutom redan under år 2002 25 miljoner kronor
            beviljats i bidrag av regeringen till 46
          </note>
          <note>
            samverkansprojekt.
          </note>
          <note>
            Åsa Torstensson har även frågat på vilket sätt jag, när det gäller
            kommunindelningen, avser att motverka den negativa befolkningsutveckling
            som pågår i många kommuner.
          </note>
          <note>
            Låt mig först säga att den kommunala indelningen i sig inte har
            något samband med en minskande befolkningsutveckling. Däremot
            påverkas naturligtvis kommunernas möjlighet att tillhandahålla
            en godtagbar service för invånarna. Från 2003 är det möjligt för
            kommunerna och landstingen att ta över länsstyrelsernas uppgifter
            när det gäller regional utveckling i länen genom att skapa regionala
            samverkansorgan.
          </note>
          <note>
            Samtidigt pågår utvecklingen av de regionala tillväxtprogrammen.
          </note>
          <note>
            Sammantaget ökar detta möjligheterna till en regional och lokal
            kraftsamling för att främja utvecklingen och tillväxten i landets
            olika delar. Regeringen har också tillsatt två delegationer, Inlandsdelegationen
            och Tillväxtdelegationen, som har till uppgift att medverka till
            att stärka utvecklingen inom de mest utsatta arbetsmarknadsregionerna
            i landet. Detta är exempel på tre större åtgärder där regeringen
            initierat ett brett utvecklingsarbete som tar sin utgångspunkt
            i de möjligheter och den vilja till kraftsamling som finns runtom
            i landet. Det är min förhoppning att dessa åtgärder kan bidra
            till att motverka den negativa befolkningsutvecklingen i många
            kommuner.
          </note>
          <note>
            Åsa Torstensson har också frågat mig hur jag avser att stärka
            det, för kommuninvånarna och de kommunala förtroendevalda, viktiga
            demokratiska arbete som sker på den kommunala nivån. Jag vill
            i detta sammanhang, utan att gå in på de enskilda förslagen, påminna
            om att regeringen under förra mandatperioden lade fram ett antal
            förslag i demokratipropositionen, Demokrati för det nya seklet
            (prop.
          </note>
          <note>
            2001/02:80), som syftade till att stärka den lokala demokratin.
            Vidare har regeringen under åren 2000-
          </note>
          <note>
            2002 aktivt arbetat med att utveckla och fördjupa den lokala
            demokratin inom ramen för projektet Tid för demokrati. Bland annat
            har 142 demokratiutvecklingsprojekt fått bidrag om sammanlagt
            19 miljoner kronor. Den enskilt största bidragsmottagargruppen
            har varit kommuner.
          </note>
          <note>
            Slutligen har Åsa Torstensson frågat hur jag avser att kompensera
            kommunerna för ökade utgifter som uppstår i samband med att den
            lagstiftning som riksdag och regering beslutat om genomförs. Utgångspunkten
            är ju den kommunala finansieringsprincip som tillämpas sedan 1993
            och som har godkänts av riksdagen. Denna princip innebär som bekant
            bland annat att kommuner och landsting ska kompenseras för statligt
            beslutade åtgärder som direkt tar sikte på den kommunala verksamheten.
            Statliga beslut som till exempel påverkar arbetsgivaravgifter
            eller skatteunderlaget, och därmed skatteintäkterna, omfattas
            inte av finansieringsprincipen. De finansiella och ekonomiska
            effekterna av sådana beslut ska dock beaktas vid bedömningen av
            kommunsektorns skattefinansierade utrymme.
          </note>
          <note type="speaker">
            Anf. 81 ÅSA TORSTENSSON (c):
          </note>
          <note>
            Herr talman! Jag sällar mig till gratulanterna.
          </note>
          <note>
            Man kan ha olika tankar om och politiska mål för hur samhället
            ska fungera, hur det ska vara utformat och var makten ska utövas.
            Det har ofta ett samband med hur man väljer sina lösningar på
            områden som inte automatiskt karakteriseras av direktdemokrati.
          </note>
          <note>
            Det kan handla om sådana frågor som jag har ställt till ministern,
            om vem som man tror är bäst skickad att finna till exempel de
            ekonomiska lösningar som håller långsiktigt i de situationer som
            många kommuner befinner sig i. Det handlar också om synen på samarbetet
            mellan stat och kommun och med individen.
          </note>
          <note>
            Det här är avgörande för vilket resultat man får inom hela samhällsbygget.
            Det handlar om vilka som ska vara delaktiga och känna medansvar,
            om hur utvecklingen bäst stimuleras och om hur vi skapar tillväxt.
          </note>
          <note>
            Vi har en grundlag där det föreskrivs att all offentlig makt
            utgår från folket, och vi har ett grundlagsfäst kommunalt självstyre,
            men vi kan naturligtvis anlägga ideologiska aspekter på hur man
            ska tolka detta och hur långt man ska gå i sina ambitioner att
            stärka kommunerna och de enskilda individerna.
          </note>
          <note>
            Ministern hänvisar till att man väljer att ge makt till kommuner
            i samverkan, men detta är också ett exempel på att man stärker
            statens roll på den regionala nivån genom att ge landshövdingen
            en direkt stärkt roll gentemot kommunerna. Man var från kommunministern
            och från regeringen i dess helhet inte beredd att flytta över
            makt till folkets företrädare i direktvalda organ att över sig
            själva bestämma.
          </note>
          <note>
            När jag hör ministerns svar på mina frågor, som i allra högsta
            grad har ett samband med vilka utvecklingstankar ansvarigt statsråd
            har om de svenska kommunerna som administrativa enheter och deras
            invånare och förtroendevalda, blir det uppenbart att ministern
            faktiskt inte visar på några framtidstankar som fångar in kommunernas
            långsiktiga problem.
          </note>
          <note>
            Man anvisar lösningar som fortfarande bygger på att staten ska
            gå rakt in och detaljstyra i de ekonomiska frågorna. Man detaljstyr
            vilka demokratiprojekt som ska prioriteras och så vidare. Det
            kan mycket väl vara så att kommunindelningar och befolkningsutveckling
            inte i sig har något samband, men jag vill också påminna om att
            ministern i detta sammanhang har svarat att en ändrad kommunindelning
            kan vara en lösning för kommuner som har ekonomiska problem och
            som inte finner lösningar för att stärka befolkningen. Det är
            ministern själv som har lyft fram just kommunsammanslagningar
            som en lösning.
          </note>
          <note>
            Jag tror att det skulle vara intressant för flera än mig om statsrådet
            här i kammaren ville beskriva sin vision av kommunernas roll i
            framtiden och av hur
          </note>
          <note>
            Kommunsverige i framtiden kommer att kunna utvecklas, gärna ur
            en kommunindelningsaspekt eftersom det är statsrådet Lövdén och
            ansvarig kommunminister som har lyft fram drömmen om de 100
          </note>
          <note>
            kommunerna.
          </note>
          <note>
            Anf. 82 Statsrådet LARS-ERIK LÖV-
          </note>
          <note>
            DÉN (s):
          </note>
          <note>
            Herr talman! Låt mig först till Åsa Torstensson säga att jag
            är lika bekymrad som Åsa Torstensson över den regionala obalans
            som har växt fram i Sverige under 90-talet. De stora befolkningsomflyttningarna
            gör ju att den ekonomiska situationen för många kommuner har blivit
            väldigt ansträngd. Tappar man befolkning i en kommun år efter
            år är det naturligtvis en oändlig process att anpassa verksamheten
            efter den krympande befolkningen.
          </note>
          <note>
            Det har också gjort att vi från regeringens sida har försökt
            gå in och vända utvecklingen. Jag nämner några exempel i svaret
            på interpellationen. Jag kan fortsätta med de ekonomiska insatser
            som vi har gjort för att försöka vända utvecklingen. Vi har gått
            in med mycket betydande belopp via Bostadsdelegationen,
          </note>
          <note>
            2 ½ miljarder kronor hittills, för att stödja kommuner som har
            många tomma lägenheter. Vi har gått in med ett omfattande stöd
            via Kommundelegationen för att hjälpa till i överbryggningsfasen,
            just för att skapa förutsättningar för livskraft på sikt i de
            kommuner som har befolkningsminskning. Tyvärr måste jag konstatera
            att Centerpartiet har varit avvisande till många av de här åtgärderna,
            och jag frågar mig: Vilken situation hade de kommunerna befunnit
            sig i om vi inte hade gått in med de här insatserna?
          </note>
          <note>
            Jag har fällt den kommentaren, som svar på en fråga om vad jag
            skulle se som den ideala bilden, att hade jag lagt ut kartan på
            mitt arbetsrum och ritat en ny kommunkarta så hade det kanske
            blivit hundra kommuner färre. Men jag ska inte göra det. Det är
            så jag har sagt. Det är inte så att vi på det nationella planet
            ska sitta och göra en ny kommunkarta. Tankar i det här avseendet,
            som finns på olika håll i landet, måste ju växa fram underifrån.
            Initiativen kommer underifrån.
          </note>
          <note>
            Det vi har gjort är att stimulera samverkan mellan kommunerna
            för att skapa förutsättningar för livskraft, inte bara samverkan
            när det gäller regional utveckling - det är betydelsefullt i sig
            - men också samverkan kring den kommunala verksamheten.
          </note>
          <note>
            Självklart kan det vara att man delar räddningstjänst och gymnasieskola,
            men man kan ju också dela verksamhet inom teknisk förvaltning
            och annan verksamhet i kommunerna. Den processen har startat ute
            i
          </note>
          <note>
            Kommun-Sverige på ett väldigt kraftfullt sätt. Jag följer det
            väldigt noga, och jag tycker att det är glädjande. Om man driver
            en långtgående samverkan kring den kommunala verksamheten behöver
            man kanske inte slå samman kommuner, eller så leder den samverkan
            så småningom till att man tycker att det är lika bra att lägga
            ihop två grannkommuner.
          </note>
          <note>
            De ekonomiska ramarna och förutsättningarna är centrala för att
            det ska finnas möjligheter att utveckla den lokala demokratin
            och för att vi ska kunna rekrytera aktiva kommunalpolitiker framöver
            som är beredda att ta på sig ansvaret att stå i ledningen för
            en kommun. De ekonomiska förutsättningarna skapar vi med en tillväxtpolitik
            i Sverige, men vi skapar dem också genom riktade insatser till
            de delar av landet som behöver en extra puff för tillväxten. Vi
            skapar dem också, och där är ju Centerpartiet och Socialdemokraterna
            överens, genom ett långtgående utjämningssystem.
          </note>
          <note type="speaker">
            Anf. 83 ÅSA TORSTENSSON (c):
          </note>
          <note>
            Herr talman! Vi har, tror jag, helt skilda uppfattningar om de
            långsiktiga ambitionerna om kommunal utveckling i grunden utifrån
            det jag nu hör kommunministern plädera för, men jag uppskattar
            att kommunministern inte tänker lägga ut en ny kommunkarta.
          </note>
          <note>
            Det är naturligtvis intressant att kommunministern avslutar med
            formuleringen att man kanske därmed inte behöver lägga ihop kommunerna.
            Varje initiativ och varje uttalad formulering som kommunernas
            högste talesman står för är naturligtvis en inriktning för hur
            vi som också ibland är kommunalt förtroendevalda just ser vår
            egen planering, det vill säga vad det är för incitament man från
            regeringen riktar in sig på och vad man prioriterar. Det är naturligtvis
            så att de ekonomiska ramarna inte lever ett isolerat liv, även
            om det är kommuner som har en ekonomisk problematik. Det är naturligtvis
            också en relation till kommunens möjligheter att över sig själv
            bestämma:
          </note>
          <note>
            vilken kraft och vilka möjligheter man har på det lokala planet
            att faktiskt, med resurser som inte staten detaljstyr eller reglerar,
            göra sina egna prioriteringar.
          </note>
          <note>
            Låt mig återkomma till kommuner i samverkan, som ofta lyfts upp
            som ett argument och som ett bevis på vikten av man stärker kommunerna.
            Det som
          </note>
          <note>
            Centerpartiet och Socialdemokraterna i Västra Götaland arbetar
            tillsammans om, direktvalda fullmäktige och direktvalda organ
            som faktiskt har den reella makten över sina prioriteringar utan
            att staten sitter där och reglerar, är naturligtvis en mycket
            tydlig signal från regering och riksdag: Vi ger er möjligheter
            att utveckla på era premisser utifrån era demokratiska redskap.
          </note>
          <note>
            Ekonomi kan inte isoleras från de strukturer som vi har i samhället.
            När Socialdemokraterna och kommunministern svarar på mina ekonomiska
            och mina demokratiska frågor svarar man hur man går rakt in i
            den kommunala budgeten med 50 miljoner och så vidare - riktade
            pengar. Men var finns de stora förändringarna där man blickar
            framåt och ser en utveckling på den kommunala nivån som lika gärna
            kan innebära hundra nya kommuner? Det har jag aldrig hört kommunministern
            utveckla i några sammanhang:
          </note>
          <note>
            tankarna om att det faktiskt kan skapas nya kommuner. Att slå
            samman två fattiga kommuner har inte, mig veterligen, gynnat någon
            tidigare.
          </note>
          <note>
            Anf. 84 Statsrådet LARS-ERIK LÖV-
          </note>
          <note>
            DÉN (s):
          </note>
          <note>
            Herr talman! Man får skilja på ett par saker här:
          </note>
          <note>
            När jag pratade om samverkansprojekten och kommunal samverkan
            var det utifrån utgångspunkten att kommuner som ligger nära varandra
            och som har en liten befolkning med nödvändighet kanske måste
            samverka kring frågor som räddningstjänst, gymnasieskola och liknande
            saker för att man ska få ett underlag för den kvalificerade verksamheten.
            Där finns det väldigt mycket mer att göra runtom i Kommun-Sverige.
            Det berör inte bara de små kommunerna, utan det berör små kommuner
            i förhållande till lite större kommuner också. Jag tycker att
            det är en glädjande process som nu initieras av kommunpolitiker
            runtom i landet för att driva utvecklingen framåt.
          </note>
          <note>
            Den andra frågan handlar om Västra Götaland och ansvaret för
            den regionala utvecklingen. Där har vi delade meningar, vilket
            gavs uttryck för när vi tog ställning till propositionen i kammaren
            under förra året. Vi har inställningen att vi nu vill pröva så
            kallade samverkansorgan där kommunerna går tillsammans i kommunalförbund
            - det är ju det som det egentligen är frågan om - och tar över
            ansvar från länsstyrelserna för det regionala utvecklingsarbetet.
          </note>
          <note>
            Sedan får vi se när vi har utvärderat det. Vi hade en väldigt
            god utvärdering när det gällde Kalmarmodellen i ett tidigare skede.
            Men när vi får utvärdera det här - det kom ansvarsutredningen
            in på också i sitt arbete - får vi se hur vi ska lägga fast den
            långsiktiga politiken på det här området.
          </note>
          <note>
            Än en gång: En absolut förutsättning för att det ska finnas ett
            reellt innehåll i kommunal självstyrelse och att kommunalpolitikerna
            ska kunna känna det meningsfullt med arbetet och ha förutsättningar
            att bedriva arbete är de allmänekonomiska förutsättningarna. Det
            är också att vi ser till att alla kommuner och landsting har rimliga
            utgångspunkter för det. Jag hoppas att Centern, när vi nu kommer
            in i nästa skede av det stora utjämningssystemet, kommer att stå
            kvar vid sina ställningstaganden om att vi har ett behov av ett
            långtgående utjämningssystem både på inkomstsidan och på kostnadssidan.
          </note>
          <note type="speaker">
            Anf. 85 ÅSA TORSTENSSON (c):
          </note>
          <note>
            Herr talman! Jag ska börja bakifrån. Vad gäller ett starkt kommunalt
            självstyre kopplat till ett tydligt utjämningssystem i landet
            tror jag vi är väldigt överens.
          </note>
          <note>
            Men det som är intressant är att när vi pratar om ett kommunalt
            skatteutjämningssystem är den kommunala självstyrelsen A och O,
            men när vi pratar om regleringar från staten á la olika maxtaxereformer,
            då gäller inte den kommunala självstyrelsen i relation till den
            finansieringsprincip som kommunministern tidigare pläderade för.
            Det är precis så. Om staten hade skött de åtaganden man sagt sig
            vilja ta ansvar för vad gäller finansieringsprincipen, då hade
            vi inte mött de diskussioner som har varit på tapeten under den
            senaste tiden med anledning av kritiken mot nuvarande utjämningssystem.
            Då hade den kritiken dämpats.
          </note>
          <note>
            Vi kan gå tillbaka till de budgetar vi har hanterat under december
            månad och identifiera de kronor som fattas i kommunala skatter
            i många kommuner. De består i skillnaden mellan kostnader och
            det man ges i ersättning för just maxtaxereformer. Vi hade klarat
            av att ha en budget i balans. Då hade inte den indirekta kritiken
            mot utjämningssystemet kommit. Det hade varit värdefullt om Socialdemokraterna
            tog ansvar för den finansieringsprincip som vi har varit överens
            om här. Kommunerna upplever att man inte tar ansvar för den.
          </note>
          <note>
            I övrigt tackar jag för den här debatten.
          </note>
          <note>
            Anf. 86 Statsrådet LARS-ERIK LÖV-
          </note>
          <note>
            DÉN (s):
          </note>
          <note>
            Herr talman! Jag är inte lika övertygad som Åsa
          </note>
          <note>
            Torstensson om att vi inte hade haft diskussionen om utjämningssystemet.
            Det finns en hel del kommuner i landet som har hög skattekraft
            och betalar till inkomstutjämningen. Jag tror inte att diskussionerna
            mot den långtgående inkomstutjämningen hade avtagit från en del
            av de kommunerna om man hade haft en generellt bättre ekonomisk
            situation i landet. Jag tror inte att den tidigare majoriteten
            i Stockholms läns landsting hade suttit stilla i båten när det
            gäller det långtgående utjämningssystemet.
          </note>
          <note>
            Det är glädjande att Åsa Torstensson nu deklarerar att vi är
            överens om att det behövs ett långtgående utjämningssystem. Jag
            är, som jag sade i en tidigare interpellationsdebatt, anhängare
            av finansieringsprincipen. Sedan kan man ibland komma fram till
            skilda bedömningar av kostnaderna för en reform. Det är viktigt
            att utvärdera reformer och reglerar det efter hand i diskussioner.
            Men finansieringsprincipen är en viktig princip för oss att upprätthålla
            när vi lägger nya pålagor på kommunsektorn.
          </note>
          <note>
            Det framgick också av en tidigare debatt att alla partier här
            i kammaren är skyldiga till olika lagregleringar som påverkar
            kommunernas verksamhet. Vi lagstiftar på skolans område, socialtjänstens
            område, äldreomsorgens område och sjukvårdens område för att vi
            ska kunna upprätthålla någorlunda likvärdiga principer för välfärden
            i hela landet. Därmed inte sagt att det inte ska finnas möjligheter
            att lokalt skapa variation när det gäller hur man bedriver verksamhet.
          </note>
          <note>
            Men grundläggande rättigheter som skolgång och grundläggande
            rättigheter för dem som är socialt utsatta skapar vi med en gemensam
            lagstiftning i riksdagen som gäller i hela landet. Det tror jag
            inte att
          </note>
          <note>
            Åsa Torstensson vill rubba på. Därmed kommer alltid den levande
            diskussionen och spänningen att finnas mellan kommunsektorn och
            den nationella nivån om gränserna för kommunal självstyrelse och
            nationell politik. Det är en fruktbar diskussion som jag hoppas
            kommer att leva även framöver.
          </note>
          <note>
            Överläggningen var härmed avslutad.
          </note>
          <note>
            21 § Svar på interpellation 2002/03:75 om skuldsatta barn
          </note>
          <note>
            Anf. 87 Justitieminister THOMAS BOD-
          </note>
          <note type="speaker">
            STRÖM (s):
          </note>
          <note>
            Herr talman! Jag får liksom tidigare talare framföra mina gratulationer
            till den nye förste vice talmannen.
          </note>
          <note>
            Carl-Axel Johansson har frågat mig vilka åtgärder jag tänker
            vidta för att dels utreda hur omyndiga barn kan skuldsättas utan
            vårdnadshavarens medgivande, dels åstadkomma att föräldrar inte
            ska kunna skuldsätta sina barn.
          </note>
          <note>
            Frågorna är ställda mot bakgrund av uppgifter i pressen om förekomsten
            av underåriga gäldenärer i kronofogdemyndigheternas register.
            Uppgifterna gör gällande att denna skuldsättning delvis består
            i obetalda parkeringsböter och fordonsskatter hänförliga till
            bilar som föräldrarna låtit registrera i barnens namn men som
            i verkligheten ägs och brukas av föräldrarna. Ansvaret för betalning
            av sådana böter och skatter vilar uteslutande på den registrerade
            ägaren, oavsett om det skulle vara någon annan som i civilrättslig
            mening äger bilen.
          </note>
          <note>
            Det är oklart i vilken omfattning det förekommer att föräldrar
            på detta sätt försöker undandra sig att betala parkeringsböter
            och fordonsskatt. Men låt mig först säga att det naturligtvis
            är ett oskick att något sådant kan förekomma. Frågan är nu hur
            problemet bäst kan angripas.
          </note>
          <note>
            Carl-Axel Johanssons interpellation utmynnar i förslaget att
            lagen borde ändras på så sätt att underåriga fortsättningsvis
            inte skulle kunna skuldsättas och göras betalningsansvariga. I
            stället skulle förmyndaren ha betalningsansvaret för eventuella
            skulder. För min del kan jag inte tycka att detta vore en bra
            lösning. Inom civilrätten är det nämligen en mycket grundläggande
            princip att alla fysiska personer erkänns som rättssubjekt. Man
            säger att varje människa har rättskapacitet. Detta innebär att
            alla människor - således också barn - kan äga egendom och ha skulder.
            Den lösning som skisseras i interpellationen skulle innebära att
            man ruckade på denna princip och är därför ingen framkomlig väg.
          </note>
          <note>
            Även barn måste alltså kunna äga tillgångar och ha skulder. Däremot
            är det förstås så att ett barn inte har full rättslig handlingsförmåga.
            Han eller hon kan från början inte alls sköta sina rättsliga angelägenheter,
            men får med stigande ålder en viss begränsad behörighet att göra
            detta. Så kan till exempel den som fyllt 16 år själv råda över
            sina egna arbetsinkomster och har också viss möjlighet att ingå
            arbetsavtal. I de fall där barnet inte självt får sköta sina angelägenheter
            ankommer detta i stället på barnets förmyndare, det vill säga
            vanligen dess föräldrar eller åtminstone en av dem. Föräldrabalken
            säger att en förmyndare omsorgsfullt ska fullgöra sina skyldigheter
            och alltid handla på det sätt som bäst gagnar barnet. Förmyndaren
            står i sin verksamhet under tillsyn av överförmyndaren och han
            eller hon är enligt lag skyldig att lämna de upplysningar som
            överförmyndaren kan begära.
          </note>
          <note>
            Det säger sig självt att föräldrabalkens krav på en förmyndare
            inte uppfylls av en förälder som först registrerar sin bil i barnets
            namn och därefter medvetet låter bli att betala de parkeringsböter
            och fordonsskatter som barnet påförs såsom registrerad ägare till
            förälderns bil. Inom den del av lagstiftningen som jag ansvarar
            för finns dock redan med nuvarande regler möjlighet att ingripa
            mot en förmyndare som på detta sätt uppträder illojalt mot barnet.
            Inget hindrar nämligen att överförmyndaren vänder sig till kronofogdemyndigheten
            för att få en förteckning över de underåriga som kan finnas i
            myndighetens register och vad deras skulder avser. Om det då visar
            sig att ett barn svarar för skulder som i själva verket borde
            ha varit förmyndarens egna, kan överförmyndaren begära att förmyndaren
            redogör för sin förvaltning och vid behov uppmana till rättelse.
            I graverande fall finns möjlighet för överförmyndaren att vända
            sig till tingsrätten med en begäran om att förmyndaren entledigas
            och att en ny förordnas.
          </note>
          <note>
            Det finns alltså vissa förutsättningar att angripa problemet
            med befintliga regler. För närvarande har jag därför inte för
            avsikt att vidta några särskilda åtgärder.
          </note>
          <note type="speaker">
            Anf. 88 CARL-AXEL JOHANSSON (m):
          </note>
          <note>
            Herr talman! Åhörare! Jag tackar justitieministern för svaret.
            Tydligen håller statsrådet med mig om att det är ett oskick när
            föräldrar registrerar bilar på sina omyndiga barn och sedan underlåter
            att betala parkeringsböter och fordonsskatter och att detta kan
            förekomma. Sedan tycker inte statsrådet så mycket mer utan faller
            in i ett slags juridiskt hårklyveri.
          </note>
          <note>
            Barn har skulder. Enligt en tidningsartikel i Aftonbladet i november
            2002 var 6 646 barn under 18 år registrerade hos kronofogden.
            Uppgifter som jag nyligen tagit del av visar att siffran i förra
            veckan hade ökat till 6 712 omyndiga barn, så det är mer än ett
            oskick.
          </note>
          <note>
            Herr talman! Det är ett reellt problem. Hur kan detta ske?
          </note>
          <note>
            I tidigare svar hänvisade justitieministern till att problemet
            berodde på förfarandet när man registrerar bilar och att det civilrättsligt
            finns ett gott skydd mot skuldsättning av barn. Det förtydligar
            statsrådet nu med att överförmyndaren kan vända sig till kronofogden
            för att få en förteckning över underåriga i skuldregistret hos
            kronofogdemyndigheten. Om det då visar sig att barn svarar för
            skulder som borde vara förmyndarens egna kan överförmyndaren begära
            att förmyndaren redogör för sin förvaltning och vid behov uppmana
            till rättelse. Jag måste fråga statsrådet:
          </note>
          <note>
            Har så skett i något av de fall som nu finns registrerade? Har
            överförmyndaren reagerat? Jag vet inte, och hur som helst är skadan
            redan skedd då den omyndige är registrerad.
          </note>
          <note>
            Finns det sedan något i den civilrättsliga lagen som möjliggör
            att förmyndaren blir betalningsansvarig, om överförmyndaren menar
            att förmyndarens förvaltning lämnar allt övrigt att önska eller
            om överförmyndaren finner det så graverande att en begäran till
            tingsrätten görs om att förmyndaren entledigas och ny förordnas?
            Hjälper detta barnet till skuldfrihet?
          </note>
          <note>
            Jag kan inte uppfatta detta på annat sätt än att statsrådet och
            regeringen inte vill undersöka saken närmare, att man alltså inte
            bryr sig.
          </note>
          <note>
            Herr talman! Det är inte acceptabelt att ett ansvarigt statsråd
            inte vill inse problematiken. Det måste vara något fel eller någon
            lucka i den eller de lagar som reglerar hur omyndiga barn kan
            skuldsättas och sedan göras ansvariga för dessa skulder fastän
            de är omyndiga.
          </note>
          <note>
            Jag är inte juridiskt utbildad eller skolad. Jag har fått ett
            förtroende från de svenska väljarna att vara deras valda ombud
            i riksdagen, och då är det min uppgift att väcka de frågor och
            föra den debatt där man som vanlig väljare och deras förtroendevalda
            har anledning att reagera mot gällande ordning och regler om de
            visar sig leda fel.
          </note>
          <note>
            Här tycker jag att det räcker med vanligt sunt förnuft för att
            kunna konstatera att något måste vara fel i lagstiftningen när
            omyndiga barn kan få skulder hos kronofogden för bilar som de
            är registrerade ägare till, men rimligen inte själva kan ha felparkerat.
          </note>
          <note>
            Fru talman! Konsekvenserna för dessa barn är besvärande på sikt.
            Det blir svårt att få hyreskontrakt, omöjligt att få lån eller
            handla på avbetalning, och det kan sätta stopp för jobb. Det enda
            som regleras i lagen är fastigheter som barn kan få i gåva, eftersom
            överförmyndaren då måste ge samtycke. Det gäller dock inte för
            bilar.
          </note>
          <note>
            Nu menar jag inte att det ska förbjudas att registrera bilar
            på barnen, inte heller att överförmyndare ska ge samtycke. Jag
            tror inte att det löser problemet, utan ger bara mer administrativt
            krångel. Däremot borde vårdnadshavare kunna vara betalningsskyldiga
            för sina omyndiga barns skulder, eller tycker kanske justitieministern
            att det fungerar bättre om barnen enligt nu gällande lag, föräldrabalken,
            kan stämma sina föräldrar när de blir myndiga och märker att föräldrarna
            orsakat dem ekonomisk skada?
          </note>
          <note type="speaker">
            Anf. 89 MARTIN ANDREASSON (fp):
          </note>
          <note>
            Fru talman! Även jag vill passa på att säga att jag tycker att
            statsrådets svar lämnar en del frågetecken eftersom det som tas
            upp i interpellationen är ett existerande problem.
          </note>
          <note>
            Justitieministern säger i sitt svar att det är oklart i vilken
            omfattning detta förekommer. Man kan förstås inte fastställa det
            exakta antalet barn som råkar ut för detta. Det ger dock i sammanhanget
            ett lite väl obesvärat intryck att använda det resonemanget, då
            det i alla fall är fråga om ett antal tusen barn i Sverige som
            på detta sätt får sin rättskapacitet missbrukad på grund av att
            föräldrarna vill smita från ansvaret för sina egna skulder.
          </note>
          <note>
            Det här handlar ju inte om några normala föräldrar. Det är inte
            vanliga sunt tänkande föräldrar med ansvarstagande för sina barn
            som på detta sätt skriver över sina skulder eller fordon på barnen
            och sedan struntar i att betala fordonsskatten. Jag vill i stället
            mena att det handlar om halv- eller helkriminellt sinnade föräldrar
            som har en djupt störd syn på en förälders ansvar för sina barn.
            Det handlar alltså om en grupp barn som är i en mycket skyddslös
            situation i förhållande till människor som i vanliga fall borde
            vara de som verkligen vårdar sig om deras bästa, nämligen föräldrarna.
          </note>
          <note>
            Jag kan hålla med justitieministern om att det kanske inte är
            så ändamålsenligt att rucka på de fundamentala principerna i civilrätten,
            men det är inte detsamma som att det inte finns något man kan
            göra åt detta problem som berör tusentals barn.
          </note>
          <note>
            Utanför justitieministerns område har vi till exempel frågan
            om vem som i fordonsregistret kan bli upptagen som ägare till
            ett fordon. Det kanske är så att vi måste se över om det ska bli
            svårare för minderåriga att äga fordon. Självklart kan det finnas
            många situationer där det är fullt rimligt att en minderårig äger
            ett fordon även om han eller hon inte har rätt att framföra detta,
            men det borde ändå finnas något man kan göra för att komma åt
            det problem som vi nu pratar om.
          </note>
          <note>
            Jag vet att detta ligger utanför justitieministerns fögderi,
            men justitieministern är här också som talesman för hela regeringen.
            Det vore därför intressant att höra ministerns syn på detta.
          </note>
          <note>
            Men låt oss säga att inte heller det vore en lämplig metod. Då
            finns det en annan modell som justitieministern själv har varit
            inne på, nämligen att få ett tätare informationsutbyte mellan
            kronofogdemyndigheten och överförmyndarnämnden. Överförmyndarnämnderna
            är ju kommunala, men kronofogdemyndigheten ligger definitivt under
            justitieministerns ansvarsområde. När nu justitieministern själv
            menar att det vore önskvärt att använda en närmare kontakt mellan
            de båda instanserna för att komma åt detta problem är min fråga
            till justitieministern: Kommer justitieministern att vidta några
            åtgärder för att se till att kronofogdemyndigheterna initierar
            kontakter med överförmyndarnämnderna för att påtala problemet
            och visa på möjligheter att komma åt de föräldrar som på detta
            sätt missbrukar sina barns skyddslösa ställning?
          </note>
          <note>
            Anf. 90 Justitieminister THOMAS BOD-
          </note>
          <note type="speaker">
            STRÖM (s):
          </note>
          <note>
            Fru talman! Det nämndes siffror här - 6 600 barn som har skulder.
            Det är det sammanlagda antalet skulder som barn har. Nu är det
            i de allra flesta fall barnet självt som åtdragit sig skulden
            genom att det blivit skadeståndsskyldigt när det begått ett brott
            då det varit 15, 16 eller 17 år. Det kan möjligen vila ett ansvar
            på föräldrarna för den saken, men det kan i varje fall inte räknas
            som ett oskick. I stället talar vi om det faktum att man som förälder
            kan bete sig mot sina barn på så sätt att man ådrar barnet den
            skada som barnet får, något som förhoppningsvis är undantagsfall.
          </note>
          <note>
            På frågan om överförmyndarnämnden någonstans har tagit detta
            initiativ är svaret ja. Det har skett i
          </note>
          <note>
            Skellefteå, vilket jag precis fått information om. I
          </note>
          <note>
            anledning av det kommer vi att följa upp det hela, och jag ser
            då två vägar att komma åt problemet. Den ena är att överförmyndaren
            ska ha initiativet och göra på det sätt som man alltså redan har
            befogenheter att göra. Det kan naturligtvis också åläggas myndigheten
            att göra på det sättet. Den andra vägen är att kronofogdemyndigheten
            får i uppdrag att till överförmyndarnämnden redovisa de fall där
            barnen har skulder.
          </note>
          <note>
            Detta kommer vi nu att gå vidare med, och vi har fått ett konkret
            exempel som vi kan titta närmare på.
          </note>
          <note type="speaker">
            Anf. 91 CARL-AXEL JOHANSSON (m):
          </note>
          <note>
            Fru talman! Justitieministern börjar nu medge att det finns vissa
            problem, och han medger också att man funderar på att göra vissa
            saker.
          </note>
          <note>
            Jag vill bara kommentera några saker. Justitieministern sade
            att brottshandlingar och bötesbelopp var en stor del av skulderna.
            Enligt de uppgifter jag har utgör dessa 12,15 % av det totala
            skuldbeloppet. Det är alltså inte den största delen, men det är
            i och för sig en viss del.
          </note>
          <note>
            Man kan ändå fråga sig om inte vårdnadshavaren i det här fallet
            har ett ansvar för sina barn och sitt eget beteende. Jag tycker
            fortfarande att man som vårdnadshavare har ett ansvar för sina
            barns skulder om barnen är omyndiga, egentligen oaktat skuldens
            uppkomst.
          </note>
          <note>
            Föräldrar registrerar bilar på barnen, vilka blir betalningsskyldiga
            och betalningsansvariga för böter och avgifter. Att omyndiga barn
            utan egen förskyllan med förmyndares tysta medgivande på så sätt
            kan hamna i en skuldhärva kan inte vara rimligt.
          </note>
          <note>
            Statsrådet måste väl medge att detta är lite knepigt och borde
            kräva en närmare analys av om gällande lagar skyddar barnen tillräckligt
            ur den aspekten. Nu säger statsrådet trots allt att vissa initiativ
            tagits.
          </note>
          <note>
            Jag har hört exempel där 13-åringar kan vara ägare till sju bilar,
            med skulder på flera hundra tusen.
          </note>
          <note>
            Hur ska det gå för dem? Det måste jag som förtroendevald och
            som medmänniska undra. Jag hoppas att också justitieministern
            undrar hur det ska gå för dessa barn, och om man kan göra något
            åt detta.
          </note>
          <note>
            Om en förälder inte inser sitt ansvar för sitt eget barns framtida
            ekonomi tycker jag att staten måste stå stark med en lagstiftning
            som skyddar barnet mot ekonomiska falsarier. Delar inte justitieministern
            den synen? Om inte så blir jag bekymrad, för det skulle innebära
            att ekonomiska falsarier kan fortsätta helt lagligt och till och
            med beskyddas av lagen. Detta måste ses över.
          </note>
          <note>
            Att som försvar säga att det är oklart i vilken omfattning det
            förekommer att föräldrar på detta sätt försöker undandra sig parkeringsböter
            och fordonsskatt är inte speciellt ansvarsfullt. Det räcker med
            att det kan ske och uppenbarligen också förekommer.
          </note>
          <note>
            Så här kan det inte få fortsätta. Jag skulle gärna vilja höra
            från justitieministern i nästa inlägg här i kväll att det kan
            vara rimligt att se över det jag föreslår, nämligen att förmyndaren
            kan bli ansvariga för sina omyndiga barns skulder. Det måste väl
            ändå vara värt att begrunda det lite närmare. Vårdnadshavaren
            har ett försörjningsansvar för sitt omyndiga barn tills det nått
            18 års ålder. I detta ansvar borde väl också kunna ingå att inte
            barnet blir skuldsatt. Då tar man väl inte sitt försörjningsansvar.
          </note>
          <note>
            Jag tycker till sist i denna omgång att man kan ifrågasätta den
            goda inkassoseden som innebär att inkassobolag inte börjar kräva
            in skulden hos minderåriga. Genom detta förfarande tydliggörs
            inte problemet, och en del kan vara ovetandes om det. Genom att
            tydliggöra skulden kan kanske exempelvis
          </note>
          <note>
            Barnombudsmannen också känna sig tvingad att agera. Det kanske
            skulle sätta mer avtryck på justitieministern än vad jag som riksdagsman
            uppenbarligen förmår göra.
          </note>
          <note type="speaker">
            Anf. 92 MARTIN ANDREASSON (fp):
          </note>
          <note>
            Fru talman! Jag vill i korthet passa på att tacka justitieministern
            för beskedet i det senaste inlägget och som inte fanns med i det
            första interpellationssvaret.
          </note>
          <note>
            Det innebär att justitieministern inom det ansvarsområde som
            ligger under justitieministern kommer att gå vidare med att se
            till att man får en närmare dialog mellan överförmyndarnämnderna
            och kronofogdemyndigheterna runtom i landet. Det ska inte alltid
            hänga på ifall de lokala överförmyndarnämnderna själva inser att
            sådana kontakter behöver tas, om nu detta är den ändamålsenliga
            vägen att gå.
          </note>
          <note>
            Det som visas i fallet från Skellefteå är just att de skulder
            som är registrerade på barnen inte alltid är skulder som det är
            fullt i sin ordning att barnen har.
          </note>
          <note>
            Det kan till exempel gälla skadestånd eller fall där
          </note>
          <note>
            17-åringar kanske har dragit på sig skulder på annat sätt. Det
            finns grund att se på barnens skuldsättning eftersom det finns
            många föräldrar som missbrukar sin vårdnarshavarställning till
            att smita från sitt eget betalningsansvar och ge barnen en mycket
            svårare start i vuxenlivet än vad de annars hade fått.
          </note>
          <note>
            Jag ser fram emot fortsatta initiativ från justitieministerns
            sida på den här punkten. Detta är någonting som jag tror att vi
            får anledning att återkomma till. Men för kvällen tackar jag för
            diskussionen och beskedet.
          </note>
          <note>
            Anf. 93 Justitieminister THOMAS BOD-
          </note>
          <note type="speaker">
            STRÖM (s):
          </note>
          <note>
            Fru talman! I de uppgifter från Skellefteå som jag har fått alldeles
            nyligen är det väldigt få fall det rör sig om. Jag tror att det
            är tre fall. Men om man ser till den enskilda kommunen är det
            ändå många, och varje enskilt fall är i och för sig ett för mycket.
          </note>
          <note>
            Nu ska vi se över om några av de vägar som jag ser som de mest
            lämpliga är framkomliga för att komma till rätta med det här.
            Däremot kommer vi inte att införa ett automatiskt betalningsansvar
            för föräldrarna till barn som gör sig skadeståndsskyldiga.
          </note>
          <note>
            Man kan ta som ett konkret exempel en 15-åring som ådrar sig
            stora skulder genom till exempel skadegörelse och klotter. Det
            skulle innebära mycket allvarliga konsekvenser för föräldrarna
            om de i en ganska normal ekonomisk situation plötsligt blev betalningsansvariga
            för det. Det skulle knappast gynna någon i familjen och inte heller
            barnet som har ådragit sig skadeståndsskyldigheten.
          </note>
          <note>
            Dessutom skulle det innebära att man upphäver den viktiga principen
            om rätt till egendom som Moderaterna brukar tala sig varma för,
            och som också jag har den djupaste respekt för. Det är viktigt
            att man bibehåller den som ett av fundamenten i vår svenska rättsordning.
          </note>
          <note type="speaker">
            Anf. 94 CARL-AXEL JOHANSSON (m):
          </note>
          <note>
            Fru talman! Det finns egentligen inte mycket mer för mig att
            tillägga i debatten. Jag vill tacka justitieministern för svaret.
            Jag tycker att det är synd att man i det här läget inte ser över
            även det som jag föreslog.
          </note>
          <note>
            Det behöver inte betyda att man låter, som i det exempel som
            justitieministern nu redogjorde för, vårdnadshavaren ha ett betalningsansvar.
            Men det finns en mängd andra fall där man kan ha det.
          </note>
          <note>
            Jag tycker att man kan ha beredskap att titta över den ordningen.
            Annars ser jag att det kan vara svårt att klara ut det. Bilar
            ska kunna vara registrerade på barnen. Det handlar om rätt till
            egendom. Det är helt klart. Men om detta sker medvetet som ekonomiska
            falsarier, ska barnet då belastas med skuld som äventyrar dess
            framtid? Det kan inte vara rimligt.
          </note>
          <note>
            Man måste ändå kunna se över det hela så att vårdnadshavaren
            skulle kunna vara betalningsansvarig utan att åsidosätta rätten
            till egendom. Det behöver som jag ser det inte innebära att man
            också har rätten till skuld.
          </note>
          <note>
            Det kommer en chans till att ändra sig. Jag har under motionstiden
            skrivit en motion med just en begäran om översyn av gällande lagar.
            Det är bättre om justitieministern tar initiativ att se över det,
            vilket justitieministern ändå förefaller beredd att göra, än att
            riksdagen ska ge ett tillkännagivande i frågan. Jag skulle bli
            jätteglad om min motion avslogs just med den motiveringen att
            justitieministern tagit initiativ att se över frågan och att det
            pågår ett arbete i denna riktning.
          </note>
          <note>
            Överläggningen var härmed avslutad.
          </note>
          <note>
            22 § Svar på interpellation 2002/03:87 om rättsväsendets insatser
            mot hatbrott
          </note>
          <note>
            Anf. 95 Justitieminister THOMAS BOD-
          </note>
          <note type="speaker">
            STRÖM (s):
          </note>
          <note>
            Fru talman! Martin Andreasson har frågat vilka åtgärder jag avser
            att vidta för att effektivisera rättsväsendets insatser mot hatbrott
            mot homosexuella, bisexuella och transpersoner.
          </note>
          <note>
            Jag är övertygad om att jag och Martin Andreasson till stor del
            är överens i den här frågan. Hatbrotten, i det här fallet de som
            riktar sig mot homo- och bisexuella personer, är en mycket allvarlig
            form av brottslighet. Den riktar sig inte bara mot individen,
            utan är samtidigt ett angrepp på vår demokrati. Det handlar om
            grundläggande mänskliga rättigheter och alla människors lika värde.
            Att försvara detta är inte enbart en fråga för de homosexuella
            själva. Vi måste gemensamt visa att vi inte tolererar trakasserier
            och våld mot människor på grund av deras sexuella läggning.
          </note>
          <note>
            Rättsväsendets insatser när det gäller hatbrotten kan alltid
            utvecklas. Det visar inte minst den rapport från Brottsförebyggande
            rådet som tagits fram på uppdrag av regeringen, och som Martin
            Andreasson refererar till. Samtidigt understryker BRÅ i sin rapport
            att många initiativ som tagits från rättsväsendets sida var så
            nya vid tiden för analysen, att det vid denna tidpunkt var för
            tidigt att förvänta sig påtagliga förändringar.
          </note>
          <note>
            En av de viktigaste insatserna för att bekämpa hatbrott är att
            öka kunskap och medvetenhet. I regleringsbreven för år 2000 gav
            därför regeringen i uppdrag åt rättsväsendets myndigheter att
            säkerställa att personalen har tillräckliga kunskaper om såväl
            grunden för hatbrott som situationen för de utsatta grupperna.
            Myndigheterna har ålagts att upprätta särskilda utbildningsstrategier
            och att rapportera hur dessa har tillämpats.
          </note>
          <note>
            Riksåklagaren har till exempel byggt upp en kunskapsbank på åklagarväsendets
            intranät. Rikspolisstyrelsen och Riksåklagaren har inlett ett
            fast samarbete i form av erfarenhetsseminarier i syfte att höja
            kunskapsnivån. Också på lokal nivå har samarbetet mellan polis
            och åklagare intensifierats när det gäller att utveckla arbetsmetoder.
          </note>
          <note>
            Som Martin Andreasson säkert känner till trädde ny lagstiftning
            i kraft den 1 januari i år som kriminaliserar hets mot homosexuella
            som grupp. Brottsbalkens bestämmelse om hets mot folkgrupp har
            nu utvidgats till att även omfatta hot och uttryck för missaktning
            med anspelning på sexuell läggning.
          </note>
          <note>
            Motsvarande ändring har gjorts i tryckfrihetsförordningens brottskatalog.
          </note>
          <note>
            Den 1 januari infördes också en särskild, strängare straffskala
            för grova fall av hets mot folkgrupp; fängelse i lägst sex månader
            och högst fyra år. Den grova straffskalan ska till exempel kunna
            tillämpas på fall med omfattande spridning av kränkande homofobiskt
            material.
          </note>
          <note>
            Det pågår alltså ett omfattande arbete inom rättsväsendet för
            att höja kompetensen när det gäller hatbrott. Men det finns självklart
            mer att göra. Regeringen fortsätter därför - i samband med budgetarbetet,
            i regleringsbreven och i den fortlöpande myndighetsdialogen -
            att sätta dessa frågor högt på dagordningen.
          </note>
          <note type="speaker">
            Anf. 96 MARTIN ANDREASSON (fp):
          </note>
          <note>
            Fru talman! Jag vill börja med att tacka statsrådet för svaret.
            Vad gäller statsrådets vilja och engagemang råder det inget tvivel
            om att vi står på samma sida och att statsrådet har vidtagit många
            åtgärder för att effektivisera arbetet mot hatbrott.
          </note>
          <note>
            Min interpellation föranleddes av ett aktuellt fall av ganska
            grov hatmotiverad brottslighet mot i det här fallet en homosexuell
            handbollsdomare som uppenbarligen mer eller mindre straffades
            av okända våldsverkare för att han gick ut så öppet med sin sexuella
            läggning. Det hade varit intressant om som statsrådet i det svar
            jag fick på min interpellation inte bara redovisat vad regeringen
            har gjort utan lite grann vad regeringen tänker göra. Det kan
            rimligtvis inte vara så att regeringen är fullt nöjd med de insatser
            som har vidtagits hittills och tycker att det räcker med att fullfölja
            dem. Det skulle vara bra om man något kunde analysera vilka framtida
            behov som finns att effektivisera och förfina arbetet mot den
            hatmotiverade brottsligheten.
          </note>
          <note>
            Regleringsbreven till rättsväsendets myndigheter har under de
            senaste åren fokuserat väldigt mycket på kunskapshöjande insatser.
            Jag är helt överens med justitieministern om att kunskap och medvetenhet
            inom rättsväsendet är själva nyckeln till ett effektivt arbete
            på det här området.
          </note>
          <note>
            Men det måste också finnas andra saker som kan göras, förutom
            att vidta fortbildningsinsatser av personalen. Det är ju trots
            allt mer än ett halvår sedan
          </note>
          <note>
            Brottsförebyggande rådet levererade sin rapport om insatserna
            mot hatbrott där man kom med ganska konkreta beskrivningar av
            ett antal problemområden som inte enbart handlar om att fortsätta
            att höja kunskapsnivån. De handlar till exempel om metodfrågor
            och att fortsätta att stärka framför allt polisens arbete med
            andra aktörer ute i samhället. Det handlar om att ta del av den
            kunskap som finns hos frivilligorganisationer, olika nätverk,
            brottsofferjourer, kvinnojourer och homosexuellas, bisexuellas
            och transpersoners organisationer.
          </note>
          <note>
            Det är någonting som inte bara skulle ge polisen större kunskaper,
            som i sin tur skulle underlätta både det brottsförebyggande och
            det brottsutredande arbetet, utan som också skulle höja polisväsendets
            trovärdighet ute bland homosexuella, bisexuella och transpersoner.
            Vi vet av gjord forskning att ungefär 70 %
          </note>
          <note>
            av de homosexuella brottsoffren avstår från att anmäla att de
            utsatts för brott bland annat på grund av rädsla för att bli föraktfullt
            bemötta av polisen. Lyckligtvis är den rädslan ofta obefogad,
            men rädslan finns och är verklig.
          </note>
          <note>
            Det finns också ett antal frågor på författningsnivå som man
            skulle kunna titta på. Regeringens förordning om underrättelse
            om dom i vissa brottmål, där regeringen för några år sedan ändrade
            en paragraf och såg till att mål i hatrelaterade brott skulle
            skickas till
          </note>
          <note>
            Brottsförebyggande rådet och Integrationsverket bland andra,
            har uppenbarligen inte fungerat. Det visas tydligt i BRÅ:s utvärdering.
          </note>
          <note>
            Detta är ett par exempel på konkreta åtgärder som inte bara handlar
            om att fortsätta rent allmänt med kunskapshöjande insatser. Jag
            skulle vilja efterlysa en lite mer konkret analys från justitieministern
            om vad han är beredd att göra utöver det som redan pågår.
          </note>
          <note>
            Anf. 97 Justitieminister THOMAS BOD-
          </note>
          <note type="speaker">
            STRÖM (s):
          </note>
          <note>
            Fru talman! Nej, vi är inte nöjda. Vi anser i alla fall inte
            att det inte kan göras ytterligare saker. Det var också därför
            som vi tog initiativ till den BRÅ-
          </note>
          <note>
            rapport som nämns för att vi skulle kunna få kartlagt vad som
            behöver göras ytterligare. När man efterfrågar en sådan undersökning
            är det just för att kunna se den saken. Syftet är inte att kunna
            konstatera att det inte behöver göras ytterligare saker. Det är
            tvärtom för att se vad som kan göras mer.
          </note>
          <note>
            När det gäller det konkreta arbetet med lagstiftningen är det
            faktiskt så att en ny lagstiftning, som jag tror kommer vara mycket
            betydelsefull i kampen mot hatbrott, alldeles nyligen har trätt
            i kraft på två olika områden. Det är inte mer en tre veckor sedan.
          </note>
          <note>
            Jag utesluter inte alls att det kan behövas ytterligare initiativ
            i lagstiftningsfrågan, men jag tror också att det är viktigt att
            man nu fortsätter dialogen med myndigheterna. Det är inte bara
            lagstiftning i sig som behövs. I det fallet är det bra att ha
            regleringsbreven med de återrapporteringskrav som finns. På det
            sättet kan man följa hur myndigheterna, till exempel polisen,
            utvecklas så att man inte ska behöva känna den rädsla som är obefogad
            men ändock finns. Där delar jag Martin Andreassons uppfattning.
            Då kan man ha modet att göra de anmälningar som man naturligtvis
            ska göra om man har råkat ut för ett brott.
          </note>
          <note>
            Vi kommer alltså att fortsätta det här arbetet. Det finns ingen
            anledning att vi inte ska fortsätta med den intensitet som har
            funnits tidigare. Detta är, som jag sade inledningsvis, inte bara
            ett brott mot de enskilda personerna på ett fruktansvärt sätt,
            där de angrips för sin sexuella läggning, utan också ett angrepp
            på vår demokrati.
          </note>
          <note type="speaker">
            Anf. 98 MARTIN ANDREASSON (fp):
          </note>
          <note>
            Fru talman! Jag ska göra den välvilliga tolkningen att justitieministern
            för dagen inte är beredd att beskriva vilka åtgärder som kan tänkas
            vara aktuella helt enkelt därför att man inte har hunnit analysera
            till exempel de slutsatser som har dragits i BRÅ:s utvärdering
            och de rön som man har gjort genom återrapporteringar från rättsväsendets
            myndigheter och liknande.
          </note>
          <note>
            Justitieministern talar om lagfrågor ungefär som om andra menar
            att det skulle bara en allena saliggörande åtgärd. Det är inte
            alls detta det handlar om.
          </note>
          <note>
            Det handlar om att till exempel hjälpa rättsväsendets myndigheter
            att effektivisera sina metoder och bli bättre på sitt interna
            informationsutbyte.
          </note>
          <note>
            Jag kommer tillbaka till den här förordningen om underrättelse
            om dom i vissa brottmål. Den handlar om att se till att informationen
            om hatrelaterade brottmål ska nå ut till de myndigheter som har
            en speciell uppgift att följa utvecklingen på det området, till
            exempel BRÅ, Integrationsverket och Homoombudsmannen. Men BRÅ:s
            utvärdering visar ju att den återrapporteringen över huvud taget
            inte fungerar.
          </note>
          <note>
            Varför fungerar den inte? Jo, därför att domstolarna inte har
            någon skyldighet att ange det lagrum som man tillämpar när det
            gäller mål där man har fått skärpt straff på grund av att det
            är ett hatbrott. Om domstolarna själva inte anger lagrummet är
            det ganska naturligt att återrapporteringen av tillämpningen av
            dessa lagrum inte sker på ett tillfredsställande sätt.
          </note>
          <note>
            Detta är en mycket enkel åtgärd som regeringen skulle kunna vidta.
            Jag tror att den skulle bidra ganska verksamt till att öka informationsutbytet.
          </note>
          <note>
            Det handlar också om rapporteringen om hatbrott på vardagsnivå
            ute i polismyndigheterna. Det som framkommer är att bara i ungefär
            60 % av fallen kommer hatbrotten till Säkerhetspolisens kännedom,
            trots att de anses vara ett brott mot fundamenten för rikets demokrati.
            Olika polismyndigheter har olika rutiner för hur man ska hålla
            kontakt med Säpo eller med kriminalunderrättelsetjänsten. Jag
            säger inte att det ena nödvändigtvis måste vara bättre än det
            andra, men jag tror att det är väldigt olyckligt att man inte
            har en stringens när det gäller den interna rapportering som gör
            att det finns en fast rutin som alla polismyndigheter tillämpar.
          </note>
          <note>
            Vi har också polisens datoriserade anmälningssystem. Det är också
            ett sätt att effektivisera polisens egen överblick över informationsflödet.
            Bara var tredje polismyndighet anger särskilt hatrelaterad brottslighet
            i sitt datoriserade anmälningssystem. Jag tycker att man får bestämma
            sig på något sätt. Antingen är detta angeläget för polisen att
            särskilt följa, och då borde alla polismyndigheter göra det, eller
            så tycker man inte att det är så intressant att följa, och då
            borde de polismyndigheter som i dag ägnar sig åt det befrias från
            den arbetskrävande rutinen.
          </note>
          <note>
            Det handlar naturligtvis också om kunskapsutbyggnad på en övergripande
            nivå som inte handlar om personalutbildning och annat som är oerhört
            centralt men som inte bara kan bli temat för det fortsatta arbetet.
            Vi behöver till exempel en återkommande brottsofferundersökning
            där man särskilt studerar utsattheten för hatbrott tillsammans
            med en antal andra områden som man kan passa på att belysa särskilt.
          </note>
          <note>
            Fru talman! Jag har här passat på att räkna upp ett antal konkreta
            åtgärder. En stor del av dem har Folkpartiet tidigare fört fram.
            Vi kommer att fortsätta att föra fram dem. Vi vill ha en fortsatt
            dialog om detta.
          </note>
          <note>
            Jag efterlyser någon form av indikation från justitieministern
            om vilka fortsatta konkreta åtgärder man är beredd att vidta.
          </note>
          <note>
            Anf. 99 Justitieminister THOMAS BOD-
          </note>
          <note type="speaker">
            STRÖM (s):
          </note>
          <note>
            Fru talman! Det är alltså så att vi fortsätter med denna fortlöpande
            kontakt. Det här bygger på att vi tillsammans med myndigheterna
            - självständiga i sitt arbete - vidtar de åtgärder som behövs
            för att man mer ska kunna bekämpa hatbrott. Det har gjorts många
            konkreta saker. Jag kan nämna några.
          </note>
          <note>
            Det talades här om att man ska vara försiktig med att tala om
            exakt hur självständigt domstolar och domare ska agera. Däremot
            är det enligt Riksåklagarens riktlinjer så att åklagaren bör framställa
            yrkanden om att straffskärpningsregeln i nämnda bestämmelse ska
            tillämpas.
          </note>
          <note>
            I fråga om de här riktlinjerna bör det övervägas om det finns
            skäl att yrka på fängelse - syftet bakom brottsligheten är sådant
            att återfallsrisken ofta är överhängande. Vid varje åklagarmyndighet
            ska det finnas en särskilt utsedd åklagare, och vid varje åklagarmyndighet
            ska det finnas minst en åklagare utsedd med uppgiften att handlägga
            aktuella brottsutredningar. Dessa ska behandlas med förtur. Förundersökningar
            ska alltid ledas av åklagare. Möjligheten att tillämpa åtalsunderlåtelse
            ska tillämpas restriktivt.
          </note>
          <note>
            Motivet bakom ett hatbrott ska klarläggas. Det är en viktig uppgift
            för åklagaren att leda förundersökningen på ett sådant sätt att
            det klarläggs om ett motiv för brottet har varit att kränka offret.
          </note>
          <note>
            Mycket konkreta saker görs alltså inom de olika myndigheterna.
            Vad som här sägs är alldeles färskt, och detta kom den 15 november
            2002. Arbetet fortsätter hos åklagaren. Andra myndigheter kan
            också nämnas.
          </note>
          <note>
            Domstolsverket har tagit fram en utbildningsstrategi för domare
            med särskild inriktning mot hatbrott.
          </note>
          <note>
            Rikspolisstyrelsen har tidigare för hatbrott utsett särskilda
            kontaktpersoner på varje myndighet. Dessa har fått en mer omfattande
            utbildning om hatbrott än övriga poliser. En avsikt med kontaktpersonerna
            är att de i sin tur ska vidareutbilda personal på den egna myndigheten.
          </note>
          <note>
            Slutligen: Ja, Brottsoffermyndigheten har naturligtvis även en
            roll att spela och stöder också fondvägen utbildningsinsatser
            via RFSL.
          </note>
          <note>
            Flera konkreta saker har alltså gjorts, och vi förväntar oss
            ytterligare konkreta saker. Men jag kan naturligtvis inte i dag
            exakt säga hur myndigheterna i sitt eget arbete gör i framtiden
            - under 2003 och kanske under 2004. Däremot kommer jag att noga
            följa frågan, och om det på något sätt skulle visa sig -
          </note>
          <note>
            vilket jag inte tror - att det behövs ytterligare konkreta riktlinjer
            är jag förstås beredd att göra det arbetet.
          </note>
          <note>
            Mycket har alltså gjorts men mycket återstår att göra. Det är
            dock alldeles tydligt att myndigheterna är på rätt väg.
          </note>
          <note type="speaker">
            Anf. 100 MARTIN ANDREASSON (fp):
          </note>
          <note>
            Fru talman! Ja, det har hänt mycket inom rättsväsendets myndigheter
            vad gäller att formulera strategier för att på ett mer effektivt
            sätt arbeta mot hatbrott.
          </note>
          <note>
            På den punkten håller jag med justitieministern.
          </note>
          <note>
            Men till exempel när det gäller den beskrivning som gavs av Riksåklagarens
            arbete är, såvitt jag vet, det som justitieministern läste upp
            till stora delar sådant som Riksåklagaren lade fast redan 1999
            - det vill säga för inte så våldsamt länge sedan men dock för
            ett antal år sedan. Därför tycker jag att det kanske inte är det
            allra mest lyckade exemplet på nya aktuella initiativ på området.
          </note>
          <note>
            Den här processen måste naturligtvis ske fortlöpande men jag
            skulle tro att väldigt många i samhället förväntar sig lite mer
            konkreta beskrivningar än de vi här i kväll har kunnat få när
            det gäller vilka insatser som man är beredd att göra förutom allmänna
            kunskapshöjande åtgärder. Här har justitieministern och
          </note>
          <note>
            Justitiedepartementet möjlighet att i nästa regleringsbrev glädja
            omvärlden med en lite mer konkret viljeinriktning om vad man är
            beredd att göra därutöver.
          </note>
          <note>
            Jag kan inte avhålla mig från en liten fundering kring det här
            med straffskärpningsgrunden. Vad som framkommit är ju att denna
            paragraf tillämpas ytterst sällan i förhållande till de mål där
            den hade kunnat tillämpas, och där den tillämpas rapporteras inte
            detta trots att så ska ske. Här har vi ett problem i flera led.
          </note>
          <note>
            Den frågan tror jag att vi får anledning att särskilt återkomma
            till.
          </note>
          <note>
            Med dessa ord, fru talman, ber jag att få tacka för den här debatten.
          </note>
          <note>
            Anf. 101 Justitieminister THOMAS BOD-
          </note>
          <note type="speaker">
            STRÖM (s):
          </note>
          <note>
            Fru talman! Ja, det gäller här riktlinjer som har arbetats fram.
            Det är säkert riktigt att vissa saker påbörjades 1999. Men saker
            som blivit bättre efter
          </note>
          <note>
            1999 ska naturligtvis inte tas bort, utan det ska hela tiden
            fyllas på med bättre åtgärder. Den här rapporten är alltså det
            allra senaste som kommit. Den kom i november förra året.
          </note>
          <note>
            För hatbrott är det i en femtedel av fallen som straffskärpningsgrunden
            åberopas. Men när det gäller homofobiska brott gäller det hälften
            av brotten, så där ligger man väl framme jämfört med andra brott.
          </note>
          <note>
            Som sagt: Som Martin Andreasson mycket riktigt här inledningsvis
            sade är vi överens om att det här arbetet på alla sätt är viktigt.
            Vi kan säkert också åstadkomma en hel del tillsammans. Viktigast
            är att vi hela tiden fortsätter att sträva efter ytterligare förbättringar
            och att vi ser till att våra myndigheter självständigt hela tiden
            kommer med konkreta förslag om hur man kan göra förbättringar
            för att också i framtiden bekämpa hatbrott.
          </note>
          <note>
            Överläggningen var härmed avslutad.
          </note>
          <note>
            23 § Svar på interpellation 2002/03:67 om regionala skyddsombud
          </note>
          <note>
            Anf. 102 Statsrådet HANS KARLS-
          </note>
          <note>
            SON (s):
          </note>
          <note>
            Fru talman! Hans Stenberg har frågat vad jag avser att göra för
            att kostnaderna för arbetsmiljöarbetet ska fördelas på ett sätt
            som bättre stämmer överens med principerna för arbetsmiljölagstiftningen
            och gällande EU-direktiv.
          </note>
          <note>
            Syftet med de regionala skyddsombuden är i första hand att stödja
            den lokala skyddsverksamheten på mindre arbetsställen. Behovet
            av insatser från regionala skyddsombud har ökat under senare år.
            Utvecklingen under 90-talet har på flera sätt försvagat det lokala
            skyddsarbetet och skyddsombudens ställning, särskilt på mindre
            företag. Till detta har bland annat ökningen av s.k. outsourcing
            och tidsbegränsad anställning bidragit. Det innebär att de regionala
            skyddsombudens roll har blivit viktigare.
          </note>
          <note>
            Enligt beslut av riksdagen 1973, som grundade sig på propositionen
            1973:130, skulle kostnaden för regionala skyddsombud vara en del
            av företagens produktionskostnad och detta bekostas genom en generell
            arbetsgivaravgift. Senare på 70-talet höjde riksdagen bidragsramen.
            Med giltighet från 1990
          </note>
          <note>
            (prop. 1989/90:19) bestämdes att bidraget skulle lämnas enligt
            en schablonfördelning mellan de fackliga organisationerna och
            i förhållande till intäkten från arbetarskyddsavgiften. Samtidigt
            togs det tidigare kravet på myndighetstillstånd för att utse regionalt
            skyddsombud bort. Från och med 1999 upphörde den särskilda arbetarskyddsavgiften.
            Finansieringen sker därefter med allmänna skattemedel (prop.
          </note>
          <note>
            1997/98:151).
          </note>
          <note>
            Det är ett ansvar för samhället att säkerställa att verksamheten
            med regionala skyddsombud ges nödvändiga resurser. Omfattningen
            av statens åtagande på detta område måste dock alltid vägas mot
            andra angelägna behov på arbetsmiljöområdet.
          </note>
          <note>
            Det årliga bidrag som staten lämnar till verksamheten med regionala
            skyddsombud har under 90-talet legat på ca 70 miljoner kronor.
            Det innebär att bidraget minskat i värde genom att det inte uppräknats
            i takt med inflationen. Under 2001 och 2002 avsattes ett engångsbelopp
            på 20 miljoner kronor för utbildning av regionala skyddsombud.
            För år 2003 finns anslaget ett engångsbelopp på 30 miljoner kronor
            för förstärkning av verksamheten. Det innebär att 2003
          </note>
          <note>
            års anslag för verksamheten är ca 100 miljoner kronor.
          </note>
          <note>
            Grundläggande regler om regionala skyddsombud finns i arbetsmiljölagen.
            Lagen ställer dock inte krav på någon viss omfattning av verksamheten.
            Som jag nyss nämnt reglerades antalet regionala skyddsombud fram
            till 1990 genom att den fackliga organisationen måste ha särskilt
            tillstånd för att utse ett sådant skyddsombud. Omfattningen på
            den del av den regionala skyddsombudsverksamheten som bekostas
            av produktionen via skattefinansiering begränsas numera genom
            storleken på nämnda bidrag.
          </note>
          <note>
            EU-reglerna om lokal skyddsverksamhet finns i det så kallade
            ramdirektivet från 1989 (89/391/EEG).
          </note>
          <note>
            Den svenska finansieringen av de regionala skyddsombuden står
            inte i strid med dessa regler. Sverige har inte heller fått något
            påpekande i detta avseende från EU-kommissionen, som har till
            uppgift att övervaka att EU:s regler införlivas på rätt sätt.
          </note>
          <note>
            Jag anser att verksamheten med regionala skyddsombud är av stor
            och ökande betydelse för arbetstagare i mindre företag. Jag kommer
            därför att lägga stor vikt vid att följa frågan om resursbehovet
            för den verksamheten.
          </note>
          <note type="speaker">
            Anf. 103 HANS STENBERG (s):
          </note>
          <note>
            Fru talman! Jag vill börja med att tacka Hans
          </note>
          <note>
            Karlsson för svaret på min interpellation. Det känns väldigt
            bra att ha en arbetslivsminister som verkligen inser vikten av
            att den regionala skyddsombudsverksamheten fungerar på ett bra
            sätt.
          </note>
          <note>
            Ett av våra allra största samhällsproblem i dag är ohälsan och
            de höga sjukskrivningstalen. Det finns naturligtvis många orsaker
            till ohälsan och de många sjukskrivningarna. Men vi är väl alla
            överens om att en stor orsak till ohälsan finns att söka i arbetslivet.
          </note>
          <note>
            Om vi ska komma till rätta med ohälsoproblemen och de alltför
            höga sjukskrivningstalen måste vi därför ge arbetsmiljöarbetet
            en ännu större tyngd ute på arbetsplatserna. Det är inte acceptabelt
            att människor skadas i sitt arbete.
          </note>
          <note>
            En annan självklarhet är att det är arbetsgivarna som har ansvaret
            för arbetsmiljön. Både Hans Karlsson och jag har en facklig bakgrund,
            och vi vet båda att utan en välfungerande skyddsombudsorganisation
            går oftast arbetsmiljöarbetet helt i stå. Dessutom är det så att
            de små arbetsplatserna ofta saknar skyddsombud. Små arbetsgivare
            har, av naturliga skäl, ofta inte den kompetens som behövs för
            att bedriva ett bra arbetsmiljöarbete. Det är på de små arbetsplatserna
            som de regionala skyddsombuden kan göra en ovärderlig insats.
          </note>
          <note>
            Till saken hör att vi under det senaste decenniet haft en väldigt
            kraftig ökning av små arbetsgivare och små arbetsplatser. Trots
            denna ökning har, som Hans
          </note>
          <note>
            Karlsson precis sade, bidragen till de regionala skyddsombuden
            varit oförändrade under många år och därmed urholkats kraftigt
            i värde. Det här har inneburit att nivån på arbetsmiljöarbetet
            har sänkts och också att kostnaderna flyttats över till de anställda
            och deras organisationer. Det har skett i en situation där vi
            skulle behöva förstärka arbetsmiljöarbetet kraftigt för att möta
            den ökade ohälsan. Jag kan inte tycka att det är en rimlig utveckling.
          </note>
          <note>
            Det har visserligen getts engångsanslag under de två tre senaste
            åren för att snäppa upp skyddsombudsverksamheten i allmänhet,
            men när det gäller den regionala skyddsombudsverksamheten minskar
            anslagen.
          </note>
          <note>
            Det som gör mig lite bekymrad i det annars så positiva interpellationssvaret
            är att det skulle kunna tolkas så att regeringen menar att det
            är i överensstämmelse med EU-direktivet att lämpa över kostnaderna
            för arbetsmiljöarbetet på de anställda och deras organisationer.
            Det är väl gott och väl att EU-
          </note>
          <note>
            kommissionen inte gett Sverige en reprimand för de knappa bidragen
            till den regionala skyddsombudsverksamheten. Jag tror ändå att
            vi i grunden är överens om att andemeningen i EU-direktivet inte
            är att det är arbetstagarna som ska betala arbetsmiljöarbetet.
            Visst är vi överens om det, Hans Karlsson?
          </note>
          <note>
            Anf. 104 Statsrådet HANS KARLS-
          </note>
          <note>
            SON (s):
          </note>
          <note>
            Fru talman! Jag tror att Hans Stenberg och jag är rasande överens
            om väldigt mycket. Jag är och kommer att vara en ivrig tillskyndare
            av en väl fungerande arbetsmiljöverksamhet. Mitt första fackliga
            uppdrag var att vara skyddsombud. Jag har varit regionalt skyddsombud
            i ett antal år. Jag inser väldigt väl behovet av inte minst regionala
            skyddsombud som har möjlighet att ingripa i och stödja det lokala
            skyddsarbetet på företag som inte har skyddsombud.
          </note>
          <note>
            Jag håller inte med Hans Stenberg på en punkt, och det är innebörden
            av EU-direktivet. Jag vill mena att det reglerar förhållandet
            på den enskilda arbetsplatsen och inte behandlar frågan om regionala
            skyddsombud. Det är möjligt att vi kan tvista om det, men det
            är min uppfattning.
          </note>
          <note>
            Hur det nu än är med det och våra skiljaktiga meningar på den
            punkten håller jag med Hans Stenberg om att det, inte minst nu
            när ohälsan ökar och det sannolikt finns ett eftersatt behov av
            lokalt skyddsarbete och arbetsmiljöverksamhet, är viktigt att
            resurserna till den verksamheten inte urholkas. Jag kommer att
            göra det som jag kan för att säkerställa att den här verksamheten
            kan ekonomiseras och att regeringen i kommande budgetar tar ansvar
            för att finansiera regionala skyddsombud på ett sätt som bättre
            stämmer överens med behovet. Om det betyder att vi fullt ut kommer
            att kunna finansiera en önskad nivå vågar jag däremot inte säga.
            Men det är viktigt att vi inte tappar i finansieringsgrad. Det
            är den första ambitionsnivån. Den andra är att stärka den - sannolikt
            har vi behov av det. Jag ser dessutom att antalet små företag
            ökar i en situation där också ohälsan ökar. Det talar också för
            att vi måste ha en fungerande lokal skyddsverksamhet på små företag.
          </note>
          <note>
            Den ordning vi nu har, Hans Stenberg, innebär att verksamheten
            finansieras direkt via statsbudgeten och är anslagsfinansierad.
            Det ska vägas av i förhållande till annat som är angeläget att
            göra. Jag kommer att lägga krut på att säkra en fortsatt bra och
            viktig verksamhet med regionala skyddsombud.
          </note>
          <note type="speaker">
            Anf. 105 HANS STENBERG (s):
          </note>
          <note>
            Fru talman! Det är väldigt positivt att höra arbetslivsministern
            tala om de här frågorna. Naturligtvis kommer det att vara så att
            hur mycket resurser man än lyckas skaka loss till en verksamhet
            kommer jag ändå att tycka att det skulle behövas mer. Så är det
            väl med alla som brinner för en sak och tycker att en fråga viktig
            att de vill ha mer resurser. Inte desto mindre är den sammanställning,
            som Arbetsmiljöverket har beställt om utvecklingen av den regionala
            skyddsombudsverksamheten från 90-talets början och framåt, en
            bekymmersam läsning. Siffrorna visar hur kostnaderna i snabb takt
            under 90-talet har vältrats över på de anställda och deras organisationer.
            Den sammanställningen måste utgöra att bra underlag för
          </note>
          <note>
            Hans Karlsson i budgetdiskussionerna. Nu när det finns svart
            på vitt, siffror på hur det ser ut, går det inte längre att blunda
            för verkligheten. Ska man kunna upprätthålla ett fungerande arbetsmiljöarbete
            också i de små företagen är det nödvändigt att sätta av de medel
            som behövs för det.
          </note>
          <note>
            Låt mig återvända en stund till EU-direktivet. Där finns en skrivning
            som säger ungefär så här: Åtgärder som rör säkerhet, hygien och
            hälsa i arbetet får under inga förhållanden medföra några kostnader
            för arbetstagarna.
          </note>
          <note>
            Det är säkert riktigt som Hans Karlsson säger att detta riktar
            sig framför allt till det enskilda företaget.
          </note>
          <note>
            Men på de små arbetsplatserna blir det tyvärr allt svårare att
            rekrytera skyddsombud. Där blir det allt svårare att arbeta som
            skyddsombud därför att man är direkt beroende av arbetsgivaren,
            och då är det inte så lätt att ställa även berättigade krav på
            förbättrad arbetsmiljö.
          </note>
          <note>
            Det kan vara betydligt lättare för en som kommer utifrån och
            som inte är direkt beroende av arbetsgivaren att bedriva ett offensivt
            arbetsmiljöarbete. Om vi ska få till stånd förbättringar även
            på de små arbetsplatserna är det därför viktigt att man anslår
            större resurser till den verksamheten.
          </note>
          <note>
            Som sagt, Hans Karlsson och jag tycks vara helt överens i den
            här frågan. Jag ser därför fram emot att regeringen i framtiden
            ser till att den här verksamheten får större resurser.
          </note>
          <note>
            Överläggningen var härmed avslutad.
          </note>
          <note>
            24 § Svar på interpellation 2002/03:78 om reformering av regeringsformen
          </note>
          <note type="speaker">
            Anf. 106 Statsrådet PÄR NUDER (s):
          </note>
          <note>
            Fru talman! Nyamko Sabuni har frågat justitieministern om han
            avser att ta initiativ till att utreda den så kallade tioårsregeln
            för statsråd.
          </note>
          <note>
            Arbetet inom regeringen är så fördelat att det är jag som ska
            svara på interpellationen.
          </note>
          <note>
            Att statsrådstjänst tillhör den kategori tjänster där det ställs
            krav på svenskt medborgarskap är självklart.
          </note>
          <note>
            Enligt den tidigare regeringsformen var en förutsättning för
            att bli statsråd att man var svensk medborgare genom födseln.
            Genom vår nuvarande regeringsform, som beslutades i politisk enighet,
            har detta villkor mildrats väsentligt; numera föreskrivs som behörighetskrav
            svenskt medborgarskap sedan minst tio år. Detta har ansetts motiverat
            främst med hänsyn till "faran för påtryckningar i ett spänt läge"
          </note>
          <note>
            (prop. 1973:90 s. 283; jfr SOU 1972:15 s. 147 f.).
          </note>
          <note>
            Bestämmelsen ska ses mot bakgrund av att vi i Sverige inte har
            någon ordning med undantagstillstånd eller liknande; det är först
            i så extrema situationer som i krig eller vid krigsfara som de
            särskilda reglerna i 13 kap. regeringsformen blir tillämpliga.
            Det är alltså främst med tanke på risken för påtryckningar i spända
            lägen som det ansetts betydelsefullt att grundlagen ställer upp
            krav på att den som ska vara statsråd ska ha varit medborgare
            under avsevärd tid dessförinnan. Tio år har bedömts vara en rimlig
            tid.
          </note>
          <note>
            Utöver medborgarskapskravet föreskrivs endast att statsråd inte
            får utöva allmän eller enskild tjänst och att de inte heller får
            inneha uppdrag eller utöva verksamhet som kan rubba förtroendet
            för dem. Samtidigt har man avvisat ytterligare generella kompetensvillkor
            med motiveringen att det uppenbarligen i högsta grad ligger i
            regeringens eget intresse att dess medlemmar har sådana egenskaper
            att de vinner förtroende i riksdagen och hos allmänheten.
          </note>
          <note>
            Detta visar att det alltid är en fråga om avvägning när det gäller
            att bestämma vilka formella krav som bör ställas på regeringsledamöter.
            Dessa krav bör utformas så att regeringsbildningen inte onödigtvis
            försvåras. Det bör därför i första hand vara en fråga för statsministern
            att avgöra vilka som ska ingå i regeringen och vilken kompetens
            och personliga egenskaper i övrigt de ska ha. Denna utgångspunkt
            har också kommit till uttryck i det lagstiftningsarbete som ligger
            till grund för den nuvarande regeringsformen.
          </note>
          <note>
            Samtidigt har man ansett att vissa grundläggande kompetenskrav
            av formell natur inte kan undvaras.
          </note>
          <note>
            Som ett resultat av sådana överväganden infördes - i full politisk
            enighet - kravet på svenskt medborgarskap sedan minst tio år.
          </note>
          <note>
            Den parlamentariskt sammansatta Kommittén om medborgarskapskrav
            har granskat i vilken omfattning det förekommer krav på svenskt
            medborgarskap i lagstiftningen och lagt fram förslag om ändringar
            på flera punkter, bland annat i frågor som rör regeringsformen
            (SOU 2000:106). Frågan om tioårsregeln berördes också av kommittén.
            Kommittén ansåg att det med hänsyn till rikets säkerhet och förhållandet
            till andra stater är ett oeftergivligt krav att endast svenska
            medborgare får ha befattning som statsråd och att den särskilda
            kvalifikationstiden om tio år bör behållas (a. bet. s. 336 f.).
            Folkpartiets representant i kommittén hade inte någon annan uppfattning
            på denna punkt.
          </note>
          <note>
            Kommitténs betänkande bereds för närvarande inom Regeringskansliet.
          </note>
          <note>
            Ändringar av de grundläggande reglerna för det svenska styrelseskicket
            brukar i vårt land genomföras endast om det finns en brett förankrad
            politisk uppslutning. Detta är en princip som jag anser att det
            finns all anledning att även fortsättningsvis ha som utgångspunkt
            när vi diskuterar frågor av det här slaget.
          </note>
          <note type="speaker">
            Anf. 107 NYAMKO SABUNI (fp):
          </note>
          <note>
            Fru talman! Tack, statsrådet Pär Nuder för svaret.
          </note>
          <note>
            Statsrådet Pär Nuder har rätt i att den tidigare regeringsformen
            ställde krav på svenskt medborgarskap vid födseln för möjligheten
            att utses till statsråd. Han har också rätt i att det i samma
            regeringsform angavs också regler om bland annat hur gamla statsråden
            skulle vara, hur nära relationer statsråden skulle ha till varandra
            och så vidare. Dessa senare krav gäller dock inte längre sedan
            1974 års regeringsform trädde i kraft.
          </note>
          <note>
            Motiveringen till att ta bort dessa krav var att det uppenbarligen
            i högsta grad ligger i regeringens eget intresse att dess medlemmar
            har sådana egenskaper att de vinner förtroende hos riksdagen och
            hos allmänheten. Vad är det som gör att en kvinna eller man som
            har bott här men som inte har varit svensk medborgare under så
            lång tid som tio år enligt lag inte förväntas besitta sådana egenskaper
            att han eller hon kan vinna förtroende hos riksdagen och hos allmänheten?
          </note>
          <note>
            Vidare säger statsrådet att det alltid är en avvägning när det
            gäller att bestämma vilka formella krav som bör ställas och att
            dessa krav bör utformas så att regeringsbildningen inte i onödan
            försvåras. Det låter bra och det är sant. Men det får aldrig göras
            några avvägningar av hur mycket eller lite man kan diskriminera
            sina medborgare. Denna lag innebär inget annat än en diskriminering.
          </note>
          <note>
            Det handlar inte om en motsättning mellan liberalismen och socialismen
            såsom Nuder vill påskina genom att påpeka att Folkpartiets representant
            inte hade någon annan uppfattning än den som lades fram, utan
            tioårsregeln handlar snarare om en diffus gardering från de etablerades
            sida där de etablerade tillhör majoritetsbefolkningen.
          </note>
          <note>
            Jag kom till Sverige 1981, och 1982 blev jag svensk medborgare.
            Vid 25 års ålder blev jag intresserad av partipolitiskt arbete
            och som liberal blev jag medlem i Folkpartiet. Det var åtta år
            sedan.
          </note>
          <note>
            Låt oss anta att det finns en annan ung kvinna vars föräldrar
            inte har brytt sig om att ansöka om svenskt medborgarskap. Flickan
            blir vid 25 års ålder politiskt aktiv och ansöker om medborgarskap.
            Åtta år senare vill en blivande statsminister utse henne till
            statsråd.
          </note>
          <note>
            Han vet att hon besitter sådana egenskaper att hon skulle vinna
            förtroende hos riksdagen och hos allmänheten. Han vet också att
            hon har kompetens nog för att kunna bli statsråd. Men statsministern
            kan inte utse henne för lagen tillåter inte det.
          </note>
          <note>
            Kan ministern förklara för mig på vilket sätt detta krav inte
            i onödan försvårar regeringsbildningen?
          </note>
          <note>
            Och vem vet, det var kanske denna lag som gjorde att statsminister
            Göran Persson inte hittade en enda lämplig kandidat med invandrarbakgrund
            till sin regering.
          </note>
          <note>
            Jag förstår argumentet att vi måste värna om rikets säkerhet,
            och jag har ingenting emot att vi har hårda lagar för att skydda
            vår säkerhet så länge de är relevanta. Så är det inte i det här
            fallet. Statsrådsposten tillsätts inte genom att medborgarna skickar
            in ansökningar med meriter där de påstår hur förträffliga just
            de skulle vara som statsråd om de bara fick en chans. Det är endast
            statsministern som tillsätter statsråd i sin regering. De människor
            som tillsätts är sådana som statsministern känner personligen.
            Bör han då inte kunna avgöra vem som är bäst lämpad för posten
            oavsett hur länge denna person varit svensk medborgare?
          </note>
          <note>
            Fru talman! Kommittéutredningen som Pär Nuder hänvisar till ansåg
            att det alltid ska föreligga i sammanhanget godtagbara sakliga
            skäl bakom krav på svenskt medborgarskap. Men varken utredningen
            eller Pär Nuder ger några skäl till att behålla kravet på minst
            tio års medborgarskap för att man ska kunna bli statsråd, för
            det finns inga.
          </note>
          <note type="speaker">
            Anf. 108 Statsrådet PÄR NUDER (s):
          </note>
          <note>
            Fru talman! Framför oss ligger en lång mandatperiod som vi står
            på tröskeln till. Den stora fördelen med att vi tidsmässigt har
            detta hav av möjligheter framför oss är att vi kan föra en mycket
            intensiv debatt om frågor där vi i förstone kan låta åsikter brytas
            mot varandra och där vi kan låta väldigt många åsikter komma till
            uttryck i frågor som vi sedermera måste komma överens och samsas
            kring. Det är så som traditionen bjuder när det gäller författningspolitiska
            frågor.
          </note>
          <note>
            Nu har det rests en fråga här om kravet på tioårigt medborgarskap
            för att inneha statsrådsskap. Det är en relevant diskussion. Jag
            välkomnar den i ljuset av de allmänna integrationssträvanden som
            vi har i dag på ett helt annat sätt än när regeringsformen tillkom
            i början av 70-talet. Det var i mångt och mycket ett arbete som
            skedde under 60-talet då helt andra förutsättningar rådde än i
            dagsläget.
          </note>
          <note>
            Men jag kan inte annat än konstatera att denna regel har tillkommit
            i stor endräkt. Och så sent som för något år sedan uttalade partiernas
            representanter i den aktuella kommittén att man ansåg att det
            var ett oeftergivligt krav.
          </note>
          <note>
            Om det nu sker positionsförändringar i partierna, à la bonne
            heure, då får det ske och sedan får vi ta upp den här frågan till
            diskussion när vi närmar oss slutet på mandatperioden. Jag som
            statsråd och ansvarig i regeringen för regeringsformen har uppmuntrat
            till debatt, till en författningspolitisk diskussion, inte bara
            kring den här frågan utan kring flera frågor.
          </note>
          <note>
            Det är bra om Folkpartiet nu positionerar sig på det här området.
            Det vore bra att få höra om det här är en uppfattning som är Folkpartiets
            eller om det är den enskilda ledamotens uppfattning. Är det Folkpartiets
            uppfattning, ja, då har vi en positionsförändring som vi får ta
            hänsyn till i de kommande författningspolitiska samtalen.
          </note>
          <note type="speaker">
            Anf. 109 NYAMKO SABUNI (fp):
          </note>
          <note>
            Fru talman! Det här är en enskild ledamots uppfattning. Men det
            är väl kanske så alla förändringar sker, att idén kommer från
            en person. Att jag ville ha den här debatten med dig, Pär Nuder,
            var just för att jag ville börja med dig. Kanske jag kan påverka
            dig, och du ska lita på att jag verkligen försöker att påverka
            mitt parti också.
          </note>
          <note>
            Problemet är just det att de människor som satt i denna kommittén
            tillhörde de etablerade. De tillhörde majoritetsbefolkningen.
            Därför är jag övertygad om att de perspektiv som jag nyss har
            lagt fram inte framkom i diskussionen, för hade de gjort det hade
            man en gång till behövt ställa sig frågan: Är det verkligen rätt
            att gradera medborgarskap? Är det verkligen rätt att diskriminera
            medborgare? Vi vet ju att det till syvende och sist är statsministern
            som tillsätter sin regering, och statsministern känner de personer
            som han tillsätter. Min fråga är: Vad förväntas dessa tio år åstadkomma
            med mig som människa?
          </note>
          <note type="speaker">
            Anf. 110 Statsrådet PÄR NUDER (s):
          </note>
          <note>
            Fru talman! Det här är ingalunda unikt för Sverige, utan motsvarande
            regler finns i de flesta utvecklade demokratier. En av de allra
            äldsta demokratier i världen, som jag tror att de flesta av oss
            hyser stor respekt för, nämligen den amerikanska demokratin, ställer
            upp inte bara ett medborgarskapskrav på det högsta politiska ämbete
            som finns i den nationen. Att bli vald till president kräver nämligen
            att man är född i Amerikas förenta stater, detta gigantiska invandrarland.
          </note>
          <note>
            Detta att uppställa medborgarskapskrav för vissa politiska befattningar
            är alltså ingalunda unikt för
          </note>
          <note>
            Sverige. Jag tror att man ska vara försiktig med att tolka det
            i ljuset av diskriminering. Det som har väglett lagstiftare i
            olika länder är samma skäl som i
          </note>
          <note>
            Sverige, nämligen att i vissa situationer är just lojaliteten
            med landet så viktig. Sedan kan man med fog ställa frågan om det
            just är medborgarskapet som konstituerar en sådan lojalitet.
          </note>
          <note>
            Jag tycker att den här frågan är värd en ordentlig, offentlig
            debatt. Men det var en intressant upplysning att detta inte är
            Folkpartiets uppfattning. Den dag då det blir Folkpartiets uppfattning
            har vi ett nytt politiskt läge, för hittills har det rått konsensus
            kring de här frågorna.
          </note>
          <note>
            Men låt oss diskutera den här frågan som så många andra författningsfrågor.
            Sedan får vi se när vi närmar oss mandatperiodens slut, då vi
            säkert har ett antal frågor att försöka hitta en ny stor kompromiss
            kring. Därför att i slutändan är det så oerhört värdefullt för
            vår demokrati att det råder konsensus kring regeringsformen.
          </note>
          <note type="speaker">
            Anf. 111 NYAMKO SABUNI (fp):
          </note>
          <note>
            Fru talman! Ja, jag förstår att vi ska ha bred uppslutning kring
            detta innan vi ändrar det. Och det kommer vi snart att få, tror
            jag.
          </note>
          <note>
            Men bara för att USA kräver vissa saker betyder det inte att
            det är rätt. Bara för att majoriteten tycker en sak betyder det
            inte heller att det är rätt.
          </note>
          <note>
            Jag har fortfarande inte fått svar på min fråga:
          </note>
          <note>
            Vad förväntas dessa tio år göra med mig som människa? Varför
            graderar vi några medborgare högre än andra? Framför allt när
            statsministern utser sin regering, vad hjälper då denna lag honom?
            Varför tog vi bort åldersgränsen? Varför tog vi bort relationskravet?
            Varför tog vi bort det ena och det andra? Det gjorde vi därför
            att statsministern är förnuftig nog att kunna veta vem som är
            lämplig för en sådan post.
          </note>
          <note>
            Även när det gäller detta med medborgarskap borde det väl i så
            fall kunna vara i statsministerns intresse att förstå vilken människa
            som är pålitlig, vem som är tillräckligt lojal med vår stat för
            att kunna inneha en statsrådspost.
          </note>
          <note>
            USA må vara en stor demokrati. Åtminstone tror jag i och för
            sig att de är mer relevanta än vi, för tio år är ju ingenting.
            Då hade det varit bättre att behålla detta att man ska vara född
            i Sverige av svenska föräldrar.
          </note>
          <note>
            Överläggningen var härmed avslutad.
          </note>
          <note>
            25 § Svar på interpellation 2002/03:86 om rättssäkra val
          </note>
          <note type="speaker">
            Anf. 112 Statsrådet PÄR NUDER (s):
          </note>
          <note>
            Fru talman! Martin Andreasson har frågat statsrådet Mona Sahlin
            vad hon avser att göra för att utvärdera vallagens regler från
            rättssäkerhetssynpunkt och undersöka lämpliga sätt att stärka
            skyddet mot försök till valfusk.
          </note>
          <note>
            Arbetet inom regeringen är så fördelat att det är jag som ska
            svara på interpellationen.
          </note>
          <note>
            Självklart delar jag Martin Andreassons uppfattning att valfusk
            inte ska få förekomma. Den som gör sig skyldig till obehörigt
            verkande vid röstning med mera kan straffas enligt föreskrifter
            i brottsbalken.
          </note>
          <note>
            Har det förekommit fusk eller andra oegentligheter som med fog
            kan antas ha inverkat på valutgången ska Valprövningsnämnden dessutom
            besluta om omval, om valet har överklagats.
          </note>
          <note>
            Hur röstningen ska gå till är alltid en fråga om avvägningar.
            Det säkraste sättet är röstning i vallokal, då väljaren själv
            infinner sig och valförrättarna kan förvissa sig om väljarens
            identitet. Alla väljare kan dock inte rösta i vallokal, till exempel
            gamla och sjuka människor. För att tillvarata dessa väljares medborgerliga
            rättigheter har därför budröstningen införts. Budröstning innebär
            något sämre säkerhet, eftersom väljaren aldrig uppträder inför
            någon offentlig valfunktionär. Detta är en naturlig följd av den
            avvägning som gjorts och som syftar till att så många väljare
            som möjligt ska kunna delta i valen.
          </note>
          <note>
            Valmyndigheten håller för närvarande på att utvärdera genomförandet
            av 2002 års val. Budröstningen är en del i denna översyn. Det
            är möjligt att en mer omfattande utvärdering av vallagen behöver
            ske. Jag avser i så fall att återkomma om detta.
          </note>
          <note type="speaker">
            Anf. 113 MARTIN ANDREASSON (fp):
          </note>
          <note>
            Fru talman! Jag får tacka för svaret från statsrådet.
          </note>
          <note>
            Jag är förstås glad att Pär Nuder tar tillfället i akt att instämma
            i att valfusk inte ska få förekomma. Men jag tror faktiskt inte
            att det är på den punkten som allmänheten känner något större
            behov av klargöranden, för i fråga om valsäkerheten har de demokratiska
            partierna gemensamma intressen som förenar oss bortom dagspolitikens
            stridslinjer. Frågan är: Kan statsrådet i dag inte se några lärdomar
            som vi bör dra av de skandaler som har inträffat vid förra årets
            val?
          </note>
          <note>
            Vi har säkert alla mött, både i vardagen och i medierna, skämt,
            satirer, sarkasmer om allt som har inträffat när det gäller misstänkt
            socialdemokratiskt valfusk från enskilda valarbetare. De där skratten
            som sarkasmerna och skämten utlöser fastnar lätt i halsen när
            man inser att hos många medborgare infinner sig faktiskt på allvar
            frågan om man kan lita på svenska val. Den dagen som medborgare
            ställer sig den frågan på allvar, finns det skäl att känna djup
            oro från det politiska systemets sida.
          </note>
          <note>
            Mycket av diskussionen efter valet har handlat om vad som hände
            i Stockholm i vissa vallokaler. Men, fru talman, det är ju faktiskt
            inte några enstaka fall där vi har kunnat konstatera att budröstsystemet
            till exempel inte har tillämpats på ett korrekt sätt. Jag kommer
            nu att prata mycket om budröster eftersom det är den typ av röster
            som det är möjligt att i efterhand kontrollera huruvida de har
            inlämnats på ett korrekt sätt.
          </note>
          <note>
            Jag har ägnat min julledighet åt att personligen gå igenom budröster
            i ett par andra kommuner i mitt närområde och har kunnat konstatera
            att det är väldigt stor skillnad på vallagens bokstav och den
            faktiska tillämpningen.
          </note>
          <note>
            Jag ska på en gång säga att jag inte har kunnat se några konkreta
            bevis på organiserat fusk. Då hade jag naturligtvis polisanmält
            det. Men det finns en hel del slarv som går igenom utan att de
            röstmottagare som enligt lagen har ett ansvar för att kontrollera
            att rösterna har blivit inlämnade på ett korrekt sätt har gjort
            detta. Budröster har lämnats in trots att de på punkt efter punkt
            inte uppfyller de formkrav som lagen ställer upp. I vissa fall
            har det varit upp till var femte budröst och mer därtill som inte
            har uppfyllt de formella kraven men ändå har blivit godkänd. Det
            vanligaste felet är att budet inte fyllt i de obligatoriska uppgifterna.
          </note>
          <note>
            Visserligen finns det en undantagsregel om att lantbrevbärare
            inte behöver ange sina personuppgifter. Men, fru talman, om detta
            skulle vara den främsta anledningen till att personuppgifter om
            buden saknas på alla de budröster som jag kontrollerat, skulle
            det myllra av lantbrevbärare i Stockholms närförorter.
          </note>
          <note>
            Det tror jag ärligt talat inte att det gör.
          </note>
          <note>
            Man hittar också annat. Det kan vara kuvert där de obligatoriska
            uppgifterna om väljaren själv saknas.
          </note>
          <note>
            Det kan vara kuvert som inte är igenklistrade, där budet alltså
            har kunnat byta ut valsedlarna. Och väl att märka: Detta är de
            godkända rösterna!
          </note>
          <note>
            Vad vi ser här är den typiska situationen, som är känd från all
            förvaltningsforskning, där lagarnas fasta regelverk möter vardagens
            kompromisser. Följden blir att regelverket inte följs till sin
            bokstav, utan röstmottagaren tänker: Rösten stämmer nog ändå.
            Det är nog rätt i alla fall.
          </note>
          <note>
            Här, fru talman, skulle jag vilja efterlysa både en diskussion
            och en tydlig signal, vilket statsrådet har missat att sända ut
            i sitt första inlägg, om att vi inte bara behöver ett valsystem
            som gör det lätt för människor att rösta utan att vi också behöver
            försvara de kontrollfunktioner som finns för att väljarna ska
            känna sig trygga. Vi behöver gemensamt, över partigränserna, ingjuta
            civilkurage hos röstmottagare att våga vägra ta emot en röst som
            lämnas in på ett felaktigt sätt.
          </note>
          <note type="speaker">
            Anf. 114 PER BILL (m):
          </note>
          <note>
            Fru talman! Låt mig inleda med att säga att jag tycker att Martin
            Andreassons fråga är väldigt viktig och att jag delar hans synpunkter
            helt och hållet.
          </note>
          <note>
            Ibland när man som motståndare till socialdemokratin står inför
            deras mycket kompetenta, tuffa stil får man intrycket att det
            är två saker som vägleder dem. Den ena är att behålla makten till
            varje pris. Den andra är att Sverige ska ha ett så högt valdeltagande
            som någonsin är möjligt.
          </note>
          <note>
            Ibland kan man undra om målen då kan helga medlen. Blir det så
            att säga rimligt att röstkuvert som borde vara igenklistrade men
            inte är det ändå räknas för att man då får upp det här någon promille?
            Är det rimligt att en person kan skriva under 38 stycken kuvert
            och så vidare?
          </note>
          <note>
            Martin Andreasson har tagit upp flera av de här -
          </note>
          <note>
            jag ska inte kalla det "skandalerna", men väl problemen med budröstningen.
            Vi ska väl låta utredningarna bli klara. Det har också förekommit
            flera andra incidenter. Det finns flera exempel som gäller historier
            om valförrättare. Det är möjligt att det här är lagligt, men min
            fråga är om statsrådet tycker att det är rimligt att en valförrättare
            klockan sex på kvällen går och ringer till Andersson, Pettersson,
            Lundström och
          </note>
          <note>
            Ali och talar om för dem: Ni borde ha röstat. Ni har inte poströstat
            och ni har hittills inte kommit till vallokalen. Det här är enligt
            flera vittnesmål verklighet på flera ställen. Är det bra eller
            dåligt?
          </note>
          <note>
            Ett annat exempel kommer från ett ställe där de socialdemokratiska
            valsedlarna och Vänsterpartiets valsedlar låg väl nåbara för äldre
            medan de borgerliga valsedlarna enligt medierna låg upplagda på
            ett skåp så högt upp att ingen kunde komma åt dem. Är det också
            ett bra sätt att bedriva val i Sverige - om det skulle vara riktigt?
            Eftersom det är en medieuppgift vill jag inte här i riksdagen
            påstå att det är riktigt.
          </note>
          <note>
            Fru talman! Jag har under många år ägnat mig åt att driva på
            Sverige som IT-land. Men jag har varit oerhört tydlig med att
            detta med IT och Sverige inte innebär att Sverige ska bli det
            första land som fullt ut inför Internetval. Jag kan precis föreställa
            mig vad som kan hända när fackbasen kan stå och titta över axeln
            på medarbetarna när de ska rösta. För rösta ska de, och rösta
            rätt ska de dessutom.
          </note>
          <note>
            Bevare mig för den dag när valhemligheten fuskas bort och vi
            inför någon typ av Internetröstning som gör att man inte går bakom
            en skärm, att det inte finns någon som ser till att inte någon
            annan otillbörligen trycker på för att man ska rösta på parti
            a, b eller c.
          </note>
          <note>
            Det tror jag är viktigt när vi funderar över detta.
          </note>
          <note>
            Jag tycker att det är riktigt att vi ska försöka få upp valdeltagandet,
            men vi ska få upp valdeltagandet på rätt sätt och med rimliga
            metoder - inte genom att införa nya verktyg som gör att man otillbörligt
            kan påverka människor att rösta fast de kanske helst av allt inte
            skulle vilja göra det.
          </note>
          <note type="speaker">
            Anf. 115 Statsrådet PÄR NUDER (s):
          </note>
          <note>
            Fru talman! Det här är en oerhört viktig diskussion. Det är en
            diskussion som vi måste föra här i kammaren, som vi måste föra
            mellan partierna, som vi måste föra i det offentliga samtalet.
            Det handlar, precis som har sagts här från riksdagens talarstol,
            ytterst om tilltron till hela demokratin.
          </note>
          <note>
            Det som är bekymmersamt, och det som problematiserar och komplicerar
            en sådan här diskussion, är att den dessvärre från tid till annan
            färgas av partipolitiska övertoner när man försöker klistra fast
            företeelser på ett visst politiskt parti. Den här diskussionen
            är mycket viktigare än så. Jag har också befunnit mig i opposition
            och också förlorat val. Jag vet vilken besvikelse det innebär.
            Men ibland måste man försöka höja sig över den besvikelsen och
            föra principiella resonemang, särskilt när det rör sig om något
            som vi i grund och botten är så väldigt ense om, nämligen demokratin
            och demokratins grundvalar.
          </note>
          <note>
            Det är problem med vallagen. Vallagen är snårig.
          </note>
          <note>
            Den är ett sammelsurium av regler där vissa regler egentligen
            borde ha annan valör än lagvalören. En del borde finnas i förordningsform.
            Det borde vara tydligare för dem som har att utöva lagen i praktiken.
          </note>
          <note>
            Nu har Valmyndigheten fått ett uppdrag av regeringen att utvärdera
            2002 års val. Jag är helt övertygad om att man kommer att beakta
            alla de exempel som de ärade ledamöterna har visat på i en sådan
            översyn.
          </note>
          <note>
            Jag utesluter ingalunda att vi också måste gå vidare, att vi
            måste gå vidare och i en parlamentarisk, brett sammansatt kommitté
            se över de här frågorna.
          </note>
          <note>
            Men låt oss avvakta Valmyndighetens uppdrag. Visar det sig att
            det behövs en parlamentarisk översyn av hela vallagen är jag beredd
            att tillkalla en sådan med representanter från riksdagens alla
            partier. De här frågorna förtjänar att diskuteras i ett sådant
            forum.
          </note>
          <note type="speaker">
            Anf. 116 MARTIN ANDREASSON (fp):
          </note>
          <note>
            Fru talman! Det där sista låter ju lovande, att statsrådet flaggar
            för möjligheten att kunna göra en lite bredare översyn av vallagen
            där man just gör den här avvägningen av dess regler ur valsäkerhetssynpunkt.
          </note>
          <note>
            Jag vill än en gång passa på att understryka att det här är en
            fråga där vi ska lägga de vanliga partipolitiska skiljaktigheterna
            åt sidan. Utifrån det som har skett i årets val på olika håll
            i landet har vi ett gemensamt intresse av och ansvar för att sätta
            oss ned och diskutera vad vi kan göra för att se till att inte
            valarbetare som saknar inre moraliska spärrar kan agera så här
            nästa gång. Detsamma gäller naturligtvis om det skulle vara några
            andra än valarbetare, enskilda personer.
          </note>
          <note>
            Mycket av diskussionen efter valet har ju handlat om budröstningen.
            Det beror som sagt på att det är det som går att diskutera, eller
            analysera, lättast i efterhand. Men, fru talman, här är problemet
            just att det mest oroväckande är att det här är det enda man kan
            kontrollera i efterhand. Då är det klart att problemen kring budröstningen
            reser frågetecken kring valsäkerheten i stort. När det visar sig
            att slarvet är så omfattande i det sammanhanget - med missar och
            med en omedveten välvilja från valförrättarna att tolka en röst
            till det bästa - uppstår undringar om rutinerna och deras tillämpning
            och om huruvida de verkligen är helt perfekta i alla andra sammanhang,
            alltså förutom detta med budröstningen.
          </note>
          <note>
            I sitt interpellationssvar säger Pär Nuder exempelvis att förrättarna
            i en vallokal kan förvissa sig om väljarens identitet. Så är det
            ju inte eftersom man inte behöver ha med sig ID-kort till vallokalen.
          </note>
          <note>
            Jag tror att många av riksdagens ledamöter, och även personer
            på andra håll ute i samhället, har mötts av anekdoter, som är
            svårbevisade men där det naturligtvis icke desto mindre ska tas
            på allvar att de förekommer, om att valförrättare inte tycker
            sig våga neka en person att rösta i en vallokal genom att bara
            visa upp röstkortet trots att man inte tycker att det är riktigt
            säkert att personen verkligen är den han eller hon utger sig för
            att vara.
          </note>
          <note>
            Jag säger inte därmed att man ska skärpa legitimationstvånget
            i vallokalerna. Det är en fråga där man mycket noga måste väga
            för och emot. Här handlar det om en genuin målkonflikt, en avvägning
            mellan å ena sidan att göra det lätt för människor att rösta och
            å andra sidan behovet av en viss kontroll.
          </note>
          <note>
            Ett fungerande valsystem måste innehålla tillräckliga kontrollrutiner.
            Först och främst har partierna själva och valarbetarna ett stort
            ansvar för att tidigt upptäcka om någon i missriktad iver vill
            fixa några extra röster, men om varken valarbetarnas inre spärrar
            eller partiernas interna kontroll förebygger fusk måste det finnas
            en sista spärr hos de funktionärer som tar emot rösterna. En rejäl
            satsning och uppryckning av utbildningen av röstmottagare tror
            jag därför är något som skulle betyda väldigt mycket.
          </note>
          <note>
            Vi har också problemet att förtydliga utformningen av valkuvert
            för budröster, och inte minst har vi frågan om rättsväsendets
            hantering av frågor om misstänkt valfusk, vilket jag kommer att
            återkomma till.
          </note>
          <note type="speaker">
            Anf. 117 PER BILL (m):
          </note>
          <note>
            Fru talman! Den här debatten är viktig, och den handlar inte
            om "surt, sade räven när han hade förlorat valet" eller något
            liknande. Det handlar om att vi ska få rättssäkra val, där väljarnas
            utslag är så korrekta som det bara går. Jag hoppas att vi kan
            ha den här debatten också omvänt: Allra helst hoppas jag att vi
            slipper debatten 2006, men om den skulle uppstå och riksdagsman
            Pär Nuder då stod på andra sidan kommer jag att vara lika mycket
            emot ifall någon på den borgerliga kanten någonstans i Sverige
            skulle ha fuskat. Det är inte det det handlar om. Det är det första.
          </note>
          <note>
            Den andra saken - och där tror jag att jag antingen hörde dåligt
            eller så sade statsrådet lite fel - gäller vad som står i vallagen.
            19 kap. 18 § vallagen handlar lite grann om Valprövningsnämnden
            och vad den ska göra. Det finns fyra olika möjligheter eller fall
            där man ska titta på om omval ska ske.
          </note>
          <note>
            De flesta i Sverige tror att om det har förekommit fusk blir
            det omval. Det trodde väldigt många i
          </note>
          <note>
            Stockholm. Så är det inte alls. För i vallagen står det så här:
            "Ett omval skall dock förordnas bara om det med fog kan antas
            att vad som förekommit har inverkat på valutgången." Det vill
            säga att fusk leder inte till omval om man inte kan anta att fusket
            har haft en påverkan. Därför var väldigt många upprörda i
          </note>
          <note>
            Stockholm när Valprövningsnämnden alldeles riktigt sade att med
            tanke på hur resten av rösterna ser ut kan man anta att det skulle
            ha behövts betydligt fler röster än vad som var fallet för att
            det skulle ändra valutgången i valdistriktet. Men i Orsa, där
            det var ett fåtal röster som avgjorde valet, kunde man säga att
            det behövdes omval.
          </note>
          <note>
            Jag skulle vilja få detta som ett förtydligande. Det är faktiskt
            inte bara fyra kriterier som gäller. Det måste också finnas en
            risk för att valfusket har förändrat valets resultat.
          </note>
          <note type="speaker">
            Anf. 118 Statsrådet PÄR NUDER (s):
          </note>
          <note>
            Fru talman! Jag har ingen anledning att ifrågasätta
          </note>
          <note>
            Per Bills förmåga att läsa innantill i vallagen. Men än en gång
            vill jag säga att det jag ser framför mig är en översyn av vallagen
            i dess totalitet, inte bara i de frågor som vi har diskuterat
            här och nu i kväll.
          </note>
          <note>
            Detta är så viktigt för vår demokrati, och diskussionen måste
            föras ytterst seriöst. Jag ifrågasätter inte alls ledamöternas
            ärliga uppsåt att vilja diskutera dessa frågor utifrån en demokratisk
            utgångspunkt och inte utifrån en snävt partipolitisk utgångspunkt.
            Men när vi för diskussionerna i ljuset av dagsaktuella händelser
            finns det risk för att det får partipolitiska övertoner. Hade
            vi initierat denna diskussion i höstas är jag helt säker på att
            vi hade fått det. Nu kan vi föra den i betydligt lugnare termer.
          </note>
          <note>
            Återigen: Det viktigaste i det här sammanhanget är att vi har
            en vallag som är så entydig för dem som har att hantera den i
            dess praktiska utövning att det inte är reglerna som leder till
            eventuella misshälligheter.
          </note>
          <note type="speaker">
            Anf. 119 MARTIN ANDREASSON (fp):
          </note>
          <note>
            Fru talman! Pär Nuder har under den här interpellationsdebatten
            gjort tydligare markeringar än i det skriftliga svaret om att
            en mer genomgripande översyn av vallagen är på sin plats. Det
            skulle jag välkomna. Jag har noterat uttryck som att den är "snårig"
          </note>
          <note>
            och att den är "ett sammelsurium". Det tolkar jag som en mycket
            hård kritik från statsrådet.
          </note>
          <note>
            Men, fru talman, det handlar inte bara om vallagen. Den måste
            vi naturligtvis se över och se till att den i så hög grad som
            möjligt är tydlig, lätt att tillämpa och välbalanserad vad gäller
            att det ska vara lätt att rösta i förhållande till att det ska
            vara rättssäkra val.
          </note>
          <note>
            Det handlar också om andra saker.
          </note>
          <note>
            Jag skulle än en gång vilja säga att jag tror det skulle vara
            mycket viktigt om vi tillsammans, över partigränserna, hjälps
            åt att tydligt skicka ut budskapet till valförrättare runtom i
            landet. De är ofta människor som jobbar med andra saker i sin
            civila gärning och som gör detta för att de tror på demokratin.
          </note>
          <note>
            Det är viktigt att vi ingjuter mod i dem att våga ifrågasätta
            lite fler röster som inte uppfyller formkraven.
          </note>
          <note>
            Vi måste säga att man faktiskt måste våga vägra ta emot vissa
            röster. Det sker uppenbarligen inte i tillräckligt stor utsträckning
            i dag att man granskar om rösterna är korrekt överlämnade.
          </note>
          <note>
            Slutligen, fru talman: De polisanmälningar av valfusk som har
            gjorts är enligt riksåklagaren ingen prioriterad fråga att utreda.
            Jag tycker att det är fullkomligt förbluffande att åklagarmyndigheterna
            uppenbarligen inte anser brott mot demokratin som en prioriterad
            fråga att utreda, speciellt med tanke på den skyndsamhet som krävs
            för att ett eventuellt omval ska kunna komma till stånd eller
            för att den debatt som krävs efter misstänkt valfusk ska kunna
            bli avslutad så fort som möjligt. Här har regeringen ett ansvar.
          </note>
          <note>
            Med de orden, fru talman, vill jag be att få tacka för den här
            diskussionen och tacka statsrådet.
          </note>
          <note type="speaker">
            Anf. 120 Statsrådet PÄR NUDER (s):
          </note>
          <note>
            Fru talman! Jag kan inte annat än återigen säga att det är väldigt
            viktigt att vi får återkomma och diskutera de här frågorna i andra
            sammanhang. Jag tar fasta på det som har sagts i debatten, inte
            minst det sista som Martin Andreasson sade. Det handlar inte bara
            om att formellt se över vallagens regelverk utan även vidga diskussionen
            till att diskutera den breda, folkbildande ansatsen kring dem
            som har att hantera de här frågorna i praktiken. Jag välkomnar
            en sådan diskussion.
          </note>
          <note>
            Låt oss nu avvakta Valmyndighetens utvärdering av 2002 års val
            och därefter ta ställning till om det behövs en total översyn
            av vallagen. Jag håller det för ganska sannolikt att så kommer
            att bli fallet.
          </note>
          <note>
            Överläggningen var härmed avslutad.
          </note>
          <note>
            26 § Svar på interpellation 2002/03:88 om riksdagens kontrollmakt
          </note>
          <note type="speaker">
            Anf. 121 Statsrådet PÄR NUDER (s):
          </note>
          <note>
            Herr talman! Per Bill har frågat statsministern om varför han
            inte svarar på interpellationer och vilken sorts interpellationer
            som han avser att svara på. Interpellationen har överlämnats till
            mig.
          </note>
          <note>
            Genom statsrådens svar på interpellationer från riksdagens ledamöter
            får riksdagen underlag för sin granskning av regeringen. Varje
            sådant svar föregås av ett samråd inom regeringen. Statsråden
            samråder med varandra om svarets innehåll och utformning på samma
            sätt som inför formliga regeringsbeslut. Rättschefen i Statsrådsberedningen
            har gett ut riktlinjer om detta.
          </note>
          <note>
            Det är alltså regeringen och inte bara ett enskilt statsråd som
            står bakom de svar som lämnas. Statsrådets svar är i själva verket
            regeringens. Ett svar blir i det väsentliga detsamma oavsett vem
            av statsråden som lämnar svaret. Betydelsen av vem som lämnar
            svaret är i motsvarande mån begränsad.
          </note>
          <note>
            Vid den debatt i kammaren som brukar följa när statsrådet har
            läst upp ett interpellationssvar har interpellanten och andra
            riksdagsledamöter tillfälle att ställa följdfrågor. Det ligger
            i sakens natur att också svaren på följdfrågor bör uttrycka regeringens
            gemensamma ståndpunkt, även om dessa svar inte har föregåtts av
            samråd inom regeringen på samma sätt som svaret i statsrådets
            huvudanförande. Inget hindrar för övrigt att följdfrågor efter
            en interpellationsdebatt ställs och besvaras till exempel vid
            en senare muntlig frågestund där statsministern är närvarande.
          </note>
          <note>
            Enligt fast praxis är det i första hand interpellationens innehåll
            och arbetsfördelningen inom regeringen som blir avgörande för
            vem av statsråden som svarar på interpellationen. Vem interpellanten
            anger som mottagare är däremot inte avgörande.
          </note>
          <note>
            Som ett led i arbetet med att förnya debattformerna i riksdagen
            diskuterar företrädare för riksdagen och regeringen att på försök
            under våren anordna en statsministerns frågestund. Tanken är att
            på så sätt ge utrymme i kammaren för ett regelbundet återkommande
            meningsutbyte med statsministern om aktuella frågor som rör regeringens
            arbete.
          </note>
          <note>
            Svaret till Per Bill är alltså att regeringen gärna medverkar
            till en vitalisering av riksdagens kontrollmakt. Det bör i första
            hand ske inom ramen för den diskussion som pågår om en statsministerns
            frågestund. Att bara diskutera vilket statsråd som bör redovisa
            regeringens synpunkter i ett interpellationssvar är föga meningsfullt.
          </note>
          <note type="speaker">
            Anf. 122 PER BILL (m):
          </note>
          <note>
            Fru talman! Jag tackar för svaret. Men statsrådet får ursäkta
            om jag hade förväntat mig en debatt på bästa dagtid med statsministern.
            I stället blir det en av de mindre seniora ministrarna som fått
            interpellationsdebattens hundpass, det vill säga att vara allra
            sist av statsråden. Detta menar jag inte på något sätt som någonting
            negativt till statsrådet.
          </note>
          <note>
            Fru talman! I det Sverige där jag vill bo och i det
          </note>
          <note>
            Sverige där jag har engagerat mig som riksdagsledamot i Sveriges
            rikes högsta beslutande organ riksdagen där all makt utövas under
            lagarna och på ett öppet och kompetent sätt där har regeringen
            ett beroende, och den är ansvarig inför riksdagen. Och varje enskild
            minister och förtroendevald är ansvarig för sina handlingar och
            villig att låta sig granskas.
          </note>
          <note>
            I mitt demokratiska Sverige är riksdagens kontrollmakt snarare
            starkare än i dag. Framför allt ger det varje enskild riksdagsledamot,
            den som har suttit sex månader och kommer från Luleå, den som
            har suttit i 32 år och kommer från Stockholm eller den som är
            partiledare, samma möjligheter. Så fungerar det tyvärr inte i
            dagens Sverige.
          </note>
          <note>
            Jag har under de senaste fem åren vid ett flertal tillfällen,
            åtminstone tre, försökt att ställa interpellationer till statsminister
            Göran Persson utifrån hans ämbete som regeringschef. Jag har inte
            ställt frågor om vad han tycker om EMU eller vad han tycker om
          </note>
          <note>
            Irak eller något sådant där det finns ministrar som kan svara,
            utan det handlar om områden som han inte kan delegera till någon
            annan. Jag fick inget svar, och jag tog det först lite personligt.
            Men efter att jag hade talat med riksdagens utredningstjänst insåg
            jag att jag inte var ensam.
          </note>
          <note>
            Under 1998/99 fick statsministern 10 interpellationer. Han besvarade
            0. Under 1999/2000 fick han
          </note>
          <note>
            14. Han besvarade 0. Under 2000/01 fick han också
          </note>
          <note>
            14. Han besvarade 0. Under 2001/02 fick han 23. Han besvarade
            0. Under 2002/03 har han hittills fått 3 och besvarat 0.
          </note>
          <note>
            Detta skiljer honom faktiskt från tidigare statsministrar som
            har svarat på interpellationer. Såväl Carl
          </note>
          <note>
            Bildt som Ingvar Carlsson har vid flera tillfällen svarat på
            interpellationer i riksdagen. Carl Bildt gjorde det ganska ofta.
            Detta är med andra ord en ny praxis där statsministern delegerar
            allt ansvar till mindre inflytelserika ministrar och statsråd.
            Tidigare trodde jag att denna nya praxis mer var en tillfällighet.
            Men efter detta svar är det snarare så att det är en uttalad taktik.
          </note>
          <note>
            Av svaret framgår det alldeles tydligt att jag egentligen inte
            ska bry mig om vem som svarar på frågorna. Detta tycker jag faktiskt
            är mycket oroande.
          </note>
          <note>
            Anser statsrådet Nuder att alla ministrar inklusive han själv
            är statschefer och kan svara på de frågor som endast en statschef
            borde kunna svara på, eller är det så att vi som är vana att höra
            att Göran Persson kallas han som bestämmer allt egentligen är
            den som delegerar allt och att ni sitter i en dagisgrupp allihop
            i en rund ring och gemensamt bestämmer allt och att vem som helst
            i ringen därför kan svara? Är det verkligen så? Anser statsrådet
            att det är en bra tingens ordning att den som bestämmer är en
            person och att den som sedan ställs till svars inför folket är
            en annan person?
          </note>
          <note type="speaker">
            Anf. 123 Statsrådet PÄR NUDER (s):
          </note>
          <note>
            Fru talman! Nej, varken jag eller Göran Persson eller några andra
            statsråd är statschefer. Hans Majestät Konungen är statschef.
            Men jag tror att den ärade ledamoten syftade på någonting annat,
            nämligen regeringschefer. Det må vara som det vill med den saken.
          </note>
          <note>
            Detta är en principiellt intressant debatt, om man återigen bortser
            från de partipolitiska övertonerna.
          </note>
          <note>
            Det är faktiskt så att svensk författning bygger på det kollektiva
            beslutsfattandet. Det är en regering som är kollektivt ansvarig
            för samtliga regeringsbeslut. Det gäller enskilda förvaltningsärenden
            likväl som lagstiftningsärenden och propositioner som vi lämnar
            till riksdagen. Det innebär att regeringen, samtliga statsråd,
            är lika mycket ansvariga för allt det som regeringen beslutar
            även om man inte för dagen är den som är föredragande ansvarigt
            statsråd. Det innebär, precis som sägs i mitt interpellationssvar,
            att allt det som sägs från denna talarstol i form av interpellationssvar
            och i form av skriftliga frågesvar är regeringens samlade uppfattning.
            Det är inte Pär Nuders, det är inte Göran Perssons, det är inte
            Thomas Bodströms personliga uppfattningar utan det är Sveriges
            regerings uppfattning. Det innebär att det är av underordnad betydelse
            vem som företräder regeringen.
          </note>
          <note>
            Och det är inte fråga om mer eller mindre inflytelserika statsråd.
            Jag noterar att Per Bill inte anser att jag är ett inflytelserikt
            statsråd. Det är intressant. Men det är inte det som detta handlar
            om, utan det handlar återigen om regeringen som kollektiv, och
            därför har det underordnad betydelse vem som svarar på frågan.
          </note>
          <note>
            Jag har tagit del av Per Bills undersökning. En sådan kan man
            naturligtvis göra, där man tittar på antalet interpellationer
            som statsministern inte har besvarat. Men för att riksdagen ska
            få en uppfattning om vad det är för slags interpellationer kan
            jag nu läsa upp ett antal av de interpellationer som har riktats
            till statsministern så får kammaren värdera om det är specifikt
            statsministern som ska svara på dessa interpellationer eller om
            det är ansvarigt föredragande statsråd, de som verkligen är insatta
            i frågor som rör bilägares kostnader, ökande öppenhet i statliga
            företag, statliga bolags företagsledningar, offentliga lokaler,
            Ekeskolan, forskningsbaserat åtgärdsprogram mot mobbning, viktningar
            av betyg, skriftliga omdömen, fler betygssteg, skolans långsiktiga
            finansiering, ungt val, skolundervisningen, språkens ställning,
            placering av EU-institutioner, barnens hälsa och så vidare.
          </note>
          <note>
            Jag skulle kunna fortsätta långt tillbaka i tiden.
          </note>
          <note>
            Det framgår med all önskvärd tydlighet att detta är ämnesområden
            som inte är det som Per Bill efterlyser av övergripande karaktär.
            Och även om det skulle vara av övergripande karaktär har statsministern
            faktiskt möjlighet att i sitt ställe be ett annat statsråd att
            svara å hela regeringens vägnar.
          </note>
          <note>
            Jag välkomnar denna diskussion. Men den skjuter över målet med
            tanke på den regeringsform som vi har. Regeringen är kollektivt
            ansvarig för allt. Man svarar för helheten.
          </note>
          <note type="speaker">
            Anf. 124 PER BILL (m):
          </note>
          <note>
            Fru talman! Jag har absolut ingen ringaktning för statsrådet
            Pär Nuder. Men jämfört med statsminister
          </note>
          <note>
            Göran Persson är han ändå någon tiondel lägre. Om man tittar
            på Expressens mätning över hur pass välkända statsråden är tror
            jag inte att det bara handlar om tiondelar.
          </note>
          <note>
            Riksdagen har ett antal vapen - missförstå mig inte nu - för
            att utöva sin kontrollmakt. Jag ser inte interpellationen som
            en möjlighet att skaffa sig underlag för sin granskning, som statsrådet
            sade. Jag ser det som en möjlighet att få en snabb granskning
            av frågor som är viktiga för vår nation, där vi har rätt att ställa
            frågor till statsråden. Och i alla andra fall fungerar det alldeles
            utmärkt. Om jag frågar utbildningsminister Östros om forskningspolitik
            är det inte något annat statsråd som svarar, utan då är det faktiskt
            utbildningsminister Östros som svarar. Det var till och med så
            på den tiden som Göran Persson var finansminister att om jag ställde
            en fråga till finansministern så svarade faktiskt finansministern.
          </note>
          <note>
            Jag har ställt tre frågor till statsministern. En av dem handlade
            om ett antal annonsbilagor där statliga företag inom olika branscher
            gick ut i tidningar som låg inbladade i de stora dagstidningarna,
            med stora intervjuer av statsråden och för övrigt med massor av
            annonser för företag som statsrådet har att förhålla sig till.
            Det var en ganska uppenbar fråga om delikatessjäv, om ifall det
            verkligen är rimligt att statsråden medverkar i annonsbilagor
            med stora bilder och reportage som bekostas av företag som ska
            granskas av ministrarna.
          </note>
          <note>
            Den här frågan var ställd just därför att jag vet att ministern
            inte vill svara på vilket väder det kommer att bli i Svealand
            nästa vecka, på vad han tycker om olika skolor eller någonting
            sådant. Jag ville få reda på vad som är delegerat till olika ministrar
            och vad han själv såsom regeringschef har det yttersta ansvaret
            för.
          </note>
          <note>
            Om vi lämnar partipolitiken, Pär Nuder, är det inte ändå ganska
            rimligt att som det är i den övriga världen - höll jag på att
            säga - den person som gör någonting också står till svars för
            det som han gör och är ansvarig för? Här har ju statsministern
            en oerhörd möjlighet att dels vara den som bestämmer allt, dels
            samtidigt vara den som inte vill stå till svars för någonting.
            Är det så vi ska tolka det hela?
          </note>
          <note>
            Det är som att gå tillbaka till patrontiden, då patron bestämde
            hur alltihop skulle vara och sedan skickade några underhuggare
            för att tala om för folket vad patron tyckte i dag eller skulle
            komma att tycka i morgan. Är det verkligen så det ska vara?
          </note>
          <note>
            Under fem år svarade man inte på några interpellationer. Sedan
            säger man att det ska komma ett fantastiskt nytt organ som den
            nye talmannen har hittat på. Där ska alla partiledare sitta i
            en halvcirkel medan statsministern ska stå upp. Precis som på
            dagis ska partiledarna få resa sig en i taget och ställa en fråga
            som besvaras av statsministern. Är det verkligen det här organet,
            där sex partiledare sittande i en halvring under 45 minuter ska
            ställa frågor till statsministern, som ska ersätta interpellationsinstrumentet?
            Då blir jag riktigt oroad.
          </note>
          <note type="speaker">
            Anf. 125 Statsrådet PÄR NUDER (s):
          </note>
          <note>
            Fru talman! Jag förstår lockelsen att debattera med Göran Persson
            snarare än med mig. Jag måste erkänna att jag känner samma lockelse
            att diskutera med Bo Lundgren snarare än med Per Bill. På den
            punkten sitter vi i samma båt.
          </note>
          <note>
            Det här är intressant, för det handlar naturligtvis återigen
            om det principiellt viktiga om riksdagens kontrollinstrument,
            av vilka naturligtvis interpellationsinstitutet är ett av de viktigare.
            Men det är inte det enda instrumentet. Vi har de muntliga frågestunderna.
            Vi har konstitutionsutskottet, där ju Per Bill har anmält statsministern
            för hans enskilda tjänsteutövning i just det här aktuella fallet.
            Där har vi det kontrollinstrument som riktar sig till enskilda
            statsråds tjänsteutövning. Det är inte det som interpellationsinstitutet
            syftar till.
          </note>
          <note>
            Det finns alltså och ska finnas viktiga kontrollinstrument alldeles
            oavsett vilka som för dagen råkar inneha rollerna som regering
            respektive opposition.
          </note>
          <note>
            Statsministern har stort förtroende för sina statsråd.
          </note>
          <note>
            Han låter dem svara inför riksdagen på de områden som respektive
            statsråd har ansvar för. Det är ett förtroende som han visar oss
            i våra respektive roller.
          </note>
          <note>
            Han skulle kunna besvara i princip alla frågor i kraft av regeringschefsställning,
            men han väljer att inte göra det utan att visa sina föredragande
            statsråd stor respekt och stort förtroende, och det tror jag att
            han kommer att fortsätta med.
          </note>
          <note>
            Men när vi nu talar om riksdagens olika kontrollinstrument vill
            jag faktiskt till riksdagens protokoll göra några noteringar.
            Man må ju tycka att de muntliga frågestunderna, såväl de gamla
            som de som komma skall, inte fyller någon funktion. Per Bill har
            raljerat över det kommande systemet. Den diskussionen bör han
            väl föra med sin gruppledare, som har gått med på det här systemet.
            Det må så vara, men jag kan inte annat än till protokollet notera
            hur många gånger
          </note>
          <note>
            Moderata samlingspartiets partiledare ställt frågor under riksdagens
            frågestund. Jag har gått tillbaka i tiden och låtit granska ett
            antal riksmöten.
          </note>
          <note>
            Riksmötet 1998/99 besvarade statsminister Göran
          </note>
          <note>
            Persson vid 5 tillfällen frågor vid den muntliga frågestunden.
            Carl Bildt ställde ingen fråga under det riksmötet.
          </note>
          <note>
            Under riksmötet 1999/2000 stod statsministern 7
          </note>
          <note>
            gånger i denna talarstol och besvarade muntliga frågor. Inte
            en enda gång ansåg sig Carl Bildt respektive
          </note>
          <note>
            Bo Lundgren ha tid att befinna sig i kammaren och ställa en fråga.
          </note>
          <note>
            Inte en enda gång under riksmötet 2000/01 ansåg sig Bo Lundgren
            ha tid att komma till den muntliga frågestunden. Statsminister
            Göran Persson var här 4
          </note>
          <note>
            gånger.
          </note>
          <note>
            Vid 5 tillfällen kom statsministern under riksmötet 2001/02 hit
            och tog emot frågor från riksdagens ledamöter. Bo Lundgren hade
            annat för sig även under det riksmötet.
          </note>
          <note>
            Vad säger detta om respekten för riksdagens olika kontrollinstrument,
            vars regelverk man själv varit med om att fatta beslut om? Jag
            tycker att vi måste föra en diskussion om hur vi utnyttjar de
            olika kontrollinstrumenten. Det är viktigt, men vi måste ta de
            här siffrorna i beaktande om vi ska ha en helhetsdiskussion.
          </note>
          <note type="speaker">
            Anf. 126 PER BILL (m):
          </note>
          <note>
            Fru talman! Det finns flera olika instrument, och statsrådet
            Pär Nuder visade på några av dem. Vi har
          </note>
          <note>
            KU, men det är ett ganska långsiktigt instrument. Vi har frågestunderna
            i riksdagen, som vi lite på skoj kallar för "roliga timmen", där
            man ju ska resa sig upp för att få frågan.
          </note>
          <note>
            I de interpellationsdebatter som vi nu för har vi gott om tid,
            sammanlagt 20 minuter för diskussion om en fråga. Vi har när det
            gäller frågorna på torsdagarna 1 minut plus 1 minut. Det är en
            ganska stor skillnad. Då är det lätt att ställa korta dagspolitiska
            frågor, men det är väldigt svårt att på en minut föra någon uttömmande
            diskussion om huruvida statsrådet
          </note>
          <note>
            A, B eller C har klarat sin roll som statsråd.
          </note>
          <note>
            Det var fyndigt av statsrådet att framföra sin liknelse. Det
            visar ändå att min fråga har tagits på stort allvar. Men statsrådet
            glömmer bort vad det här handlar om. Det handlar inte om regeringens
            möjlighet att komma till riksdagen för att ställa riksdagen till
            svars för om riksdagsledamöterna har uppfört sig tillräckligt
            servilt mot regeringen, utan riksdagens roll är att se efter hur
            regeringen uppför sig.
          </note>
          <note>
            Ni får hitta på andra instrument om ni vill granska huruvida
            riksdagsledamöterna är tillräckligt respektfulla inför statsministern
            och andra, men det är faktiskt inte det som det handlar om, utan
            det handlar om att riksdagen i dag har ett antal långsiktiga och
            snabba kortsiktiga instrument för sin kontrollmakt. Ett av de
            instrumenten tycks gälla alla utom statsministern, och jag tycker
            att det är väldigt tråkigt att interpellationerna nu är på väg
            att bli något som används för andra statsråd men inte för statsministern.
          </note>
          <note type="speaker">
            Anf. 127 GUNNAR AXÉN (m):
          </note>
          <note>
            Fru talman! Den här debatten handlar om maktens arrogans. Den
            handlar om regeringens nonchalans inför riksdagen och om att regeringen
            uppenbarligen gör skillnad mellan riksdagsledamöter och riksdagsledamöter.
            Det anses tydligen vara finare att svara på frågor från partiledare
            än från vanliga riksdagsledamöter. Det är ett tydligt tecken på
            maktens arrogans.
          </note>
          <note>
            Per Bill har frågat varför statsministern inte besvarar interpellationer
            och vilken typ av interpellationer som statsministern behagar
            besvara i denna kammare. Statsministern vill inte själv infinna
            sig för att svara på de här frågorna i kammaren, utan han skickar
            en ställföreträdare, ett tydligt tecken på maktens arrogans och
            regeringens nonchalans inför riksdagen.
          </note>
          <note>
            Jag har själv interpellerat statsministern. Då handlade det om
            det faktum att statsråden under flera års tid konsekvent bröt
            mot grundlagen och besvarade interpellationer långt senare än
            vad riksdagsordningen föreskriver. Men kom statsministern och
            svarade på min fråga? Nej, han skickade sin ställföreträdare,
            ytterligare ett tecken på maktens arrogans och regeringens nonchalans
            inför riksdagen. Vice statsministern svarade på den tiden - det
            var Ingela Thalén, vill jag minnas - att regeringen skulle bättra
            sig och besvara interpellationer inom de två veckor som stadgas.
            Det blev ingen förbättring. Statsråden fortsatte svara på interpellationer
            alldeles för sent, ett tecken på maktens arrogans och regeringens
            nonchalans inför riksdagen. Det gick så långt att en enig riksdag
            prickade regeringen för att man inte besvarade interpellationer
            inom föreskriven tid, och fortfarande är det så att mer än var
            tredje interpellation besvaras senare än vad riksdagsordningen
            föreskriver, ett tecken på maktens arrogans och regeringens nonchalans
            inför riksdagen.
          </note>
          <note>
            Med den logik som Pär Nuder förespråkar här i kammaren spelar
            det uppenbarligen ingen roll vilket statsråd vi interpellerar
            och ställer frågor till. Vem som helst kan ju ändå komma. Med
            den logik som
          </note>
          <note>
            Pär Nuder förespråkar skulle regeringen lika gärna kunna utse
            en interpellationsminister. Vi kan ställa interpellationer till
            regeringen så kan det komma en företrädare för regeringen och
            svara på interpellationer. Det spelar ingen roll vilken minister
            som kommer hit. Det kan vara vem som helst.
          </note>
          <note>
            Anser inte Pär Nuder att statsministern åtminstone bör svara
            på den typ av frågor som rör regeringens övergripande arbete och
            statsministerns ansvar, frågor som till exempel rör statsministerns
            ansvar för att regeringsledamöterna följer riksdagsordningen och
            besvarar interpellationer inom den tid som föreskrivs?
          </note>
          <note type="speaker">
            Anf. 128 Statsrådet PÄR NUDER (s):
          </note>
          <note>
            Fru talman! Moderata samlingspartiet blev nog inte så litet i
            valet ändå med tanke på den väldiga spännvidd som det är i tonfall
            inom det partiet. Från att ha fört en förhållandevis sansad debatt
            är vi nu tillbaka i valrörelsens tonfall och metodik, och jag
            ska inte förfalla till den nivån, utan jag vill föra ett seriöst
            samtal om riksdagens kontrollmakt.
          </note>
          <note>
            Det är förtjänstfullt att vi hela tiden har ett samspel mellan
            regering och riksdag där vi diskuterar formerna för samvaron mellan
            demokratins två viktigaste institutioner. Nu helt nyligen har
            man i samråd kommit fram till ett nytt muntligt frågeinstitut
            riktat till statsministern. Jag känner inte igen, måste jag säga,
            beskrivningen av de muntliga frågestunderna som roliga timmen
            - det var tal om dagis. Det här är ju seriösa frågor. Det här
            är ju någonting som diskuteras av gruppledarna, och man försöker
            hitta samsyn om former för riksdagens kontrollmakt.
          </note>
          <note>
            Jag måste säga att ska vi föra den här diskussionen så måste
            vi föra den på något mer seriös nivå än det sista inlägget gav
            vid handen.
          </note>
          <note>
            Men jag kan glädja de ärade ledamöterna med att om några veckor
            kommer statsministern att delta i en interpellationsdebatt med
            moderatledaren Bo Lundgren, och jag ser fram emot den debatten.
            Jag tror över huvud taget att vi behöver fler forum, fler tillfällen,
            då våra partiledare kan mötas i ett samtal om de stora viktiga
            frågorna. Vi andra får väl hålla oss i politikens gärdsgårdsserie,
            alldeles oavsett om det tonläget är högt eller lågt.
          </note>
          <note type="speaker">
            Anf. 129 GUNNAR AXÉN (m):
          </note>
          <note>
            Fru talman! Pär Nuder talar om samspelet mellan regering och
            riksdag, men om man ska ha ett samspel måste man ju ha två parter
            som ingår i det hela. Det här sammanhanget och den här debatten
            handlar om att den ena parten inte vill vara med. Statsministern
            behagar inte infinna sig i riksdagen och svara på interpellationer
            som ställts till statsministern i hans roll som regeringschef
            och ansvarig för regeringens arbete.
          </note>
          <note>
            Interpellationsinstitutet är ju föreskrivet i riksdagsordningen.
            Det är ju ett sätt för oss riksdagsledamöter att utöva den kontrollmakt
            vi är satta att utöva. Men statsministern vägrar att infinna sig
            i denna ordning. Han vägrar att delta i samspelet mellan regering
            och riksdag.
          </note>
          <note>
            I stället vill statsministern ha en egen liten frågestund. Han
            behagar komma till riksdagen och svara på frågor vid sidan om
            den kontrollmakt som är stadgad, vid sidan om vad riksdagsordningen
            och grundlagen föreskriver när det gäller interpellationsinstitutet.
            Han kommer hit och svarar på frågor från partiledarna. Statsministern
            verkar göra skillnad på riksdagsledamöter och riksdagsledamöter.
            Vissa är det fint att besvara frågor ifrån. Vissa kan man debattera
            med. Men när vanliga riksdagsledamöter ställer interpellationer
            till statsministern behagar han inte infinna sig i kammaren och
            besvara dem. Då delegerar han till en ställföreträdare att komma
            hit och delge oss vad statsministern anser. Återigen ett tydligt
            exempel på maktens arrogans och regeringens nonchalans inför riksdagen
            - inför oss folkvalda.
          </note>
          <note type="speaker">
            Anf. 130 Statsrådet PÄR NUDER (s):
          </note>
          <note>
            Fru talman! Den ärade ledamoten sade att statsministern vill
            ha en liten egen frågestund. Nja, något slags seriositet får det
            ändå vara på debatten! Det här är ju faktiskt ett initiativ från
            riksdagen. Det är en diskussion som har förts mellan gruppledarna,
            talmannen och företrädare för riksdagen. Det är ingenting som
            har efterfrågats av statsministern.
          </note>
          <note>
            Jag läste upp fakta som gav vid handen att statsministern, kanske
            mer än någon annan svensk statsminister, har befunnit sig i den
            här kammaren vid de muntliga frågestunderna. Då har inte Moderata
            samlingspartiets partiledare behagat komma till kammaren. Vilka
            har statsministern då fått debattera med?
          </note>
          <note>
            Jo, det är ju de enskilda ledamöterna! Då var det uppenbarligen
            inte maktens arrogans.
          </note>
          <note>
            Det är ju dessutom ett väldigt starkt intresse från riksdagen.
            I min tidigare funktion som statsministerns statssekreterare var
            jag med om väldigt intensiva diskussioner med företrädare för
            kammarkansliet om den starka efterfrågan från riksdagen om att
            statsministern skulle delta i de muntliga frågestunderna oftare.
            Vi har aldrig ställt några krav på att partiledarna ska delta
            i de muntliga frågestunderna. Det är helt riktigt som Per Bill
            säger: Regeringen ska inte ställa riksdagen till svars. Det är
            inte det som det handlar om. Det här handlar om riksdagens kontrollmakt
            över regeringen.
          </note>
          <note>
            Men något slags sans och balans får det väl ändå vara i diskussionen
            om Sveriges statsminister visar detta tillmötesgående mot riksdagen
            att delta i de muntliga frågestunderna. Det är inte han som har
            efterfrågat den här lilla egna frågestunden, som den sista ärade
            ledamoten talade om. Men som sagt, låt oss föra den här diskussionen
            på ett mer seriöst sätt, för det förtjänar den. Kontrollmakten
            i demokratin, riksdagens kontrollmakt, är oerhört väsentlig.
          </note>
          <note>
            Överläggningen var härmed avslutad.
          </note>
          <note>
            27 § Svar på interpellation 2002/03:102 om riksdagens roll och
            arbetsuppgifter
          </note>
          <note type="speaker">
            Anf. 131 Statsrådet PÄR NUDER (s):
          </note>
          <note>
            Fru talman! Tobias Krantz har ställt två frågor till mig.
          </note>
          <note>
            1. Vilka åtgärder avser statsrådet att vidta för att stärka riksdagens
            granskande roll?
          </note>
          <note>
            2. Vilka initiativ avser statsrådet i övrigt ta i syfte att stärka
            riksdagens ställning som arena för politisk debatt och beslutsfattande?
          </note>
          <note>
            Riksdagens roll i det svenska statsskicket och dess arbetsuppgifter
            regleras som bekant ytterst i regeringsformen. Redan i det inledande
            kapitlet fastslås att riksdagen är folkets främsta företrädare.
            Det är riksdagen som stiftar lag, beslutar om skatt till staten
            och bestämmer hur statens medel ska användas. Vidare är det riksdagen
            som granskar rikets styrelse och förvaltning. I ett särskilt kapitel,
            12 kap., regleras riksdagens kontrollmakt.
          </note>
          <note>
            Den författningspolitiska utvecklingen under
          </note>
          <note>
            1900-talet innebar att riksdagens roll stärktes. Den bärande
            tanken i vår nuvarande regeringsform, vilken tillkom efter många
            års diskussioner och kompromisser mellan de politiska partierna,
            är därmed numera folksuveräniteten. Denna grundläggande roll för
            riksdagen i vårt statsskick bör inte rubbas.
          </note>
          <note>
            Som nyss sagts är det i riksdagen som beslut fattas om lagar
            och statens budget. Det är i detta forum som folkets åsikter,
            genom dess främsta företrädare, ska komma till uttryck. Regeringen
            uttrycker sin uppfattning genom sina förslag, i propositioner,
            skrivelser och på annat sätt; i många frågor efter samverkan med
            andra partier. En huvuduppgift för de övriga riksdagspartierna
            är att formulera sina alternativ till regeringens politik. Medborgarna
            har rätt att kräva klarhet och tydlighet i dessa avseenden.
          </note>
          <note>
            Det vore oroväckande om det skulle bli en förskjutning från dessa
            grundläggande uppgifter till att riksdagen i stället blir en instans
            där form värderas mer än sak. Riksdagen är och ska i första hand
            vara folksuveränitetens främsta arena där skilda uppfattningar
            ska komma till uttryck, kompromisser mejslas ut och beslut fattas.
          </note>
          <note>
            Vad så gäller riksdagens granskande uppgifter vill jag påminna
            om de många möjligheter som står ledamöterna till buds. Under
            senare år har frågeinstitutet utvecklats och i år kommer statsministern
            ensam var tredje vecka att svara på frågor i kammaren.
          </note>
          <note>
            Riksdagens granskande roll har dessutom stärkts genom beslutet
            om den nya Riksrevisionen, en myndighet som ska lyda under riksdagen.
          </note>
          <note>
            Riksdagen utgör självfallet en viktig arena för politisk debatt.
            Hur debatten återges för allmänheten kan naturligtvis varken riksdagen
            eller regeringen påverka.
          </note>
          <note>
            I den rapport från ESO som Daniel Tarschys författat finns ett
            antal idéer med syfte att stärka det allmänna intresset för riksdagens
            arbete. Det ter sig dock främst som en uppgift för riksdagen,
            och inte för regeringen, att pröva dessa och andra tankegångar
            för att utveckla och vitalisera riksdagens arbetsformer.
          </note>
          <note type="speaker">
            Anf. 132 TOBIAS KRANTZ (fp):
          </note>
          <note>
            Fru talman! Jag ber att få tacka statsrådet för svaret. Riksdagens
            roll i det svenska statsskicket är förstås central, som den ska
            vara i en demokrati. Riksdagen är svenska folkets främsta företrädare.
            Riksdagens uppgifter anges i regeringsformen 1 kap. 4 §. De handlar
            för det första om att stifta lag. De handlar för andra om att
            besluta om skatt till staten och hur statens medel ska användas,
            det vill säga statsbudgeten.
          </note>
          <note>
            För det tredje handlar de om att granska rikets styrelse och
            förvaltning.
          </note>
          <note>
            Regeringsformen innebär ingen rangordning av dessa arbetsuppgifter.
            Det är dock vad som har skett i praktiken.
          </note>
          <note>
            En väldigt liten del av riksdagens arbete ägnas åt granskning
            och utvärdering. Och då pratar jag inte om konstitutionsutskottets
            ibland spektakulära granskning som handlar om statsrådens sätt
            att utöva sina ämbeten i mer administrativ mening. Det handlar
            om utvärdering och granskning i en djupare betydelse.
          </note>
          <note>
            Det sneda förhållandet mellan de här tre uppgifterna avspeglas
            bland annat också i hur riksdagen använder sin tid, både i utskott
            och kammare. En väldigt liten del av riksdagens arbete används
            till att faktiskt tränga ned på djupet och utvärdera de beslut
            som riksdagen har fattat.
          </note>
          <note>
            Jag tycker inte att statsrådet tar frågan riktigt på allvar.
            Som jag läser svaret finns det tre huvudsakliga försvarslinjer.
            Den första är principiell, som jag tolkar den. Den handlar om
            att mer granskning på något sätt skulle strida mot tanken om folksuveränitet.
            Möjligen förespeglade statsrådet att ett större inslag av granskning
            skulle leda till att man tar ett kliv mot att Sverige får mer
            av maktdelning i stället för den princip som jag förstår att Pär
            Nuder omfattas av, folksuveräniteten. Men så är det inte.
          </note>
          <note>
            I en demokrati där så mycket av makten faktiskt ligger hos riksdagen
            är det särskilt viktigt att uppföljning och utvärdering sker:
            Vad används pengarna till? Uppfylls de folkvaldas intentioner
            och de mål som sätts upp när pengarna fördelas? Vi har sammanlagda
            utgifter för staten på 715 miljarder kronor.
          </note>
          <note>
            En betydligt större del av riksdagens arbete borde naturligtvis
            ägnas åt att granska och följa upp vad pengarna faktiskt används
            till. Det ligger särskilt i intresset hos dem som faktiskt värnar
            folksuveränitetstanken.
          </note>
          <note>
            Pär Nuder skriver i sitt svar att riksdagen inte får utvecklas
            till en instans där form blir viktigare än sak.
          </note>
          <note>
            Men det här handlar ju om sakfrågor. Det handlar om innehållet,
            inte om att riksdagen ska ha trevliga arbetsformer. Det handlar
            om grunden för statsskicket, att en av de tre uppgifter som riksdagen
            har i en demokrati, som anges i regeringsformen, faktiskt har
            sidsteppats och inte alls får det utrymme som den förtjänar.
          </note>
          <note>
            Den andra försvarslinjen i Pär Nuders svar handlar om att det
            här egentligen inte är en fråga som regeringen har med att göra
            utan en fråga om riksdagens arbetsformer. Men om riksdagen granskar
            och vilket utrymme riksdagen har att granska och utvärdera verksamheten
            i staten, verk och myndigheter samt regeringens handläggning av
            de beslut som fattas har inte med riksdagens arbetsformer att
            göra.
          </note>
          <note>
            Det är mycket viktigare än så.
          </note>
          <note>
            Dessutom krävs lagstiftning för att förändra de här sakerna.
            Vi behöver ett förtydligande av paragraferna i regeringsformen
            för att möjliggöra det. Det är något som också bör bekymra regeringen.
          </note>
          <note>
            För det tredje säger Pär Nuder att det redan finns granskning.
            Riksrevisionen är ett sådant instrument.
          </note>
          <note>
            Men vad händer med Riksrevisionens slutsatser? Hur ska dessa
            följas upp? Pär Nuder har sagt att det ska bli en bred författningspolitisk
            översyn. Är det då inte lämpligt att gransknings- och utvärderingsfrågorna
            diskuteras där? Vilka åtgärder kan i så fall Pär Nuder tänka sig
            att vidta?
          </note>
          <note type="speaker">
            Anf. 133 PER BILL (m):
          </note>
          <note>
            Fru talman! Timmen är sen, fem över tio på kvällen. Vi har fått
            höra många vackra ord om riksdagen och om riksdagens granskande
            roll. Debatten påminner i mångt och mycket om den debatt vi hade
            alldeles nyss. Det är samma glädje hos statsrådet Pär Nuder över
            det kommande nya institutet där riksdagens ledamöter var tredje
            vecka ska få fråga statsministern under 45 minuter. Eller rättare
            sagt, det är väl inte riksdagens ledamöter det ska vara? Det är
            väl ganska tydligt sagt att det ska vara en stående statsminister
            och sittande partiledare som ska få ställa frågor, möjligen också
            någon mycket prominent riksdagsledamot. Dessa utvalda personer
            ska sitta ned i en halvcirkel runt statsministern, i det här rummet,
            misstänker jag. Jag tror att man har hämtat förebilden från
          </note>
          <note>
            Storbritannien.
          </note>
          <note>
            Principiellt har jag ingenting emot att man försöker hitta nya
            debattformer. Det är bra. Men Moderaterna har inte varit några
            tillskyndare av det här nya systemet. Vi tror inte att det kommer
            att vitalisera debatten. Det blir snarare just den möjlighet för
            statsministern som framgick i den förra debatten. Då kan han säga:
            Det gör ingenting att jag har låtit bli att svara på interpellationer
            under fem år, för nu kommer det ett nytt institut och då ska ni
            under 45 minuter få fråga ut mig - sex, tio eller tolv personer.
          </note>
          <note>
            Hur många sekunder blir det för djup granskning?
          </note>
          <note>
            Är det inte ganska troligt, statsrådet Pär Nuder, att det kommer
            att handla om dagsaktuella frågor och vad man tycker om olika
            krisfrågor, vad som har hänt i
          </note>
          <note>
            EU:s konventarbete den sista halvtimmen och så vidare? Ingenting
            negativt om dessa dagsaktuella saker, men är det verkligen ett
            nytt, bra instrument för riksdagen såsom kontrollmakt?
          </note>
          <note>
            Fru talman! Jag tror faktiskt att det är viktigt med interpellationsdebatter
            där man har 20 minuter på sig att föra en lugn, saklig debatt
            om tingens ordning, där man kan belysa saker från flera olika
            utgångspunkter och inte, likt i TV, har 17 sekunder på sig att
            leverera någon schyst enradsfras som ska sätta sig i huvudet på
            människor.
          </note>
          <note>
            Det är inte så att kontrollmakten är en sak och de dagsaktuella
            debatterna en annan. Det är inte så att det ena är mer fint och
            det andra mindre fint. Det är viktigt att vi har bra instrument
            för båda sakerna.
          </note>
          <note>
            Bara för att man nu får ett nytt institut som möjligen kan bli
            spännande medialt, åtminstone kortsiktigt, och framför allt när
            det gäller dagsaktuella frågor och politiskt tyckande, tror jag
            absolut inte att det ska göra att statsministern ska undvika att
            vara med i interpellationsdebatter eller säga att en debatt vart
            femte år är lagom och då ska det vara med oppositionsledaren.
            Jag tror faktiskt att riksdagen snarare måste få flera institut
            för sin kontrollmakt. Det står inte i strid med att man också
            måste hitta nya sätt där riksdagen ska kunna, på ett snärtigt
            sätt, driva dagsaktuella debatter.
          </note>
          <note type="speaker">
            Anf. 134 Statsrådet PÄR NUDER (s):
          </note>
          <note>
            Fru talman! Jag känner varken glädje eller sorg över det nya
            frågeinstitutet. Jag känner mig helt neutral inför det. Det är
            sprunget ur riksdagen, och om inte Moderata samlingspartiet ställer
            upp på det så är det tydligen så. Jag kan bara konstatera att
            det har vuxit fram i diskussioner mellan talmannen, gruppledarna
            och regeringen. Initiativet har kommit från riksdagen. Så var
            det med den saken.
          </note>
          <note>
            När det gäller frågan om behovet av dagsaktuella debatter och
            mer långsiktiga diskussioner vill jag säga följande. 1990 gjorde
            statsvetarna Olof Petersson och Ingrid Carlberg i Maktutredningen
            en undersökning av varifrån frågor och interpellationer emanerade.
            Jag vågar sätta en liten peng på att förhållandet är likartat
            i dag, nämligen att det är dagsaktuella frågor - saker och ting
            som har stått i gårdagens tidning - som man frågar om, och som
            man dessutom interpellerar om. Ytterst få interpellationer har
            annat än en dagsaktuell karaktär.
          </note>
          <note>
            Med risk för att återupprepa den diskussion vi hade under den
            tidigare interpellationen är det så att det finns ytterligare
            kontrollinstrument för riksdagen, om än inte konformella. Ett
            institut är de särskilda debatter som riksdagen anordnar. Partiledardebatterna,
            vilket vi kommer att ha i kammaren i morgon, är ytterligare ett
            exempel.
          </note>
          <note>
            Sett över tiden är vitaliseringen av riksdagen påtaglig. Riksdagen
            är i dag betydligt mer i politikens centrum. Det finns betydligt
            fler tillfällen både för den "lilla ledamoten" att höja sin röst
            gentemot regeringen, och vi får för den delen även se de stora
            elefanterna dansa på kammarens podium, nämligen partiledarna.
            Där har det alltså skett en utveckling i positiv riktning.
          </note>
          <note>
            Tobias Krantz har ett vidare anslag i sin interpellation som
            inte bara handlar om det som Per Bill och jag har diskuterat både
            nu och tidigare. Jag måste säga att han läser in mer i mitt interpellationssvar
            än vad jag själv har åsyftat. Han talar om försvarsställning och
            försvarslinje. Nej, jag tolkar inte alls det hela på ett sådant
            sätt. Jag vill föra en diskussion om riksdagens kontrollmakt.
            Jag har själv suttit i kammaren och sett utvecklingen sedan 1994
            då jag blev ledamot. Redan när jag satt i justitieutskottet inleddes
            den utveckling som vi i dag ser komma till uttryck, nämligen att
            utskotten har en betydligt mer granskande roll än de hade tidigare.
          </note>
          <note>
            Det som jag i mitt svar vill fästa uppmärksamheten på är att
            jag tror att det är väldigt viktigt att vi inte får en felsökardemokrati,
            utan att de olika uppfattningarna hela tiden kommer till uttryck
            och får brytas mot varandra. Det är riktigt som Tobias Krantz
            säger att form och sak inte alldeles enkelt låter sig skiljas
            åt med ett svärdshugg så att det blir klart och tydligt vad som
            är form och sak. Jag tycker mig dock finna en tendens till att
            formfrågor får ökad betydelse i det allmänna offentliga samtalet.
            Det är bara att slå upp vilken tidning som helst. Vad är det som
            uppmärksammas? Jo, det är i stor utsträckning politiska formfrågor.
          </note>
          <note>
            Jag sade för en tid sedan i en annan debatt att jag vill att
            oppositionens alternativ i sak ska få betydligt större genomslag
            i det allmänna offentliga samtalet.
          </note>
          <note>
            Jag sade att jag sjöng oppositionens höga visa, och jag säger
            det i kväll också. Det är sakfrågorna som ska brytas mot varandra.
            Men det allmänna offentliga samtalet tenderar mer och mer att
            bli en diskussion om formfrågor - någon har gjort fel här, någon
            har gjort fel där - snarare än om idéerna. Och är det något som
            en folkpartist borde efterlysa så är det just en allmän idédebatt.
          </note>
          <note type="speaker">
            Anf. 135 TOBIAS KRANTZ (fp):
          </note>
          <note>
            Fru talman! Jag ska uppehålla mig vid två punkter i det som Pär
            Nuder senast var inne på. Det ena, vilket jag noterar med glädje,
            är att Pär Nuder ansåg att riksdagens granskande roll hade utvecklats,
            och att, som jag tolkar statsrådet, statsrådet anser att den granskarrollen
            också ska utvecklas framöver. Regeringen och det parti som Pär
            Nuder företräder kan också tänka sig en sådan utveckling.
          </note>
          <note>
            Då vill jag ställa en följdfråga: Vad kan Pär Nuder tänka sig
            att vidta för åtgärder till exempel i form av nya lagar och regler
            som har med riksdagens granskningsfunktion och utvärderingsfunktion
            att göra?
          </note>
          <note>
            Vilka sådana åtgärder kan Pär Nuder tänka sig?
          </note>
          <note>
            Sedan talar Pär Nuder föraktfullt om en felsökardemokrati. Men
            det jag efterfrågar är inte en felsökardemokrati. Det jag efterfrågar
            är en demokrati där man inte bara pratar abstrakt om vilka mål
            man ska sätta upp och hur pengarna ska användas, utan där man
            också funderar på hur pengarna används. Hur uppfylls de mål som
            riksdagen har ställt upp? Det är inte felsökardemokrati.
          </note>
          <note>
            Jag tycker att skattebetalarna, medborgarna i det här landet,
            har rätt att få reda på hur skattepengarna används, hur de folkvaldas
            mål uppfylls. Det är ingen felsökardemokrati.
          </note>
          <note>
            Jag menar, efter den korta tid som jag har varit riksdagsledamot,
            att den uppgift som riksdagen har måste uppvärderas. En stor del
            av riksdagens arbete går i dag åt till att göra saker som är rätt
            meningslösa, och där man hade kunnat använda tiden bättre.
          </note>
          <note>
            Vi har i den här riksdagen rätt tydliga majoritetsförhållanden
            till exempel om de stora avgörande ekonomiska frågorna. Det är
            klart att vi inte hade behövt använda hela hösten till att debattera
            ekonomiska frågor i den formen när statsbudgeten redan i praktiken
            var avgjord genom en ekonomisk överenskommelse. Det måste vara
            rimligare att riksdagens arbete mer fokuseras på att granska och
            se till att de mål som sätts upp också genomförs, att de pengar
            som vi avsätter - 715 miljarder kronor i den senaste budgeten
            - också går till rätt saker. Det måste vara riksdagens viktigaste
            uppgift i ett sådant läge.
          </note>
          <note>
            Det här står inte alls i motsättning till någon idédebatt. I
            själva verket är det ett sätt att vitalisera idédebatten. Det
            är att vitalisera debatten om de politiska idéerna och vilket
            genomslag de kan få, om det nu är så att de politiska idéer som
            vunnit genomslag i riksdagen får ett bra genomslag också när de
            möter verkligheten. Det är ett sätt att fånga upp verklighetens
            signaler som jag tror att vi borde ägna oss mer åt.
          </note>
          <note>
            Jag måste säga att det bekymrar mig att Pär Nuder inte tar frågan
            på större allvar. I de allra flesta länder runtom i Europa och
            runtom i världen finns det tydliga inslag av kontroll och utvärdering
            och av granskning i riksdagens arbete. Det är något som jag tror
            att också regeringen och andra myndigheter skulle ha nytta av.
            Regeringen skulle ha nytta av att riksdagen blev bättre på att
            granska regeringen eftersom regeringen, som styr sina myndigheter,
            på så sätt skulle ha lättare att hålla efter myndigheterna. Om
            det blir slappigt i hur riksdagen granskar regeringen då blir
            det kanske också slappigt i hur regeringen granskar myndigheterna.
          </note>
          <note>
            Att granska och utvärdera är någonting annat än att söka fel.
            Det är att visa respekt för skattebetalarnas pengar. Det är att
            visa respekt för demokratin. Att inte granska är att inte ta demokratin
            på fullt allvar.
          </note>
          <note type="speaker">
            Anf. 136 PER BILL (m):
          </note>
          <note>
            Fru talman! Statsrådet Pär Nuder har helt rätt i att det inte
            är regeringen som har tillsatt det nya institutet
          </note>
          <note>
            Fråga statsministern. Det har tillsatts av en socialdemokratisk
            talman. Det är en socialdemokrat i vilket fall som helst.
          </note>
          <note>
            Jag har under den senaste timmen hört många vackra ord om riksdagen
            i allmänhet och om riksdagens kontrollmakt i synnerhet, och om
            att riksdagen ska vara politikens centrum. Jag har hört Göran
            Persson säga att det här är arenan. Det är här utspelen ska komma.
            Det är här saker ska ske.
          </note>
          <note>
            Men det har inte blivit riktigt så. Vi minns väl alla den bisats
            som gjorde att Socialdemokraterna ändrade åsikt om Sveriges inträde
            i EU. Det var väl inte i riksdagen som den bisatsen yttrades.
          </note>
          <note>
            Om någon statsvetare gick igenom var någonstans de stora politiska
            nyheterna har presenterats och satte upp riksdagen, TV-studion,
            presskonferenserna i
          </note>
          <note>
            Rosenbad och ytterligare några ställen på en lista tror jag inte
            - men jag kan ha fel - att riksdagens plenisal skulle stå överst
            på den listan.
          </note>
          <note>
            Jag tänkte avslutningsvis fråga statsrådet om han kan ge tre
            exempel på nyheter av större vikt som statsministern har levererat
            för första gången här i riksdagens kammare.
          </note>
          <note type="speaker">
            Anf. 137 Statsrådet PÄR NUDER (s):
          </note>
          <note>
            Fru talman! Det kan jag göra med en gång, eftersom jag var i
            allra högsta grad involverad vid de tillfällena. Det är samtliga
            gånger som Göran Persson har bildat om sina regeringar, förutom
            den sista gången. Då stod det nämligen inte till buds att släppa
            de små bomberna, eller vad vi nu ska kalla nyheter om de nya statsråden,
            från riksdagens talarstol. Är det någon som verkligen har bemödat
            sig om att försöka hålla saker och ting hemliga in i det sista
            för att leverera dem inför hela Sveriges riksdag är det Göran
          </note>
          <note>
            Persson. På den punkten kan jag med en gång gå i svaromål.
          </note>
          <note>
            Jag ska försöka att sammanfatta den här diskussionen. Jag tar
            dessa frågor på allra största allvar,
          </note>
          <note>
            Tobias Krantz. Det är inget munväder när jag säger att för socialdemokratin
            är riksdagens kontrollmakt oerhört väsentlig. Jag satt tolv år
            i kommunstyrelsen i
          </note>
          <note>
            Österåker i opposition och skrev reservationer. Jag vet vad det
            innebär att vara i opposition, och jag vet spelreglerna. Jag har
            varit i opposition också på riksplanet. Det är inte fråga om det.
          </note>
          <note>
            Återigen till det som är viktigt. Det är naturligtvis helt riktigt
            som Tobias Krantz säger. Den kontrollmakt som handlar om att riksdagen
            ska granska huruvida måluppfyllelse är vid handen och om pengar
            används till det sätt som de är tänkta att användas är oerhört
            viktig, och det ska riksdagen ägna sig åt. Men jag vill ändå höja
            ett litet varningens finger inför en utveckling där detta ska
            bli en allt större uppgift för riksdagen.
          </note>
          <note>
            Jag säger inte att den uppgiften är oviktig och inte ska finnas.
            Jag säger att den ska finnas. Jag kanske till och med säger att
            den i vissa avseenden ska utökas.
          </note>
          <note>
            Men om det är en allmän tendens som får ta över det offentliga
            politiska samtalet och rekryteringen av riksdagsledamöter, och
            det blir sådana som är experter på olika offentliga system snarare
            än lidelsefulla empatiska visionära politiker som kan åka hem
            och säga: I dag slogs jag för liberalismen, inte för måluppfyllelsen
            på det eller det anslaget, ska vi tänka oss för.
          </note>
          <note>
            Nu tror jag att vi är mäktiga att fylla bägge kostymerna. Men
            jag vill höja detta lilla varningens finger. Vi måste kunna erkänna
            att i det allmänna offentliga samtalet är det på tok för lite
            diskussioner om politikens sakfrågor och för mycket diskussioner
            om formfrågor. Jag tycker att oppositionens sakliga alternativ
            till regeringens politik borde få större genomslag i den allmänna
            debatten. Det är bara så som demokratin kan vara livskraftig.
          </note>
          <note>
            Nu vet jag eftersom jag också har varit i opposition att det
            betalar sig mer att diskutera formfrågor eftersom medierna vill
            ha det på sådant sätt. Det är där som det finns konflikter, och
            det är ofta personer som gör fel. Jag säger återigen inte att
            vi inte ska ha den typen av diskussioner och inte att riksdagen
            inte ska fylla den funktionen. Men jag höjer detta lilla varningens
            finger.
          </note>
          <note type="speaker">
            Anf. 138 TOBIAS KRANTZ (fp):
          </note>
          <note>
            Fru talman! Jag noterar återigen att Pär Nuder är inne på att
            riksdagens gransknings- och utvärderingsmakt ska öka och att han
            lämnar dörren öppen för det, och jag välkomnar det. Jag skulle
            vilja att statsrådet i sitt sista inlägg talar om lite grann hur
            statsrådet kan tänka sig att det i så fall skulle kunna utvecklas.
          </note>
          <note>
            Det är väldigt konstigt att Pär Nuder ser en motsättning mellan
            att riksdagen och politiker utvärderar och att man för en idédebatt.
            Jag ser inte den motsättningen. I själva verket tror jag att det
            är en förutsättning för att man ska ha en livaktig idédebatt att
            man också har ett bra grepp om hur diskussionen och idéerna faller
            ut i verkligheten.
          </note>
          <note>
            Jag är helt övertygad om att man kanske skulle kunna ha en ännu
            intressantare debatt om svensk skolpolitik, för att ta det exemplet,
            utifrån de resultat som exempelvis den svenska skolan uppvisar.
            Vi avsätter ett antal miljarder varje år till den svenska skolan
            på statlig och kommunal nivå.
          </note>
          <note>
            Om vi utvärderar och granskar det har jag en uppfattning om hur
            den svenska skolan fungerar, och Pär
          </note>
          <note>
            Nuder har en annan uppfattning om hur den svenska skolan fungerar.
            Det är klart att den granskande och utvärderande funktionen när
            vi utför granskningen också kommer att blottlägga stora ideologiska
            skillnader.
          </note>
          <note>
            Då menar jag på att vi också har sakliga underlag att stå på
            i stället för att vi bara för en idédebatt utan att den har täckning
            i verkligheten. Vi kan återigen få en spänstig ideologisk debatt
            om vi också ägnar oss åt att utvärdera i större utsträckning än
            vad vi gör i dag.
          </note>
          <note>
            Denna motsättning mellan idédebatt och att utvärdera är ett skenproblem.
            Det är lite tråkigt att Pär Nuder ständigt återkommer till den.
          </note>
          <note type="speaker">
            Anf. 139 Statsrådet PÄR NUDER (s):
          </note>
          <note>
            Fru talman! Jag har inte så mycket att tillägga efter denna långa
            debatt. Jag tror att vi har anledning att i olika sammanhang återkomma
            till den. Vi behöver ha en bred författningspolitisk diskussion
            i Sverige inte bara om riksdagens kontrollmakt och de institut
            som riksdagen har till sitt förfogande.
          </note>
          <note>
            Jag har sagt det förr och jag vill avslutningsvis ånyo fästa
            till riksdagens protokoll att det är väldigt viktigt att vi nu
            så här i början på mandatperioden har en bred författningspolitisk
            diskussion. Jag tror inte att de politiska linjerna kommer att
            vara riktigt så entydiga i författningspolitiken som de har varit
            tidigare. Det kommer att skära på lite olika sätt i olika partier,
            och det är väldigt stimulerande.
          </note>
          <note>
            Den författningspolitiska diskussionen brukar av hävd vara förbehållen
            ett fåtal personer, förvisso kunniga av facket. Det är statsvetare
            och jurister, och vi ska på inget sätt utesluta dem i debatten.
            Men vi måste bredda diskussionen. Regeringen kommer för sin del
            under våren att ta initiativ för att stimulera det offentliga
            samtalet i de författningspolitiska frågorna.
          </note>
          <note>
            Det ät ett antal seminarieserier som Justitiedepartementet kommer
            att anordna just i syfte att stimulera det offentliga samtalet
            kring dessa frågor.
          </note>
          <note>
            Det socialdemokratiska partiet kommer att ha ett stort brett
            rådslag kring författningsfrågor för att vi ska kunna inta våra
            partipositioner. Behöver vi revidera något av det som vi har haft
            i bagaget tidigare?
          </note>
          <note>
            Jag kan inte annat än att uppmana fler att följa det exemplet.
            Vi behöver diskutera dessa frågorna. Jag ber att få tacka ledamöterna
            för intressanta samtal.
          </note>
          <note>
            Överläggningen var härmed avslutad.
          </note>
          <note>
            28 § Bordläggning
          </note>
          <note>
            Anmäldes och bordlades
          </note>
          <note>
            Proposition
          </note>
          <note>
            2002/03:50 Etikprövning av forskning
          </note>
          <note>
            Skrivelse
          </note>
          <note>
            2002/03:29 Johannesburg - FN:s världstoppmöte om hållbar utveckling
          </note>
          <note>
            29 § Anmälan om interpellationer
          </note>
          <note>
            Anmäldes att följande interpellationer framställts
          </note>
          <note>
            den 27 december 2002
          </note>
          <note>
            2002/03:117 av Rigmor Stenmark (c) till jordbruksminister Ann-Christin
            Nykvist
          </note>
          <note>
            Ultuna Lantbruksuniversitet
          </note>
          <note>
            2002/03:118 av Birgitta Sellén (c) till kulturminister
          </note>
          <note>
            Marita Ulvskog
          </note>
          <note>
            Hemsö fästning
          </note>
          <note>
            2002/03:119 av Birgitta Sellén (c) till statsrådet Ulrica Messing
          </note>
          <note>
            Mitträcken längs vägarna
          </note>
          <note>
            2002/03:120 av Cecilia Wikström (fp) till miljöminister Lena
            Sommestad
          </note>
          <note>
            Fastigheter utan ägare
          </note>
          <note>
            2002/03:121 av Ulf Nilsson (fp) till utbildningsminister Thomas
            Östros
          </note>
          <note>
            Svenska elevers kunskaper
          </note>
          <note>
            2002/03:122 av Bo Lundgren (m) till statsminister
          </note>
          <note>
            Göran Persson
          </note>
          <note>
            Arbete och företagande
          </note>
          <note>
            den 30 december 2002
          </note>
          <note>
            2002/03:123 av Mikael Oscarsson (kd) till statsrådet
          </note>
          <note>
            Mona Sahlin
          </note>
          <note>
            Utjämningsmandat i kommunfullmäktige
          </note>
          <note>
            den 8 januari 2003
          </note>
          <note>
            2002/03:124 av Ulla Hoffmann (v) till statsrådet Jan
          </note>
          <note>
            O Karlsson
          </note>
          <note>
            Sveriges asylpolitik för flyktingar från Bangladesh
          </note>
          <note>
            2002/03:125 av Torsten Lindström (kd) till utbildningsminister
            Thomas Östros
          </note>
          <note>
            De nationella forskarskolorna
          </note>
          <note>
            den 16 januari 2003
          </note>
          <note>
            2002/03:126 av Anders Ygeman (s) till statsrådet
          </note>
          <note>
            Mona Sahlin
          </note>
          <note>
            Jämställd idrott
          </note>
          <note>
            2002/03:127 av Maria Larsson (kd) till näringsminister Leif Pagrotsky
          </note>
          <note>
            IUC-satsningen
          </note>
          <note>
            2002/03:128 av Karin Svensson Smith (v) till miljöminister Lena
            Sommestad
          </note>
          <note>
            Etablering av externa köpcentrum
          </note>
          <note>
            den 17 januari 2003
          </note>
          <note>
            2002/03:129 av Carl B Hamilton (fp) till jordbruksminister Ann-Christin
            Nykvist
          </note>
          <note>
            Monopolbildning i jordbrukssektorn
          </note>
          <note>
            2002/03:130 av Per Westerberg (m) till miljöminister
          </note>
          <note>
            Lena Sommestad
          </note>
          <note>
            Handläggningstider vid tillämpningen av PBL och miljöbalken
          </note>
          <note>
            den 21 januari 2003
          </note>
          <note>
            2002/03:131 av Gustav Fridolin (mp) till justitieminister Thomas
            Bodström
          </note>
          <note>
            Fortsatt utredning av händelserna i Göteborg 2001
          </note>
          <note>
            2002/03:132 av Lena Ek (c) till justitieminister Thomas Bodström
          </note>
          <note>
            Regler rörande kyrkligt ägd fast egendom
          </note>
          <note>
            2002/03:133 av Lars-Ivar Ericson (c) till statsrådet
          </note>
          <note>
            Lena Hallengren
          </note>
          <note>
            Ungdomars kulturella skapande
          </note>
          <note>
            2002/03:134 av Kenneth Johansson (c) till utbildningsminister
            Thomas Östros
          </note>
          <note>
            Ohälsan bland elever
          </note>
          <note>
            2002/03:135 av Kenneth Johansson (c) till statsrådet
          </note>
          <note>
            Berit Andnor
          </note>
          <note>
            Stärkt föräldraskap
          </note>
          <note>
            2002/03:136 av Jörgen Johansson (c) till socialminister Lars
            Engqvist
          </note>
          <note>
            Anmälningsskyldighet för läkare
          </note>
          <note>
            2002/03:137 av Kenneth Johansson (c) till statsrådet
          </note>
          <note>
            Morgan Johansson
          </note>
          <note>
            Ohälsan hos barn och ungdomar
          </note>
          <note>
            Interpellationerna 2002/03:117-128 redovisas i bilaga som fogas
            till riksdagens snabbprotokoll tisdagen den 21 januari.
          </note>
          <note>
            Interpellationerna 2002/03:129-137 redovisas i bilaga som fogas
            till riksdagens snabbprotokoll tisdagen den 28 januari.
          </note>
          <note>
            30 § Anmälan om frågor för skriftliga svar
          </note>
          <note>
            Anmäldes att följande frågor för skriftliga svar framställts
          </note>
          <note>
            den 27 december 2002
          </note>
          <note>
            2002/03:360 av Inger Davidson (kd) till utbildningsminister Thomas
            Östros
          </note>
          <note>
            Tomtebodaskolan
          </note>
          <note>
            2002/03:361 av Torsten Lindström (kd) till utbildningsminister
            Thomas Östros
          </note>
          <note>
            Humaniora vid Mälardalens högskola
          </note>
          <note>
            2002/03:362 av Johan Pehrson (fp) till statsrådet
          </note>
          <note>
            Ulrica Messing
          </note>
          <note>
            Utbyggnad av E 18
          </note>
          <note>
            2002/03:363 av Lennart Fremling (fp) till näringsminister Leif
            Pagrotsky
          </note>
          <note>
            Styrmedel i trafikpolitiken
          </note>
          <note>
            2002/03:364 av Elizabeth Nyström (m) till statsrådet
          </note>
          <note>
            Ulrica Messing
          </note>
          <note>
            Lokalisering av EU:s sjösäkerhetsbyrå till Sverige
          </note>
          <note>
            2002/03:365 av Sofia Larsen (c) till utbildningsminister Thomas
            Östros
          </note>
          <note>
            Handledare inom VFU
          </note>
          <note>
            2002/03:366 av Birgitta Sellén (c) till försvarsminister Leni
            Björklund
          </note>
          <note>
            Hundskolan i Sollefteå
          </note>
          <note>
            2002/03:367 av Birgitta Sellén (c) till näringsminister
          </note>
          <note>
            Leif Pagrotsky
          </note>
          <note>
            Statliga jobb i Sollefteå
          </note>
          <note>
            2002/03:368 av Cristina Husmark Pehrsson (m) till statsminister
            Göran Persson
          </note>
          <note>
            Alternativa driftsformer i vården
          </note>
          <note>
            2002/03:369 av Ulrik Lindgren (kd) till justitieminister Thomas
            Bodström
          </note>
          <note>
            Barnporrbrott
          </note>
          <note>
            2002/03:370 av Mona Jönsson (mp) till statsrådet Jan
          </note>
          <note>
            O Karlsson
          </note>
          <note>
            Utvisande av omhändertagna barn
          </note>
          <note>
            den 2 januari 2003
          </note>
          <note>
            2002/03:371 av Torsten Lindström (kd) till utbildningsminister
            Thomas Östros
          </note>
          <note>
            Intervjuantagning till högskolan
          </note>
          <note>
            den 7 januari 2003
          </note>
          <note>
            2002/03:372 av Göran Lindblad (m) till kulturminister Marita
            Ulvskog
          </note>
          <note>
            Indirekt barnreklam i SVT
          </note>
          <note>
            den 8 januari 2003
          </note>
          <note>
            2002/03:373 av Ulla Löfgren (m) till jordbruksminister Ann-Christin
            Nykvist
          </note>
          <note>
            Jordförvärvslagen
          </note>
          <note>
            2002/03:374 av Marie Engström (v) till statsminister
          </note>
          <note>
            Göran Persson
          </note>
          <note>
            Arvs- och gåvoskatten
          </note>
          <note>
            2002/03:375 av Ulla Hoffmann (v) till utrikesminister
          </note>
          <note>
            Anna Lindh
          </note>
          <note>
            Avhuggningsstraffet i Iran
          </note>
          <note>
            2002/03:376 av Carl-Axel Johansson (m) till miljöminister Lena
            Sommestad
          </note>
          <note>
            Utbyggnad av E 6/22
          </note>
          <note>
            den 9 januari 2003
          </note>
          <note>
            2002/03:377 av Carina Hägg (s) till utrikesminister
          </note>
          <note>
            Anna Lindh
          </note>
          <note>
            Utsänd representant i Burundi
          </note>
          <note>
            2002/03:378 av Ingegerd Saarinen (mp) till miljöminister Lena
            Sommestad
          </note>
          <note>
            Det areella glappet
          </note>
          <note>
            2002/03:379 av Owe Hellberg (v) till statsrådet Lars-
          </note>
          <note>
            Erik Lövdén
          </note>
          <note>
            Hemlösheten i Sverige
          </note>
          <note>
            den 10 januari 2003
          </note>
          <note>
            2002/03:380 av Torsten Lindström (kd) till statsrådet
          </note>
          <note>
            Jan O Karlsson
          </note>
          <note>
            Avvisning av kristna flyktingar från Nigeria
          </note>
          <note>
            2002/03:381 av Helena Bargholtz (fp) till justitieminister Thomas
            Bodström
          </note>
          <note>
            Hanteringen av Säpos överskottsinformation
          </note>
          <note>
            2002/03:382 av Helena Bargholtz (fp) till justitieminister Thomas
            Bodström
          </note>
          <note>
            Regeringens föreskrifter avseende registrering i Säpos övervakande
            verksamhet
          </note>
          <note>
            2002/03:383 av Gunilla Tjernberg (kd) till statsrådet
          </note>
          <note>
            Morgan Johansson
          </note>
          <note>
            Spelberoende
          </note>
          <note>
            den 13 januari 2003
          </note>
          <note>
            2002/03:384 av Rigmor Stenmark (c) till justitieminister Thomas
            Bodström
          </note>
          <note>
            Lagstiftningen angående luftfakturor
          </note>
          <note>
            2002/03:385 av Martin Andreasson (fp) till justitieminister Thomas
            Bodström
          </note>
          <note>
            Säkerhetspolisens registrering av homosexuella
          </note>
          <note>
            2002/03:386 av Yvonne Ångström (fp) till jordbruksminister Ann-Christin
            Nykvist
          </note>
          <note>
            Jordförvärvslagstiftningen
          </note>
          <note>
            2002/03:387 av Rigmor Stenmark (c) till kulturminister Marita
            Ulvskog
          </note>
          <note>
            Reklamavbrott i TV
          </note>
          <note>
            2002/03:388 av Åsa Torstensson (c) till statsrådet
          </note>
          <note>
            Ulrica Messing
          </note>
          <note>
            E 6:ans färdigställande upp till norska gränsen
          </note>
          <note>
            2002/03:389 av Tobias Krantz (fp) till statsrådet
          </note>
          <note>
            Ulrica Messing
          </note>
          <note>
            Färjetrafiken till Visingsö
          </note>
          <note>
            2002/03:390 av Yvonne Ångström (fp) till statsrådet
          </note>
          <note>
            Ulrica Messing
          </note>
          <note>
            Rikstrafikens upphandling av flyg- och tågtrafik
          </note>
          <note>
            2002/03:391 av Owe Hellberg (v) till näringsminister
          </note>
          <note>
            Leif Pagrotsky
          </note>
          <note>
            Direktverkande elvärme i nyproduktion
          </note>
          <note>
            2002/03:392 av Owe Hellberg (v) till miljöminister
          </note>
          <note>
            Lena Sommestad
          </note>
          <note>
            VA-taxor för olika boendeformer
          </note>
          <note>
            2002/03:393 av Martin Andreasson (fp) till statsrådet
          </note>
          <note>
            Lars-Erik Lövdén
          </note>
          <note>
            Det kommunala utjämningssystemet
          </note>
          <note>
            2002/03:394 av Anita Sidén (m) till statsrådet Berit
          </note>
          <note>
            Andnor
          </note>
          <note>
            De nya pensionsbeskeden
          </note>
          <note>
            2002/03:395 av Maud Olofsson (c) till statsminister
          </note>
          <note>
            Göran Persson
          </note>
          <note>
            Nordkorea och icke-spridningsavtalet
          </note>
          <note>
            2002/03:396 av Martin Andreasson (fp) till försvarsminister Leni
            Björklund
          </note>
          <note>
            Diskriminering på grund av sexuell läggning inom försvaret
          </note>
          <note>
            2002/03:397 av Eva Arvidsson (s) till justitieminister
          </note>
          <note>
            Thomas Bodström
          </note>
          <note>
            Ny varumärkeslag
          </note>
          <note>
            den 16 januari 2003
          </note>
          <note>
            2002/03:398 av Barbro Feltzing (mp) till socialminister Lars
            Engqvist
          </note>
          <note>
            Elrum i Skellefteå
          </note>
          <note>
            2002/03:399 av Roger Karlsson (c) till näringsminister Leif Pagrotsky
          </note>
          <note>
            Bidrag för minskad elförbrukning
          </note>
          <note>
            2002/03:400 av Johnny Gylling (kd) till näringsminister Leif
            Pagrotsky
          </note>
          <note>
            Nätbolagens ansvar för brister i elnätet
          </note>
          <note>
            2002/03:401 av Marietta de Pourbaix-Lundin (m) till statsrådet
            Ulrica Messing
          </note>
          <note>
            Utbyggnad av Visby hamn
          </note>
          <note>
            2002/03:402 av Carina Hägg (s) till utrikesminister
          </note>
          <note>
            Anna Lindh
          </note>
          <note>
            Aidspolicy på svenska ambassader
          </note>
          <note>
            2002/03:403 av Maria Larsson (kd) till statsrådet
          </note>
          <note>
            Hans Karlsson
          </note>
          <note>
            Placering av nya tillsynsmyndigheten för a-kassorna
          </note>
          <note>
            2002/03:404 av Viviann Gerdin (c) till jordbruksminister Ann-Christin
            Nykvist
          </note>
          <note>
            Jordförvärvslagen
          </note>
          <note>
            2002/03:405 av Maria Larsson (kd) till statsrådet
          </note>
          <note>
            Lena Hallengren
          </note>
          <note>
            Skolverkets uppföljning av statsbidraget för personalförstärkningar
          </note>
          <note>
            den 17 januari 2003
          </note>
          <note>
            2002/03:406 av Catharina Elmsäter-Svärd (m) till miljöminister
            Lena Sommestad
          </note>
          <note>
            Dieselskatt i proportion till miljöpåverkan
          </note>
          <note>
            2002/03:407 av Åsa Domeij (mp) till justitieminister
          </note>
          <note>
            Thomas Bodström
          </note>
          <note>
            Fristående myndighet för att utreda misstänkta brott inom polisen
          </note>
          <note>
            2002/03:408 av Åsa Domeij (mp) till näringsminister
          </note>
          <note>
            Leif Pagrotsky
          </note>
          <note>
            Rörliga elpriser
          </note>
          <note>
            2002/03:409 av Jan Ertsborn (fp) till justitieminister
          </note>
          <note>
            Thomas Bodström
          </note>
          <note>
            Förmånsrättsordningen
          </note>
          <note>
            2002/03:410 av Christina Nenes (s) till justitieminister Thomas
            Bodström
          </note>
          <note>
            Fullgörande av skadeståndsskyldighet
          </note>
          <note>
            den 20 januari 2003
          </note>
          <note>
            2002/03:411 av Gunilla Tjernberg (kd) till kulturminister Marita
            Ulvskog
          </note>
          <note>
            Museernas säkerhet
          </note>
          <note>
            2002/03:412 av Marietta de Pourbaix-Lundin (m) till kulturminister
            Marita Ulvskog
          </note>
          <note>
            Teckenspråksbibel
          </note>
          <note>
            den 21 januari 2003
          </note>
          <note>
            2002/03:413 av Maria Hassan (s) till kulturminister
          </note>
          <note>
            Marita Ulvskog
          </note>
          <note>
            Rinkeby Bomässa
          </note>
          <note>
            2002/03:414 av Gunilla Wahlén (v) till statsrådet Jan
          </note>
          <note>
            O Karlsson
          </note>
          <note>
            Avvisningar
          </note>
          <note>
            2002/03:415 av Rosita Runegrund (kd) till justitieminister Thomas
            Bodström
          </note>
          <note>
            Polisstationen på Orust
          </note>
          <note>
            2002/03:416 av Lars-Ivar Ericson (c) till jordbruksminister Ann-Christin
            Nykvist
          </note>
          <note>
            Framtiden för svenskt ålfiske
          </note>
          <note>
            2002/03:417 av Mikael Odenberg (m) till utrikesminister Anna
            Lindh
          </note>
          <note>
            UD:s agerande rörande köpbojkott mot Israel
          </note>
          <note>
            Frågorna 2002/03:360-410 redovisas i bilaga som fogas till riksdagens
            snabbprotokoll tisdagen den
          </note>
          <note>
            21 januari.
          </note>
          <note>
            Frågorna 2002/03:411-417 redovisas i bilaga som fogas till riksdagens
            snabbprotokoll tisdagen den
          </note>
          <note>
            28 januari.
          </note>
          <note>
            31 § Anmälan om skriftliga svar på frågor
          </note>
          <note>
            Anmäldes att skriftliga svar på följande frågor inkommit
          </note>
          <note>
            den 27 december 2002
          </note>
          <note>
            2002/03:303 av Gunilla Tjernberg (kd) till finansminister Bosse
            Ringholm
          </note>
          <note>
            Sponsring
          </note>
          <note>
            2002/03:335 av Maria Öberg (s) till statsrådet Ulrica
          </note>
          <note>
            Messing
          </note>
          <note>
            Flygtrafiken i inlandet
          </note>
          <note>
            den 30 december 2002
          </note>
          <note>
            2002/03:309 av Cristina Husmark Pehrsson (m) till statsrådet
            Morgan Johansson
          </note>
          <note>
            Förbud mot lakritspipor
          </note>
          <note>
            2002/03:310 av Rolf Gunnarsson (m) till statsrådet
          </note>
          <note>
            Ulrica Messing
          </note>
          <note>
            Konkurrensfrågor inom flyget
          </note>
          <note>
            2002/03:312 av Jeppe Johnsson (m) till jordbruksminister Ann-Christin
            Nykvist
          </note>
          <note>
            Torskfiskestopp
          </note>
          <note>
            2002/03:314 av Sonja Fransson (s) till försvarsminister Leni
            Björklund
          </note>
          <note>
            Brandvarnare i varje hushåll
          </note>
          <note>
            2002/03:319 av Birgitta Sellén (c) till jordbruksminister Ann-Christin
            Nykvist
          </note>
          <note>
            Vallersättning till lantbrukarna
          </note>
          <note>
            2002/03:322 av Sonja Fransson (s) till utbildningsminister Thomas
            Östros
          </note>
          <note>
            Nyrekrytering av kvinnliga professorer
          </note>
          <note>
            2002/03:323 av Lars Wegendal (s) till miljöminister
          </note>
          <note>
            Lena Sommestad
          </note>
          <note>
            Stammen av vildsvin
          </note>
          <note>
            den 31 december 2002
          </note>
          <note>
            2002/03:324 av Carl-Axel Johansson (m) till statsrådet Ulrica
            Messing
          </note>
          <note>
            E 6/22
          </note>
          <note>
            2002/03:325 av Marie Wahlgren (fp) till jordbruksminister Ann-Christin
            Nykvist
          </note>
          <note>
            Torskfiskestoppet i Östersjön
          </note>
          <note>
            den 2 januari 2003
          </note>
          <note>
            2002/03:332 av Rolf Gunnarsson (m) till justitieminister Thomas
            Bodström
          </note>
          <note>
            Polisens situation
          </note>
          <note>
            2002/03:333 av Inger René (m) till justitieminister
          </note>
          <note>
            Thomas Bodström
          </note>
          <note>
            Integritetsskyddets framtida utformning
          </note>
          <note>
            den 7 januari 2003
          </note>
          <note>
            2002/03:339 av Ulla Löfgren (m) till miljöminister
          </note>
          <note>
            Lena Sommestad
          </note>
          <note>
            Miljöbalken som styrinstrument
          </note>
          <note>
            2002/03:346 av Ingela Thalén (s) till miljöminister
          </note>
          <note>
            Lena Sommestad
          </note>
          <note>
            Omprövning av vattendomar
          </note>
          <note>
            den 8 januari 2003
          </note>
          <note>
            2002/03:308 av Sten Tolgfors (m) till statsrådet Hans
          </note>
          <note>
            Karlsson
          </note>
          <note>
            Proposition om ohälsan
          </note>
          <note>
            2002/03:315 av Nils-Erik Söderqvist (s) till statsrådet
          </note>
          <note>
            Berit Andnor
          </note>
          <note>
            Bilstöd
          </note>
          <note>
            2002/03:316 av Birgitta Carlsson (c) till statsrådet
          </note>
          <note>
            Morgan Johansson
          </note>
          <note>
            Rehabilitering av psykiskt långtidssjuka
          </note>
          <note>
            2002/03:317 av Maria Larsson (kd) till statsrådet
          </note>
          <note>
            Berit Andnor
          </note>
          <note>
            Fetalt alkoholsyndrom och LSS
          </note>
          <note>
            2002/03:318 av Birgitta Sellén (c) till kulturminister
          </note>
          <note>
            Marita Ulvskog
          </note>
          <note>
            Arkivverksamheten i Västernorrlands län
          </note>
          <note>
            2002/03:327 av Tobias Krantz (fp) till statsrådet Pär
          </note>
          <note>
            Nuder
          </note>
          <note>
            Utredning om författningsdomstol
          </note>
          <note>
            2002/03:343 av Lennart Kollmats (fp) till kulturminister Marita
            Ulvskog
          </note>
          <note>
            Fyrplatsernas kulturhistoriska värde
          </note>
          <note>
            2002/03:359 av Anne Marie Brodén (m) till statsrådet
          </note>
          <note>
            Berit Andnor
          </note>
          <note>
            Diskriminering av funktionshindrade
          </note>
          <note>
            2002/03:368 av Cristina Husmark Pehrsson (m) till statsminister
            Göran Persson
          </note>
          <note>
            Alternativa driftsformer i vården
          </note>
          <note>
            den 9 januari 2003
          </note>
          <note>
            2002/03:293 av Kjell-Erik Karlsson (v) till näringsminister Leif
            Pagrotsky
          </note>
          <note>
            Världsbanken och Bujagalidammen
          </note>
          <note>
            2002/03:294 av Kjell-Erik Karlsson (v) till näringsminister Leif
            Pagrotsky
          </note>
          <note>
            EKN och Bujagalidammen
          </note>
          <note>
            2002/03:306 av Carina Hägg (s) till utrikesminister
          </note>
          <note>
            Anna Lindh
          </note>
          <note>
            Ett idrottens Globalt ansvar
          </note>
          <note>
            2002/03:313 av Erling Wälivaara (kd) till justitieminister Thomas
            Bodström
          </note>
          <note>
            Kustbevakningen och polisiära uppgifter
          </note>
          <note>
            2002/03:320 av Sven Bergström (c) till utrikesminister Anna Lindh
          </note>
          <note>
            Om dödshot mot tibetaner i Kina
          </note>
          <note>
            2002/03:321 av Carina Hägg (s) till utrikesminister
          </note>
          <note>
            Anna Lindh
          </note>
          <note>
            Könsstympning
          </note>
          <note>
            2002/03:331 av Carina Hägg (s) till statsrådet Jan O
          </note>
          <note>
            Karlsson
          </note>
          <note>
            Hiv/aids
          </note>
          <note>
            2002/03:338 av Carina Hägg (s) till statsrådet Jan O
          </note>
          <note>
            Karlsson
          </note>
          <note>
            Biståndet till Zimbabwes parlament
          </note>
          <note>
            2002/03:360 av Inger Davidson (kd) till utbildningsminister Thomas
            Östros
          </note>
          <note>
            Tomtebodaskolan
          </note>
          <note>
            den 10 januari 2003
          </note>
          <note>
            2002/03:341 av Ronny Olander (s) till finansminister
          </note>
          <note>
            Bosse Ringholm
          </note>
          <note>
            Skattesubvention för friskvård
          </note>
          <note>
            2002/03:342 av Anne-Marie Ekström (fp) till finansminister Bosse
            Ringholm
          </note>
          <note>
            Företagarnas rättssäkerhet
          </note>
          <note>
            2002/03:344 av Anna Grönlund (fp) till statsrådet
          </note>
          <note>
            Mona Sahlin
          </note>
          <note>
            Lärarbristen och arbetslösa invandrade lärare
          </note>
          <note>
            2002/03:361 av Torsten Lindström (kd) till utbildningsminister
            Thomas Östros
          </note>
          <note>
            Humaniora vid Mälardalens högskola
          </note>
          <note>
            2002/03:365 av Sofia Larsen (c) till utbildningsminister Thomas
            Östros
          </note>
          <note>
            Handledare inom VFU
          </note>
          <note>
            2002/03:366 av Birgitta Sellén (c) till försvarsminister Leni
            Björklund
          </note>
          <note>
            Hundskolan i Sollefteå
          </note>
          <note>
            den 13 januari 2003
          </note>
          <note>
            2002/03:334 av Krister Örnfjäder (s) till justitieminister Thomas
            Bodström
          </note>
          <note>
            Tjuvfiske
          </note>
          <note>
            2002/03:336 av Cecilia Widegren (m) till jordbruksminister Ann-Christin
            Nykvist
          </note>
          <note>
            Segdragna lantbruksutbetalningar
          </note>
          <note>
            2002/03:337 av Fredrik Olovsson (s) till jordbruksminister Ann-Christin
            Nykvist
          </note>
          <note>
            En sammanhållen hästpolitik
          </note>
          <note>
            2002/03:350 av Gustav Fridolin (mp) till utrikesminister Anna
            Lindh
          </note>
          <note>
            Svensken på Guantánamobasen
          </note>
          <note>
            2002/03:351 av Erling Wälivaara (kd) till utrikesminister Anna
            Lindh
          </note>
          <note>
            Brott mot mänskliga rättigheter i Turkmenistan
          </note>
          <note>
            2002/03:352 av Mikael Oscarsson (kd) till utrikesminister Anna
            Lindh
          </note>
          <note>
            Rättssäkerhet för svenska medborgare som vistas i
          </note>
          <note>
            Eritrea
          </note>
          <note>
            den 14 januari 2003
          </note>
          <note>
            2002/03:329 av Helena Bargholtz (fp) till vice statsminister
            Margareta Winberg
          </note>
          <note>
            Jämställdheten i EU:s framtidskonvent
          </note>
          <note>
            den 15 januari 2003
          </note>
          <note>
            2002/03:328 av Tina Acketoft (fp) till vice statsminister Margareta
            Winberg
          </note>
          <note>
            Jämställdheten i bolag med statligt ägande
          </note>
          <note>
            2002/03:340 av Ulla Löfgren (m) till statsrådet Hans
          </note>
          <note>
            Karlsson
          </note>
          <note>
            Arbetsmarknadspolitik
          </note>
          <note>
            2002/03:345 av Anna Grönlund (fp) till vice statsminister Margareta
            Winberg
          </note>
          <note>
            Jämställdhet i näringslivet
          </note>
          <note>
            2002/03:347 av Runar Patriksson (fp) till justitieminister Thomas
            Bodström
          </note>
          <note>
            Polissituationen i Sverige
          </note>
          <note>
            2002/03:348 av Lennart Fremling (fp) till justitieminister Thomas
            Bodström
          </note>
          <note>
            Effektivare användning av polisens resurser
          </note>
          <note>
            2002/03:349 av Torkild Strandberg (fp) till näringsminister Leif
            Pagrotsky
          </note>
          <note>
            Barsebäck och Sveriges energisituation
          </note>
          <note>
            2002/03:355 av Johnny Gylling (kd) till statsrådet
          </note>
          <note>
            Ulrica Messing
          </note>
          <note>
            Försäljning av fyrar
          </note>
          <note>
            2002/03:356 av Yvonne Andersson (kd) till kulturminister Marita
            Ulvskog
          </note>
          <note>
            Konstnärlig utsmyckning av myndigheter
          </note>
          <note>
            2002/03:357 av Ingemar Vänerlöv (kd) till justitieminister Thomas
            Bodström
          </note>
          <note>
            Polisens ekonomiska kris fortsätter
          </note>
          <note>
            2002/03:362 av Johan Pehrson (fp) till statsrådet
          </note>
          <note>
            Ulrica Messing
          </note>
          <note>
            Utbyggnad av E18
          </note>
          <note>
            2002/03:363 av Lennart Fremling (fp) till näringsminister Leif
            Pagrotsky
          </note>
          <note>
            Styrmedel i trafikpolitiken
          </note>
          <note>
            2002/03:364 av Elizabeth Nyström (m) till statsrådet
          </note>
          <note>
            Ulrica Messing
          </note>
          <note>
            Lokalisering av EU:s sjösäkerhetsbyrå till Sverige
          </note>
          <note>
            2002/03:367 av Birgitta Sellén (c) till näringsminister
          </note>
          <note>
            Leif Pagrotsky
          </note>
          <note>
            Statliga jobb i Sollefteå
          </note>
          <note>
            2002/03:369 av Ulrik Lindgren (kd) till justitieminister Thomas
            Bodström
          </note>
          <note>
            Barnporrbrott
          </note>
          <note>
            den 17 januari 2003
          </note>
          <note>
            2002/03:354 av Lena Adelsohn Liljeroth (m) till statsrådet Berit
            Andnor
          </note>
          <note>
            Nyfattigdomen
          </note>
          <note>
            2002/03:372 av Göran Lindblad (m) till kulturminister Marita
            Ulvskog
          </note>
          <note>
            Indirekt barnreklam i SVT
          </note>
          <note>
            2002/03:376 av Carl-Axel Johansson (m) till miljöminister Lena
            Sommestad
          </note>
          <note>
            Utbyggnad av väg E6/22
          </note>
          <note>
            2002/03:378 av Ingegerd Saarinen (mp) till miljöminister Lena
            Sommestad
          </note>
          <note>
            Det areella glappet
          </note>
          <note>
            2002/03:379 av Owe Hellberg (v) till statsrådet Lars-
          </note>
          <note>
            Erik Lövdén
          </note>
          <note>
            Hemlösheten i Sverige
          </note>
          <note>
            2002/03:381 av Helena Bargholtz (fp) till justitieminister Thomas
            Bodström
          </note>
          <note>
            Hanteringen av Säpo:s överskottsinformation
          </note>
          <note>
            2002/03:382 av Helena Bargholtz (fp) till justitieminister Thomas
            Bodström
          </note>
          <note>
            Regeringens föreskrifter avseende registrering i Säpos övervakande
            verksamhet
          </note>
          <note>
            den 20 januari 2003
          </note>
          <note>
            2002/03:374 av Marie Engström (v) till statsminister
          </note>
          <note>
            Göran Persson
          </note>
          <note>
            Arvs- och gåvoskatten
          </note>
          <note>
            den 21 januari 2003
          </note>
          <note>
            2002/03:387 av Rigmor Stenmark (c) till kulturminister Marita
            Ulvskog
          </note>
          <note>
            Reklamavbrott i TV
          </note>
          <note>
            2002/03:370 av Mona Jönsson (mp) till statsrådet Jan
          </note>
          <note>
            O Karlsson
          </note>
          <note>
            Utvisande av omhändertagna barn
          </note>
          <note>
            Svaren på frågorna 2002/03:357, 2002/03:374,
          </note>
          <note>
            2002/03:387 och 2002/03:370 redovisas i bilaga som fogas till
            riksdagens snabbprotokoll tisdagen den
          </note>
          <note>
            28 januari.
          </note>
          <note>
            Övriga svar redovisas i bilaga som fogas till riksdagens snabbprotokoll
            tisdagen den 21 januari.
          </note>
          <note>
            32 § Kammaren åtskildes kl. 22.27.
          </note>
          <note>
            Förhandlingarna leddes av talmannen från sammanträdets början
            till ajourneringen kl. 16.23, av förste vice talmannen därefter
            till och med 21 §
          </note>
          <note>
            anf. 88 (delvis) och av tredje vice talmannen därefter till sammanträdets
            slut.
          </note>
        </div>
      </body>
    </text>
  </TEI>
</teiCorpus>
