<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 200203</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 200203</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200203--92</head>
          <docDate when="2003-04-16">2003-04-16</docDate>
        </div>
      </front>
      <body>
        <div>
          <note>
            Det justerade protokollet beräknas utkomma om 3 veckor
          </note>
          <note>
            ------------------------------------------------------------------------
          </note>
          <note>
            1 § Justering av protokoll
          </note>
          <note>
            Justerades protokollet för den 10 april.
          </note>
          <note>
            2 § Meddelande om ändring av motionstid
          </note>
          <note>
            Talmannen meddelade att motionstiden för prop.
          </note>
          <note>
            2002/03:79 Direktavdrag för lantmäteriförrättningsutgifter vid
            omarrondering skulle utgå onsdagen den
          </note>
          <note>
            30 april kl. 16.30.
          </note>
          <note>
            3 § Meddelande om inlämning av interpellationer
          </note>
          <note>
            Talmannen hade i enlighet med 6.1.1. riksdagsordningen fastställt
            att sista dag för inlämnande av interpellationer under innevarande
            riksmöte skulle vara måndagen den 12 maj kl. 12.00.
          </note>
          <note>
            4 § Anmälan om inkommen faktapromemoria om förslag från Europeiska
            kommissionen
          </note>
          <note>
            Talmannen anmälde att följande faktapromemoria om förslag från
            Europeiska kommissionen inkommit och överlämnats till utskott:
          </note>
          <note>
            2002/03:FPM62 Införandet av det europeiska sjukförsäkringskortet
            KOM(2003)73 till socialförsäkringsutskottet
          </note>
          <note>
            5 § Hänvisning av ärenden till utskott
          </note>
          <note>
            Föredrogs och hänvisades
          </note>
          <note>
            Propositioner
          </note>
          <note>
            2002/03:79 till skatteutskottet
          </note>
          <note>
            2002/03:100 till finansutskottet
          </note>
          <note>
            Kammaren biföll talmannens förslag att motionstiden för prop.
            2002/03:100 skulle förlängas till den
          </note>
          <note>
            5 maj.
          </note>
          <note>
            Skrivelse
          </note>
          <note>
            2002/03:102 till finansutskottet
          </note>
          <note>
            Kammaren biföll talmannens förslag att motionstiden för ovanstående
            skrivelse skulle förlängas till den 5 maj.
          </note>
          <note>
            6 § Beslut om ärenden som slutdebatterats den
          </note>
          <note>
            11 april
          </note>
          <note>
            SoU7 Mål för folkhälsan
          </note>
          <note>
            Punkt 1 (Avslag på propositionen)
          </note>
          <note>
            1. utskottet
          </note>
          <note>
            2. res. 1 (kd)
          </note>
          <note>
            Votering:
          </note>
          <note>
            271 för utskottet
          </note>
          <note>
            29 för res. 1
          </note>
          <note>
            49 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 127 s, 48 m, 37 fp, 23 v, 21 c, 15 mp
          </note>
          <note>
            För res. 1: 1 fp, 28 kd
          </note>
          <note>
            Frånvarande: 17 s, 7 m, 10 fp, 5 kd, 7 v, 1 c, 2 mp
          </note>
          <note>
            Punkt 2 (Övergripande nationellt folkhälsomål m.m.)
          </note>
          <note>
            1. utskottet
          </note>
          <note>
            2. res. 2 (m)
          </note>
          <note>
            3. res. 3 (fp)
          </note>
          <note>
            4. res. 4 (c)
          </note>
          <note>
            Kammaren fastställde med acklamation res. 2 som kontraproposition
            i huvudvoteringen.
          </note>
          <note>
            Huvudvotering:
          </note>
          <note>
            166 för utskottet
          </note>
          <note>
            50 för res. 2
          </note>
          <note>
            84 avstod
          </note>
          <note>
            49 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 126 s, 3 kd, 22 v, 15 mp
          </note>
          <note>
            För res. 2: 48 m, 2 fp
          </note>
          <note>
            Avstod: 2 s, 36 fp, 24 kd, 1 v, 21 c
          </note>
          <note>
            Frånvarande: 16 s, 7 m, 10 fp, 6 kd, 7 v, 1 c, 2 mp
          </note>
          <note>
            Carina Moberg (s) anmälde att hon avsett att rösta ja men markerats
            ha avstått från att rösta.
          </note>
          <note>
            Punkt 3 (Delmål för det samlade folkhälsoarbetet)
          </note>
          <note>
            1. utskottet
          </note>
          <note>
            2. res. 5 (fp)
          </note>
          <note>
            Kammaren biföll utskottets förslag med acklamation.
          </note>
          <note>
            Punkt 9 (HBT-personers situation)
          </note>
          <note>
            1. utskottet
          </note>
          <note>
            2. res. 11 (mp)
          </note>
          <note>
            Votering:
          </note>
          <note>
            254 för utskottet
          </note>
          <note>
            20 för res. 11
          </note>
          <note>
            27 avstod
          </note>
          <note>
            48 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 128 s, 47 m, 33 fp, 4 kd, 21 v, 21 c
          </note>
          <note>
            För res. 11: 4 fp, 1 v, 15 mp
          </note>
          <note>
            Avstod: 1 m, 1 fp, 24 kd, 1 v
          </note>
          <note>
            Frånvarande: 16 s, 7 m, 10 fp, 5 kd, 7 v, 1 c, 2 mp
          </note>
          <note>
            Torkild Strandberg (fp) anmälde att han avsett att rösta ja men
            markerats ha avstått från att rösta.
          </note>
          <note>
            Punkt 22 (Utredning om influensavaccinering)
          </note>
          <note>
            1. utskottet
          </note>
          <note>
            2. res. 17 (v)
          </note>
          <note>
            Votering:
          </note>
          <note>
            251 för utskottet
          </note>
          <note>
            23 för res. 17
          </note>
          <note>
            27 avstod
          </note>
          <note>
            48 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 128 s, 48 m, 38 fp, 1 kd, 21 c, 15 mp
          </note>
          <note>
            För res. 17: 23 v
          </note>
          <note>
            Avstod: 27 kd
          </note>
          <note>
            Frånvarande: 16 s, 7 m, 10 fp, 5 kd, 7 v, 1 c, 2 mp
          </note>
          <note>
            Övriga punkter
          </note>
          <note>
            Kammaren biföll utskottets förslag.
          </note>
          <note>
            SoU4 Vissa tobaksfrågor
          </note>
          <note>
            Punkt 1 (Rökfria miljöer)
          </note>
          <note>
            1. utskottet
          </note>
          <note>
            2. res. 1 (c)
          </note>
          <note>
            Votering:
          </note>
          <note>
            277 för utskottet
          </note>
          <note>
            22 för res. 1
          </note>
          <note>
            2 avstod
          </note>
          <note>
            48 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 128 s, 48 m, 37 fp, 27 kd, 23 v,
          </note>
          <note>
            14 mp
          </note>
          <note>
            För res. 1: 1 fp, 1 kd, 20 c
          </note>
          <note>
            Avstod: 1 c, 1 mp
          </note>
          <note>
            Frånvarande: 16 s, 7 m, 10 fp, 5 kd, 7 v, 1 c, 2 mp
          </note>
          <note>
            Punkt 2 (Tillsyn över leverantörernas ansvar)
          </note>
          <note>
            1. utskottet
          </note>
          <note>
            2. res. 2 (v, mp)
          </note>
          <note>
            Votering:
          </note>
          <note>
            263 för utskottet
          </note>
          <note>
            38 för res. 2
          </note>
          <note>
            48 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 128 s, 48 m, 38 fp, 28 kd, 21 c
          </note>
          <note>
            För res. 2: 23 v, 15 mp
          </note>
          <note>
            Frånvarande: 16 s, 7 m, 10 fp, 5 kd, 7 v, 1 c, 2 mp
          </note>
          <note>
            Punkt 5 (Tobaksodling m.m.)
          </note>
          <note>
            1. utskottet
          </note>
          <note>
            2. res. 3 (kd, m, fp, c)
          </note>
          <note>
            Votering:
          </note>
          <note>
            164 för utskottet
          </note>
          <note>
            134 för res. 3
          </note>
          <note>
            2 avstod
          </note>
          <note>
            49 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 127 s, 23 v, 14 mp
          </note>
          <note>
            För res. 3: 47 m, 38 fp, 28 kd, 21 c
          </note>
          <note>
            Avstod: 1 s, 1 mp
          </note>
          <note>
            Frånvarande: 16 s, 8 m, 10 fp, 5 kd, 7 v, 1 c, 2 mp
          </note>
          <note>
            Inger Segelström (s) anmälde att hon avsett att rösta ja men
            markerats ha avstått från att rösta.
          </note>
          <note>
            Henrik S Järrel (m) anmälde att han avsett att rösta nej men
            markerats som frånvarande.
          </note>
          <note>
            Övriga punkter
          </note>
          <note>
            Kammaren biföll utskottets förslag.
          </note>
          <note>
            SoU6 Alkoholfrågor
          </note>
          <note>
            Punkt 1 (Alkoholpolitikens inriktning)
          </note>
          <note>
            1. utskottet
          </note>
          <note>
            2. res. 1 (fp)
          </note>
          <note>
            3. res. 2 (v, mp)
          </note>
          <note>
            Förberedande votering:
          </note>
          <note>
            40 för res. 1
          </note>
          <note>
            38 för res. 2
          </note>
          <note>
            223 avstod
          </note>
          <note>
            48 frånvarande
          </note>
          <note>
            Kammaren biträdde res. 1.
          </note>
          <note>
            Huvudvotering:
          </note>
          <note>
            132 för utskottet
          </note>
          <note>
            38 för res. 1
          </note>
          <note>
            130 avstod
          </note>
          <note>
            49 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 126 s, 5 m, 1 v
          </note>
          <note>
            För res. 1: 37 fp, 1 mp
          </note>
          <note>
            Avstod: 2 s, 42 m, 1 fp, 28 kd, 22 v, 21 c,
          </note>
          <note>
            14 mp
          </note>
          <note>
            Frånvarande: 16 s, 8 m, 10 fp, 5 kd, 7 v, 1 c, 2 mp
          </note>
          <note>
            Henrik S Järrel (m) anmälde att han avsett att avstå från att
            rösta men markerats ha röstat ja.
          </note>
          <note>
            Punkt 5 (Gårdsförsäljning m.m.)
          </note>
          <note>
            1. utskottet
          </note>
          <note>
            2. res. 6 (m)
          </note>
          <note>
            Votering:
          </note>
          <note>
            249 för utskottet
          </note>
          <note>
            50 för res. 6
          </note>
          <note>
            2 avstod
          </note>
          <note>
            48 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 127 s, 37 fp, 28 kd, 23 v, 19 c, 15 mp
          </note>
          <note>
            För res. 6: 48 m, 1 fp, 1 c
          </note>
          <note>
            Avstod: 1 s, 1 c
          </note>
          <note>
            Frånvarande: 16 s, 7 m, 10 fp, 5 kd, 7 v, 1 c, 2 mp
          </note>
          <note>
            Punkt 8 (Alkoholpolitiska olägenheter)
          </note>
          <note>
            1. utskottet
          </note>
          <note>
            2. res. 9 (v, mp)
          </note>
          <note>
            Votering:
          </note>
          <note>
            261 för utskottet
          </note>
          <note>
            39 för res. 9
          </note>
          <note>
            1 avstod
          </note>
          <note>
            48 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 126 s, 48 m, 38 fp, 28 kd, 21 c
          </note>
          <note>
            För res. 9: 1 s, 23 v, 15 mp
          </note>
          <note>
            Avstod: 1 s
          </note>
          <note>
            Frånvarande: 16 s, 7 m, 10 fp, 5 kd, 7 v, 1 c, 2 mp
          </note>
          <note>
            Punkt 13 (Tillsyn över folkölsförsäljningen)
          </note>
          <note>
            1. utskottet
          </note>
          <note>
            2. res. 11 (kd, fp)
          </note>
          <note>
            Votering:
          </note>
          <note>
            226 för utskottet
          </note>
          <note>
            69 för res. 11
          </note>
          <note>
            6 avstod
          </note>
          <note>
            48 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 126 s, 46 m, 1 fp, 22 v, 21 c, 10 mp
          </note>
          <note>
            För res. 11: 1 s, 2 m, 37 fp, 28 kd, 1 mp
          </note>
          <note>
            Avstod: 1 s, 1 v, 4 mp
          </note>
          <note>
            Frånvarande: 16 s, 7 m, 10 fp, 5 kd, 7 v, 1 c, 2 mp
          </note>
          <note>
            Bengt-Anders Johansson (m) anmälde att han avsett att rösta ja
            men markerats ha röstat nej.
          </note>
          <note>
            Punkt 16 (Definitioner av alkoholdrycker)
          </note>
          <note>
            1. utskottet
          </note>
          <note>
            2. res. 13 (v)
          </note>
          <note>
            Votering:
          </note>
          <note>
            276 för utskottet
          </note>
          <note>
            22 för res. 13
          </note>
          <note>
            3 avstod
          </note>
          <note>
            48 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 127 s, 48 m, 38 fp, 28 kd, 21 c,
          </note>
          <note>
            14 mp
          </note>
          <note>
            För res. 13: 22 v
          </note>
          <note>
            Avstod: 1 s, 1 v, 1 mp
          </note>
          <note>
            Frånvarande: 16 s, 7 m, 10 fp, 5 kd, 7 v, 1 c, 2 mp
          </note>
          <note>
            Övriga punkter
          </note>
          <note>
            Kammaren biföll utskottets förslag.
          </note>
          <note>
            SoU5 Vissa narkotikafrågor
          </note>
          <note>
            Punkt 2 (Den narkotikapolitiska inriktningen och förebyggande
            arbete m.m.)
          </note>
          <note>
            1. utskottet
          </note>
          <note>
            2. res. 1 (m)
          </note>
          <note>
            3. res. 2 (c, mp)
          </note>
          <note>
            Förberedande votering:
          </note>
          <note>
            57 för res. 1
          </note>
          <note>
            36 för res. 2
          </note>
          <note>
            208 avstod
          </note>
          <note>
            48 frånvarande
          </note>
          <note>
            Kammaren biträdde res. 1.
          </note>
          <note>
            Annelie Enochson och Jakob Forssmed (båda kd)
          </note>
          <note>
            anmälde att de avsett att avstå från att rösta men markerats
            ha röstat ja.
          </note>
          <note>
            Huvudvotering:
          </note>
          <note>
            215 för utskottet
          </note>
          <note>
            48 för res. 1
          </note>
          <note>
            38 avstod
          </note>
          <note>
            48 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 127 s, 38 fp, 28 kd, 22 v
          </note>
          <note>
            För res. 1: 48 m
          </note>
          <note>
            Avstod: 1 s, 1 v, 21 c, 15 mp
          </note>
          <note>
            Frånvarande: 16 s, 7 m, 10 fp, 5 kd, 7 v, 1 c, 2 mp
          </note>
          <note>
            Punkt 3 (Etappmål för narkotikaarbetet)
          </note>
          <note>
            1. utskottet
          </note>
          <note>
            2. res. 3 (fp)
          </note>
          <note>
            Votering:
          </note>
          <note>
            263 för utskottet
          </note>
          <note>
            38 för res. 3
          </note>
          <note>
            48 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 128 s, 48 m, 28 kd, 23 v, 21 c, 15 mp
          </note>
          <note>
            För res. 3: 38 fp
          </note>
          <note>
            Frånvarande: 16 s, 7 m, 10 fp, 5 kd, 7 v, 1 c, 2 mp
          </note>
          <note>
            Punkt 5 (Drogmissbruket i Öresundsregionen)
          </note>
          <note>
            1. utskottet
          </note>
          <note>
            2. res. 5 (m, fp, c)
          </note>
          <note>
            Votering:
          </note>
          <note>
            177 för utskottet
          </note>
          <note>
            122 för res. 5
          </note>
          <note>
            2 avstod
          </note>
          <note>
            48 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 127 s, 27 kd, 22 v, 1 mp
          </note>
          <note>
            För res. 5: 48 m, 38 fp, 1 kd, 21 c, 14 mp
          </note>
          <note>
            Avstod: 1 s, 1 v
          </note>
          <note>
            Frånvarande: 16 s, 7 m, 10 fp, 5 kd, 7 v, 1 c, 2 mp
          </note>
          <note>
            Övriga punkter
          </note>
          <note>
            Kammaren biföll utskottets förslag.
          </note>
          <note>
            JuU13 Resultatskrivelse om narkotika
          </note>
          <note>
            Kammaren biföll utskottets förslag.
          </note>
          <note>
            MJU13 Vatten- och luftvård
          </note>
          <note>
            Kammaren biföll utskottets förslag.
          </note>
          <note>
            7 § Straffansvaret för terroristbrott
          </note>
          <note>
            Föredrogs justitieutskottets betänkande 2002/03:JuU12
          </note>
          <note>
            Straffansvaret för terroristbrott (prop. 2002/03:38).
          </note>
          <note type="speaker">
            Anf. 1 BEATRICE ASK (m):
          </note>
          <note>
            Herr talman! För tids vinnande yrkar jag bifall enbart till reservation
            2 men givetvis står vi moderater även bakom vårt andra reservationsyrkande.
          </note>
          <note>
            Egentligen hade jag tänkt inleda denna morgon med att önska alla
            en riktigt god morgon denna underbara dag i stilla veckan. Sällan
            har väl Riddarfjärden varit så glittrande och så många morgonjäktade
            människor varit så glada och pigga som just i dag.
          </note>
          <note>
            Våren är här, och alla längtar efter påskledighet. Det är så
            perfekt som det bara kan vara en dag i Stockholm i mitten av april.
          </note>
          <note>
            Kontrasten till det vi nu ska debattera blir därför mycket skarp.
            Frågan om hur vi legalt ska utforma verktyg för att bekämpa terrorismen
            är vad vi ska tala om. Det upplyser oss om den organiserade ondska
            och det våld som finns och som dyker upp när vi minst av allt
            anar det och när vi behöver ha kraft och verktyg för att hantera
            det hela.
          </note>
          <note>
            Föreliggande ärende gäller följdlagstiftning av ett rambeslut.
            Riksdagen fattade ju beslut om det för knappt ett år sedan. Vi
            moderater tyckte då att riksdagen borde skjuta upp behandlingen
            av godkännandet tills regeringens förslag till följdlagstiftning
            förelåg.
          </note>
          <note>
            När detta inte vann gehör valde vi att avstå från att delta i
            beslutet. Vi fick mycket kritik för det i debatterna. Det var
            som vore vi inte intresserade av att hantera terrorismproblemet.
            Men jag menar att det fortfarande var ett klokt ställningstagande.
          </note>
          <note>
            Det handlar inte om huruvida man ska agera och ha verktyg utan
            om hur vi ska fatta beslut i Sveriges riksdag. Det är ju först
            genom följdlagstiftningen som det står klart vilka de närmare
            konsekvenserna av ett godkännande faktiskt blir. Vi moderater
            anser att riksdagen ska kunna ta det fulla ansvaret för de lagar
            som vi stiftar, och jag tror att medborgarna också väntar sig
            det. Men visst kan det ibland finnas anledning till undantag.
          </note>
          <note>
            Tyvärr har jag den känslan att regeringen ofta inte ens anstränger
            sig för att hävda riksdagens och därmed svenska folkets suveränitet
            i det här avseendet.
          </note>
          <note>
            Det är olyckligt, och det undergräver allmänhetens förtroende
            för parlamentet och det demokratiska underlaget för Europasamarbetet.
            Det är också allvarligt att regeringen medverkar till en ordning
            där bindande beslut för nationen godkänns fast vi vet att det
            sannolikt inte kommer att vara möjligt att uppfylla alla förpliktelser
            i beslutet. Därmed urholkar vi anseendet för Sverige utomlands,
            och det är inte bra.
          </note>
          <note>
            Frågan om terrorism och dess straffrättsliga behandling är av
            stor principiell betydelse. Hur medlemsstaternas lagar som rambeslutet
            syftar till utformas är av högsta vikt. EU:s rambeslut lämnar
            ett ganska stort utrymme för olika lagtekniska lösningar.
          </note>
          <note>
            Om andra lösningar än de nu föreslagna hade varit möjliga hade
            det varit av värde om det hade redovisats och om det hade gjorts
            en avvägning mellan föroch nackdelar med de olika lösningarna.
            Men så är det inte när vi står här i dag. Det kan, som Lagrådet
            har anfört, tänkas att det hade varit möjligt att åstadkomma en
            smidigare och tekniskt enklare lösning än den som nu föreslås
            och också en lösning som hade varit ett mindre ingrepp i den svenska
            strafflagens systematik. Men med det underlag som föreligger ansåg
            Lagrådet att man inte kunde förorda någon annan lösning än den
            som regeringen har valt, och det gäller också oss moderater. Vi
            har inte möjlighet, vi har inte tid att nu hitta en annan lösning.
            Vi tillstyrker därför i princip förslaget till lag om straff för
            terroristbrott.
          </note>
          <note>
            Däremot säger vi nej till att alldeles särskilt införa ett mindre
            grovt terroristbrott, terrorism light. Vi har funderat mycket
            över det, och jag undrar fortfarande hur ni socialdemokrater har
            tänkt att de lite enklare terroristerna ser ut. Det leder tanken
            helt fel att tala om mindre grova terroristbrott. Risken är att
            införande av ett mindre grovt terroristbrott får effekten att
            fler gärningar kommer att bedömas som terroristbrott än vad man
            avsett. Det i sig är en olycka. Om domstolarna dessutom i en större
            omfattning kommer att döma terroristgärningar som mindre grova
            terroristbrott och därmed korta ned fängelsestraffen är risken
            stor att hela poängen med den nya lagstiftningen undergrävs. Allvaret
            i de här synnerligen grova brotten suddas ut. Vi moderater menar
            att risken är skäl nog för att avslå förslaget att införa det
            här speciella mindre grova terroristbrottet.
          </note>
          <note>
            Rambeslutet ställer vidare krav på att medlemsländerna kriminaliserar
            bland annat ledande av och deltagande i en terroristorganisation
            samt inför regler för ansvar för juridiska personer. Lagrådet
            har ställt sig tveksamt till regeringens förslag i de delarna,
            och vi moderater delar Lagrådets tveksamhet. Det är också en brist
            att regeringen inte analyserat hur institutet företagsbot förhåller
            sig till standardartiklarna i rambeslutet om straffansvar för
            juridiska personer, som också finns i det här ärendet, och därmed
            om det svenska genomförandet uppfyller de krav som ställs i det
            aktuella rambeslutet.
          </note>
          <note>
            Detta gör att det sammantaget finns skäl för regeringen att snabbt
            följa upp den nya lagstiftningen och göra en analys av hur det
            står till med de här frågetecknen. Svensk lag, det tror jag vi
            är överens om, ska aldrig tillkomma som ett hastverk, i vart fall
            är det så att när tiden har varit knapp eller när frågorna är
            ytterst komplicerade är det viktigt att direkt bestämma sig för
            en ordning så att man snabbt kan rätta till eventuella bekymmer.
            Jag har förstått av arbetet i utskottet att majoriteten anser
            att så här gör vi alltid, vi följer upp ny lagstiftning. Det låter
            väldigt bra, men jag tror att det är klokt att faktiskt bestämma
            sig för att man ska göra en utvärdering och sätta tid för det
            så att man är säker på att det blir gjort. Det är viktigt att
            de här reglerna uppfyller alla de krav på kvalitet som man kan
            ställa när vi ska bearbeta och agera mot det som är den grova
            ondska som ändå förekommer i världen och som faktiskt ständigt
            hotar vårt samhälle och innebär stora risker för frihet och demokrati.
          </note>
          <note type="speaker">
            Anf. 2 ALICE ÅSTRÖM (v):
          </note>
          <note>
            Herr talman! När vi i dag debatterar den svenska följdlagstiftningen
            när det gäller terroristbrott, det rambeslut som togs för ett
            år sedan och som Vänsterpartiet då var oerhört kritiskt till,
            finns det fortfarande anledning att vara lika kritisk. Även om
            regeringen har gjort försök att stärka rättssäkerheten i den svenska
            följdlagstiftningen och ta hänsyn till mänskliga rättigheter är
            rambeslutet i sin grund så bristfälligt att det inte har varit
            möjligt att uppnå rättssäkerhetsgarantierna och garantierna för
            mänskliga rättigheter.
          </note>
          <note>
            Den 11 september var en skräckfylld dag för oss alla. De skräckbilder
            som kablades ut satte skräck i en hel värld. Att inte kunna känna
            sig trygg, att veta att ondskan och fasan kan finnas runt hörnet
            gjorde att världen också greps av panik. Följden av den 11 september
            är tyvärr inte bara tragedin och det dödande och lidande som skedde
            den dagen. Effekten har också blivit en värld där mänskliga rättigheter
            och rättssäkerhet inte längre är garantier och mål som man vill
            uppnå. Med anledning av den ondska som visades då har det på flera
            håll stiftats lagar där man säger att ondskan är så ond att vi
            inte behöver garantera fullständiga mänskliga rättigheter, inte
            behöver garantera full rättssäkerhet. När Storbritannien införde
            lagar som innebär att man kan hålla människor häktade för terroristbrott
            i en obegränsad tid då begärde man också undantag från Europakonventionen
            om mänskliga rättigheter.
          </note>
          <note>
            För Vänsterpartiet är kampen för mänskliga rättigheter och för
            rättssäkerhet en av grundbultarna i kampen mot terrorism. Kampen
            för demokrati och mänskliga rättigheter är något av de bärande
            komponenterna i kampen mot terrorismen och grogrunden för terrorism.
            Då måste man snarare förstärka mänskliga rättigheter, man måste
            förstärka demokratin, man måste förstärka rättssäkerheten. Det
            är det enda sättet att få en terroristbekämpning som gör att man
            faktiskt kan nå de mål man vill uppnå.
          </note>
          <note>
            I den svenska följdlagstiftningen har, som jag tidigare sagt,
            regeringen verkligen gjort försök att skydda de mänskliga rättigheterna.
            Men vi delar också den oro som Moderaterna har framfört i sina
            reservationer, att det här förslaget kanske inte alls kommer att
            godkännas när vi blir granskade från EU. Det är risk att det inte
            ens kommer att uppfylla rambeslutet, och det bara för att man
            faktiskt har försökt att skydda mänskliga rättigheter och rättssäkerhet.
          </note>
          <note>
            Det som också visar på problemet är att man så snabbt efter den
            11 september inom EU fastställde ett terroristbrott, ett brott
            som man i FN under 20 år hade försökt enas om en definition av
            och inte lyckats.
          </note>
          <note>
            Men man lyckades på några få veckor efter den 11
          </note>
          <note>
            september att enas. Det var förståeligt i den tiden, men det
            är inte lika förståeligt i dag. I dag borde eftertanken ha slagit
            till; i dag borde vi faktiskt säga nej.
          </note>
          <note>
            Den svenska följdlagstiftningen visar att mänskliga rättigheter
            inte fullt ut har beaktats. Jag ska ge ett exempel. Det gäller
            ändringen i lagen om särskild utlänningskontroll. Med avskaffandet
            av undantaget för politiska brott riskerar vi att inskränka rätten
            till asyl. De uteslutningsregler gällande rätten till asyl som
            bör finnas regleras i Genèvekonventionen, och de ska inte inskränkas
            därutöver. Flera remissinstanser har avstyrkt förslaget vad gäller
            följdlagstiftningen, bland annat Migrationsverket. En annan tveksamhet
            när det gäller rättssäkerhet är de ändringar som görs i sekretesslagen.
            Den kritik som har framförts av flera remissinstanser när det
            gäller risken att den misstänkte får tillgång till all information
            vid en eventuell rättegång bemöter regeringen inte ens i propositionen.
          </note>
          <note>
            Herr talman! Med det här tycker vi att det ganska tydligt visas
            att rambeslutet som togs fram i en hast inte tog hänsyn till grundläggande
            rättssäkerhetsgarantier och att de mänskliga rättigheterna inte
            tillgodosågs fullt ut. Men det är ingenting som vi här i
          </note>
          <note>
            Sveriges riksdag kan ändra genom en följdlagstiftning.
          </note>
          <note>
            Med tanke på dagens långa talarlista och de många ärenden som
            ska avgöras vill jag med detta yrka bifall till reservation nr
            1 och avslag på förslagen i betänkandet.
          </note>
          <note type="speaker">
            Anf. 3 LEIF BJÖRNLOD (mp):
          </note>
          <note>
            Herr talman! När vi efter den 11 september vaknade upp till en
            tillvaro som vi inte hade kunnat föreställa oss skakade det om
            hela västvärlden. Vi drabbades av panik.
          </note>
          <note>
            Tyvärr fortsatte denna panik genom att man satte i gång med en
            paniklagstiftning. Tidigare i FN hade man haft svårigheter att
            enas om en terroristlagstiftning, men nu lyckades man att mycket
            hastigt få ihop ett förslag till en ramlag.
          </note>
          <note>
            Vi har följt med i den utvecklingen. De argument som de tidigare
            talarna har använt sig av kommer jag
          </note>
          <note>
            - efter kamratliga överläggningar - att instämma i fullt ut.
            För tids vinnande yrkar jag bara bifall till reservation nr 1,
            och tycker att jag då är värd en eloge för föredömligt kort talartid.
          </note>
          <note type="speaker">
            Anf. 4 SUSANNE EBERSTEIN (s):
          </note>
          <note>
            Herr talman! Straffansvar för terroristbrott, vad handlar det
            om? Jo, det handlar om att mycket grova brott som begås i terrorsyfte
            ska bestraffas hårdare. I
          </note>
          <note>
            rambeslutet som fattades för ett år sedan räknades ett antal
            grova brott upp såsom exempelvis mord, grovt våld, grov misshandel,
            människorov, sabotage, kapning, spridande av gift eller smitta
            och grovt vapenbrott.
          </note>
          <note>
            Avsikten är att den som begår ett sådant allvarligt brott ska
            dömas för terroristbrott om domstolen finner det styrkt att
          </note>
          <note>
            1. gärningen allvarligt kan skada en stat eller mellanstatlig
            organisation
          </note>
          <note>
            2. avsikten med gärningen är att injaga allvarlig fruktan hos
            en befolkning eller befolkningsgrupp, eller otillbörligen tvinga
            offentliga organ eller en mellanstatlig organisation att vidta
            eller avstå från att vidta en åtgärd, eller allvarligt destabilisera
            eller förstöra grundläggande politiska, konstitutionella, ekonomiska
            eller sociala strukturer i en stat eller en mellanstatlig organisation.
          </note>
          <note>
            Svårare än så är inte detta. Ett antal mycket grova brott - mord,
            grov misshandel, flygplanskapningar och fartygskapningar, tillverkning
            av sprängämnen, smuggling av kärnvapen och så vidare - kommer
            att betraktas som terroristhandlingar om de begås med uppsåt och
            med vissa syften. Då ska man straffa gärningsmännen ännu hårdare
            vad man tidigare gjort.
          </note>
          <note>
            Herr talman! Detta borde alla ställa sig bakom.
          </note>
          <note>
            Men så är tyvärr inte fallet. Och jag måste säga att jag har
            svårt att förstå varför man väljer att gå emot det här.
          </note>
          <note>
            Vi socialdemokrater röstar för detta av samma skäl som gjorde
            att vi för ett år sedan röstade för rambeslutet, dels för att
            vi anser att det handlar om avskyvärda brott som ska bekämpas
            på mest effektiva sätt, dels för att vi vill vara med i den internationella
            kampen mot terrorism och brottslighet, men även för att vi vill
            öka rättssäkerheten. Om inte det demokratiska samhället försvarar
            sig med demokratiska medel äts det upp inifrån. Även om vissa
            inte tycks tro det så går det att förena internationell kamp mot
            brottslighet med ökad rättssäkerhet.
          </note>
          <note>
            Alla säger sig vilja bekämpa terrorism. Alla anser också att
            det bara är de som begår terroristbrotten som ska betraktas som
            terrorister och bestraffas som terrorister. Och ett bra sätt att
            åstadkomma detta är naturligtvis att man har en gemensam definition
            av vad terroristbrott är. Om vi inte har det kan vem som helst
            kallas för terrorist. Därför är det viktigt med en gemensam definition
            i EU.
          </note>
          <note>
            Som alla annan brottslighet måste terrorism både förebyggas och
            bekämpas. Den måste förebyggas med en politik som syftar till
            minskade klyftor i världen, mellan rika och fattiga, mellan etniska
            grupper och mellan religioner. Vi måste göra allt vi förmår för
            att bekämpa fattigdom och exploatering, för att upprätta internationell
            rätt. Vi måste arbeta för alla folks frihet och hela världens
            fred.
          </note>
          <note>
            Men vi behöver också skärpt lagstiftning mot grova terroristbrott.
            Och det är just det vi arbetar med nu.
          </note>
          <note>
            Vi måste bli bättre på att ta fast de människor som begår, organiserar
            och finansierar terrorattentat.
          </note>
          <note>
            Herr talman! Som jag tidigare sade borde alla ställa sig bakom
            detta. Men så är inte fallet. Till det här betänkandet har fyra
            reservationer fogats.
          </note>
          <note>
            Vänsterpartiets och Miljöpartiets reservation handlar om att
            detta inte är rättssäkert. Man skriver:
          </note>
          <note>
            "Den föreslagna definitionen av terroristbrott är otydlig. Rekvisiten
            är för svaga och därmed svårtilllämpade." Jag kan förstå - fast
            jag håller inte med -
          </note>
          <note>
            att ni anförde detta för ett år sedan när ramlagen beslutades,
            men inte nu. Rambeslutet som antogs för ett år sedan är bindande
            för Sverige, och därmed föreligger en skyldighet att uppfylla
            rambeslutets minimikrav. Jag utgår ifrån att både Vänsterpartiet
            och Miljöpartiet inte på allvar kan mena att vi i nuläget ska
            obstruera.
          </note>
          <note>
            Moderaterna har två reservationer. Den första går emot förslaget
            om att införa ett mindre grovt terroristbrott. Moderaterna menar
            att det leder tanken fel eftersom terroristbrott per definition
            alltid är ett grovt brott.
          </note>
          <note>
            Jag håller med om att terroristbrott är grova brott.
          </note>
          <note>
            Men jag skulle vilja jämföra med brottet mord med sin mindre
            grova variant dråp. Fortfarande är båda brotten mycket grova rent
            generellt, men det kan finnas en gradskillnad. Det finns ibland
            anledning att skilja mellan mycket grova och mindre grova terroristbrott.
            Det gäller exempelvis situationer som inte inneburit någon konkret
            fara för människors liv eller hälsa såsom hot om terroristbrott.
          </note>
          <note>
            Det finns ytterligare två reservationer till det här betänkandet,
            en från Moderaterna och en från Folkpartiet som var för sig kräver
            utredningar. Självklart finns det alltid skäl att följa upp och
            utvärdera nya lagstiftningar, och så ska naturligtvis ske också
            med den här lagstiftningen. Men att i nuläget kräva utredningar
            är väl ändå att gå händelserna i förväg. Vår förhoppning är ju
            dessutom att vi inte ska behöva tillämpa den här lagstiftningen
            - att vi helt enkelt inte ska behöva drabbas av terroristbrott.
          </note>
          <note>
            Herr talman! Jag yrkar bifall till förslagen i betänkandet och
            avslag på reservationerna.
          </note>
          <note type="speaker">
            Anf. 5 ALICE ÅSTRÖM (v) replik:
          </note>
          <note>
            Herr talman! Jag hade inte tänkt att begära replik, men jag kunde
            inte låta bli.
          </note>
          <note>
            Vänsterpartiet var motståndare till det rambeslut som förelåg
            för ett år sedan med hänvisning till bristerna när det gäller
            rättssäkerhet och skyddet för mänskliga rättigheter.
          </note>
          <note>
            Som jag sade i mitt anförande anser jag att följdlagstiftningen
            har blivit bättre. Regeringen har försökt att möta både rättssäkerhetsfrågan
            och frågan om mänskliga rättigheter på ett ganska bra sätt. Men
            jag pekade också på ställen i den svenska följdlagstiftningen
            där vi inte anser att rättssäkerhet och mänskliga rättigheter
            tillräckligt har tillgodosetts. Av den anledningen är det självklart
            för Vänsterpartiet att i det här läget även rösta nej till följdlagstiftningen.
          </note>
          <note>
            Om detta skulle vara att obstruera mot EU-beslut är det nog snart
            dags att lägga ned den svenska riksdagen om det innebär att vi
            måste följa alla beslut som fattas i EU, om vi inte kan säga ja
            eller nej eller fortsätta att inta en ståndpunkt. Det vore väl
            ändå ganska olyckligt
          </note>
          <note type="speaker">
            Anf. 6 SUSANNE EBERSTEIN (s) replik:
          </note>
          <note>
            Herr talman! Jag tycker att man ska ta rättssäkerhet och mänskliga
            rättigheter på allra största allvar.
          </note>
          <note>
            Men just när det gäller terroristbrott måste man också tänka
            på de mänskliga rättigheter och den rättssäkerhet som också måste
            gälla för de människor som blir utsatta för dessa brott. Vi glömmer
            lätt det.
          </note>
          <note>
            Jag tycker att man på ett noggrant sätt har gått igenom detta.
            Man har verkligen ansträngt sig för att bevaka rättssäkerheten
            och även de mänskliga rättigheterna eftersom det är någonting
            som vi alltid är skyldiga att göra. Jag kan inte se att vi har
            svikit på den punkten i den här lagstiftningen.
          </note>
          <note type="speaker">
            Anf. 7 ALICE ÅSTRÖM (v) replik:
          </note>
          <note>
            Herr talman! Det är just när det gäller den här grova brottsligheten
            och när ondskan är som värst som frågor om mänskliga rättigheter
            och rättssäkerhetsgarantier ställs på sin spets.
          </note>
          <note>
            Det är då det är som allra viktigast att faktiskt inte vika undan.
            I så fall är det ondskan som vinner, om de demokratiska lagstiftarna
            och de demokratiska rörelserna börjar tumma på rättssäkerheten.
            Det är då man har givit ondskan framsteg.
          </note>
          <note type="speaker">
            Anf. 8 SUSANNE EBERSTEIN (s) replik:
          </note>
          <note>
            Herr talman! Jag ser det inte på det sättet i fråga om den här
            lagstiftningen. Jag kan hålla med Alice
          </note>
          <note>
            Åström i princip, och i teorin, om att vi måste vara väldigt
            noggranna med det här. Men rent praktiskt tycker jag att det har
            fått en sådan utformning att vi kan anse att vi har tillgodosett
            de skyldigheter vi har när det gäller att bevaka mänskliga rättigheter
            och rättssäkerhet.
          </note>
          <note type="speaker">
            Anf. 9 RAGNWI MARCELIND (kd):
          </note>
          <note>
            Herr talman! Terrorismen hotar och kränker det öppna samhället
            och dess värderingar. Kampen mot terrorism står mellan fredsförespråkare
            och våldsverkare. Kampen mot terrorism står mellan demokratier
            och antidemokratier. Därför vore det konstigt om demokratin skulle
            tillåta demokratins fiender att med demokratin som skydd störta
            denna styrelseform. Vi kristdemokrater anser att det är bra att
            Sverige och
          </note>
          <note>
            EU vidtar åtgärder för att bekämpa internationell terrorism.
            Vi vet att brottsligheten är gränsöverskridande även inom Europeiska
            unionen. Därför är det rimligt att det finns ett samarbete mellan
            medlemsstaterna, och vi tycker att det är angeläget att Sverige
            har bra redskap för att bekämpa dem som med våld hotar och kränker
            mänskliga rättigheter.
          </note>
          <note>
            Blev då den 11 september en vändpunkt i terrorismens långa historia?
            Tyvärr har den senaste tidens händelser pekat på att det inte
            blev några större förändringar. Fortfarande finns det grupperingar
            ute i världen som drivs av övertygelsen om att de mål som man
            har endast kan uppnås genom våld. Denna form av terrorism måste
            bekämpas, men det måste göras på rättsstatens grund.
          </note>
          <note>
            Behöver vi i Sverige vara rädda för angrepp?
          </note>
          <note>
            Måste vi ha en lagstiftning som harmoniseras med
          </note>
          <note>
            EU:s antagna rambeslut? Ja, det anser Kristdemokraterna, inte
            minst därför att vi lever i en ny tid med en helt ny teknik som
            skapar andra möjligheter och samtidigt också visar hur sårbart
            vårt samhälle är.
          </note>
          <note>
            Därför ställde vi oss bakom antagandet av rambeslutet om bekämpande
            av terrorism, och vi ställer oss också bakom regeringens förslag
            till ny lag om straffansvar för terroristbrott.
          </note>
          <note>
            Förslaget till lag om straff för terroristbrott innebär nödvändiga
            lagändringar för att svensk lagstiftning ska anpassas till rambeslutet.
            Syftet är att skärpa kampen mot terrorismen. Ett antal mycket
            grova brott, som flygplanskapningar, smuggling av kärnvapen, tillverkning
            av sprängämnen, mord och grov misshandel, kommer, om de begås
            med uppsåt och med vissa syften, att straffas hårdare. Och det
            tycker vi är bra.
          </note>
          <note>
            Herr talman! Vi står alltså bakom vårt särskilda yttrande, och
            för övrigt yrkar vi bifall till förslaget i betänkandet.
          </note>
          <note>
            I samband med organisationsbrott har Kristdemokraterna gång på
            gång i motioner och debatter påpekat de problem som uppstår då
            Sverige saknar en generell organisationslagstiftning. På grund
            av detta är det svårt, ja näst intill meningslöst, att direkt
            förbjuda rasistiska eller andra kriminella organisationer.
          </note>
          <note>
            Eftersom det inte finns specificerade bestämmelser om ideella
            föreningar kan till exempel en förening som förbjuds i dag återuppstå
            i morgon i en annan form. Därför är det mycket effektivare att
            kriminalisera den enskildes stöd för eller deltagande i den typen
            av organiserad brottslighet.
          </note>
          <note>
            I propositionen Straffansvar för terroristbrott påpekar även
            Lagrådet att det inte är säkert att förslaget om svenska bestämmelser
            om medverkan, försök, förberedelse och stämpling är tillräckligt
            för att tillgodose de i artikel 2.2 upptagna kraven på kriminalisering.
            Lagrådet menar att det inte är övertygat om att denna bedömning
            på sikt kommer att visa sig hållbar men anser sig inte ha underlag
            för att motsätta sig att den nu läggs till grund för bedömningen
            av lagstiftningsbehovet. Regeringen hävdar emellertid att det
            inom ramen för detta lagstiftningsarbete inte finns underlag att
            ta ställning till den frågan utan att den får övervägas i annat
            sammanhang.
          </note>
          <note>
            Även i majoritetstexten framhålls att frågan om ytterligare kriminalisering
            av ledande av och deltagande i kriminella organisationer kan diskuteras
            på ett mer generellt plan utifrån andra förutsättningar. Vi kristdemokrater
            har valt att nöja oss med den här slutsatsen. Vi godtar den tills
            vidare och förutsätter att regeringen kommer att vidta de nödvändiga
            åtgärder som krävs i detta sammanhang. Jag yrkar alltså bifall
            till förslaget i betänkandet.
          </note>
          <note type="speaker">
            Anf. 10 JOHAN LINANDER (c):
          </note>
          <note>
            Herr talman! Det känns lite ovanligt, men för en gångs skull
            vill jag börja med att yrka bifall till betänkandets förslag angående
            propositionen och avslag på samtliga fyra reservationer.
          </note>
          <note>
            Bakgrunden till denna proposition är, som vi tidigare har hört,
            det EU-rambeslut som riksdagen godkände redan under den förra
            mandatperioden. Med dagens beslut fastställer vi en ny viktig
            lag, lagen om straff för terroristbrott. Det är Centerpartiet
            som tillsammans med Kristdemokraterna förhandlat fram denna proposition
            med regeringen, ett samarbete som jag tycker har fungerat bra.
          </note>
          <note>
            Det hör ju inte till vanligheterna att våra tre partier gör upp
            om politiska spörsmål i Sveriges riksdag. Det brukar vara tre
            andra partier som gör det. Men när
          </note>
          <note>
            Vänsterpartiet och Miljöpartiet svek i den här frågan kände vi
            i Centerpartiet att frågan om terroristbrotten är för viktig för
            att käbblas bort med partipolitisk taktik. Terroristbekämpningen
            i Europa får inte bli lidande av att vi inte kan komma överens
            här i Sverige, eller rättare sagt av att de befintliga stödpartierna
          </note>
          <note>
            Vänsterpartiet och Miljöpartiet inte vill ställa upp på att ta
            avstånd från allt slags terrorism, som det känns.
          </note>
          <note>
            För tydlighetens skull ska man säga att det inte är några nya
            brott som blir straffbelagda med den lagstiftning som vi ska anta.
            Det är befintliga, mycket grova brott som kan bli terroristbrott
            om man har ett terroruppsåt enligt den definition som Susanne
            Eberstein tidigare läste upp. Dessa brott kan bestraffas hårdare
            om det har förelegat ett terrorsyfte.
          </note>
          <note>
            Det är klart att man blir något förvånad över att inte alla partier
            kan ställa upp på detta. Det vore bra att få ett förtydligande
            av vilka terroristbrott som faller in under den lagstiftning vi
            i dag ska anta som enligt Vänsterpartiet och Miljöpartiet inte
            borde göra det. Och finns det terroristbrott, enligt den definition
            vi har i dag, som sker i ett sådant syfte att de inte borde klassificeras
            som terroristbrott? Och om de sker i ett gott syfte - borde de
            inte vara helt straffria i så fall?
          </note>
          <note>
            Jag tycker att förslaget i propositionen är bra och väl genomtänkt.
            Till slut vill jag säga att jag hoppas att vi aldrig någonsin
            behöver använda denna lag.
          </note>
          <note type="speaker">
            Anf. 11 LEIF BJÖRNLOD (mp) replik:
          </note>
          <note>
            Herr talman! Det är ju riktigt som Johan säger, att de handlingar
            som här tas upp som brott redan är straffbelagda. I det här fallet
            ska man straffbelägga själva avsikten med brottet. Det finns en
            svårbestämbarhet när det gäller att se vad som har skett i avsikt
            att vara just terrorism. Där finns det stora oklarheter, och de
            är inte klart definierade.
          </note>
          <note>
            Det finns människor som kan begå handlingar gentemot diktaturer
            och andra regimer som vi betraktar som helt legala trots att det
            är samma handlingar. Därför nämner EU speciellt just motståndsrörelsen
            under andra världskriget och liknande.
          </note>
          <note>
            Min fråga till Johan Linander är: Tycker du att terroristbegreppet
            är tillräckligt väl definierat i propositionen?
          </note>
          <note type="speaker">
            Anf. 12 JOHAN LINANDER (c) replik:
          </note>
          <note>
            Herr talman! Det stämmer att vi med denna lagstiftning - som
            är en ny lagstiftning som vi inte riktigt känner till sedan tidigare
            i Sverige - straffbelägger avsikten med vissa brott.
          </note>
          <note>
            Men samtidigt säger man att handlingar mot vissa regimer kan
            vara okej. Vi ska då komma ihåg att det inte är vilka handlingar
            som helst. Det handlar om mord, dråp, flygplanskapningar, olovlig
            befattning med kemiska vapen och annat. Jag kan aldrig försvara
            de brotten oavsett i vilket syfte de begås. Det är oerhört grova
            brott, och de ska givetvis bestraffas hårt. Om brotten begås i
            terrorsyfte - om man gör dem med avsikt att skada en stat eller
            en mellanstatlig organisation - så ska de också bestraffas hårdare.
            De ska bestraffas som terroristbrott.
          </note>
          <note type="speaker">
            Anf. 13 LEIF BJÖRNLOD (mp) replik:
          </note>
          <note>
            Herr talman! Om jag tar lite vidare ramar så skulle man kunna
            betrakta en stats angrepp på en annan stat i avsikt att förändra
            staten som ett slags institutionaliserat terroristbrott om man
            har en annan uppfattning.
          </note>
          <note>
            Jag tycker fortfarande att ditt svar, Johan, inte är uttömmande
            nog när det gäller huruvida terroristbegreppet är tillräckligt
            väl definierat.
          </note>
          <note type="speaker">
            Anf. 14 JOHAN LINANDER (c) replik:
          </note>
          <note>
            Herr talman! Jag tycker att terroristbegreppet är tillräckligt
            bra definierat för att vi ska anta denna lag i dag. Genom att
            avvakta har man inte insett i vilket läge vi befinner oss i världen.
          </note>
          <note>
            För drygt ett och ett halvt år sedan hade vi oerhört grova terrorbrott
            i världen. Jag skulle vara förvånad om vi inte får fler. Tyvärr
            är det nog så. Om vi vill ha en gemensam bekämpning av terrorismen
            i Europa så är det klart att vi också får ställa upp. Vi har ett
            gemensamt ansvar. Bara för att det kommer från EU
          </note>
          <note>
            och för att det kommer snabbt så kan man inte säga att vi inte
            kan gå med på det här i Sverige. Terroristbekämpningen är viktigare
            än så.
          </note>
          <note type="speaker">
            Anf. 15 ALICE ÅSTRÖM (v) replik:
          </note>
          <note>
            Herr talman! I debatten låter det som att Vänsterpartiet inte
            skulle anse att det här skulle vara straffbart och att det är
            okej med terroristbrott och så vidare. Så är det inte! I så fall
            skulle vi nog motionera om att avskaffa en stor del av Sveriges
            brottsbalk. De här brotten är ju belagda med straff redan i den
            svenska befintliga lagstiftningen. Det argumentet - att vi inte
            skulle vilja bekämpa den här typen av brott - är inte speciellt
            hållbart.
          </note>
          <note>
            Precis som Leif Björnlod sade här så är det ju själva avsikten
            med brottet som man ska definiera.
          </note>
          <note>
            Där kan det bli ett väldigt vitt begrepp. I Sverige är jag inte
            speciellt oroad för att en massa grupper skulle kunna dras in
            under definitionen, men världen är ju inte enbart svart eller
            vit. Det här är någonting som sprider sig. Detta är en lagstiftning
            där man ger en legitimitet att lagstifta även i andra delar av
            världen, där detta kan användas som ett mycket skarpt instrument
            för att kränka mänskliga rättigheter, för att kränka en opposition
            och för att stämpla organisationer på ett sätt som vi aldrig skulle
            kunna göra i Sverige. Det är därför FN under alla år har haft
            problem med att över huvud taget komma fram till en gemensam definition
            - den kan användas på det här sättet.
          </note>
          <note>
            Men nu ska vi hålla oss till den svenska lagstiftningen. Tycker
            Centerpartiet att det är okej att man inskränker asylrätten och
            att man tar bort politiska brott, som Migrationsverket i sitt
            remissyttrande säger nej till? Tycker Centerpartiet att det är
            okej att den misstänkta inte får tillgång till information vid
            en eventuell rättegång? Det är rena konkreta brister när det gäller
            rättssäkerheten i den svenska följdlagstiftningen, och det kanske
            är bättre om vi diskuterar den än huruvida Vänsterpartiet skulle
            tycka att terrorism är bra. Det är ett dåligt argument i en viktig
            debatt.
          </note>
          <note type="speaker">
            Anf. 16 JOHAN LINANDER (c) replik:
          </note>
          <note>
            Herr talman! Nej, inte ens jag påstår att Alice
          </note>
          <note>
            Åström och Vänsterpartiet tycker att terrorism är bra.
          </note>
          <note>
            Men det intressanta i denna fråga är något annat. Era argument
            gäller hela tiden mänskliga rättigheter. Men vari ligger de mänskliga
            rättigheterna i de här mycket grova brotten? Vilka av brotten
            kan vara acceptabla i vissa bestämda situationer?
          </note>
          <note>
            Jag gör inte samma tolkning som Alice Åström angående till exempel
            asylrätten. Jag tror att ni på något sätt övertolkar detta. Visst,
            ni har Migrationsverkets remissvar på er sida - det stämmer -
            men det viktiga är att antingen så står vi i Sverige utanför det
            gemensamma ansvaret för terrorismbekämpning eller så är vi med.
            Nu väljer linjen att Sverige ska stå utanför, och det tycker jag
            är en olycklig linje.
          </note>
          <note type="speaker">
            Anf. 17 ALICE ÅSTRÖM (v) replik:
          </note>
          <note>
            Herr talman! Nej, Vänsterpartiet anser att Sverige ska vara med
            i kampen både mot terrorism och mot organiserad brottslighet.
            Men framför allt står Vänsterpartiet för att det måste göras med
            skydd för mänskliga rättigheter och med en god rättssäkerhet.
          </note>
          <note>
            Det är krav som vi tycker att man inte kan tumma på ens i svåra
            lägen. Men självfallet är det en gemensam kamp, och vi ställer
            oss inte utanför kampen för mänskliga rättigheter och för rättssäkerhet.
            Det är den vägen vi väljer.
          </note>
          <note type="speaker">
            Anf. 18 JOHAN LINANDER (c) replik:
          </note>
          <note>
            Herr talman! Ni måste ju vara medvetna ändå,
          </note>
          <note>
            Alice Åström, om vad ert yrkande på avslag av propositionen i
            voteringen senare i kväll - förhoppningsvis inte alltför sent
            - skulle innebära? Nog skulle det stjälpa eller åtminstone försvåra
            terrorismbekämpningen i Sverige och den gemensamma terrorismbekämpning
            som vi har i Europa? Så är ju fallet, och det tror jag att även
            Alice Åström förstår.
          </note>
          <note type="speaker">
            Anf. 19 ALLAN WIDMAN (fp):
          </note>
          <note>
            Herr talman! Vanliga människors fantasi innebär stora begränsningar
            när det gäller att förutse vilka vägar den internationella terrorismen
            väljer för att uppnå sina mål. Inte minst den 11 september 2001
          </note>
          <note>
            visade världen att vår tids terrorister är beredda att göra det
            för oss otänkbara.
          </note>
          <note>
            Denna hotbild ställer krav på samhället - krav på kraftfullt
            och effektivt agerande och krav på samverkan med andra länder.
            När terrorismen blir internationell måste också demokratiernas
            försvar mot den bli det. Icke minst de senaste åren har ett antal
            steg tagits för en samordnad kamp mot terrorism och annan allvarlig
            brottslighet inom Europa. Genom regeringens proposition får vi
            en med det övriga Europa enhetlig definition av terroristbrott,
            vilket är av stort värde för att förebygga och bekämpa denna brottslighet.
            Det handlar i första hand om ett effektivare samarbete mellan
            rättsliga och polisiära instanser inom unionen.
          </note>
          <note>
            Även om de objektiva och subjektiva rekvisiten i denna nya brottsdefinition
            är förhållandevis snäva finns det enligt vår mening skäl att noga
            följa upp tillämpningen av de nu föreslagna lagändringarna.
          </note>
          <note>
            Särskilt angeläget framstår det att efter viss tid utvärdera
            lagändringarna med avseende på eventuella effekter när det gäller
            grundläggande fri- och rättigheter i Regeringsformens 2 kap. Inte
            minst det förtydligande som rådet har gjort i sitt uttalande om
            vad som föreskrivits i rambeslutets artikel 10 antyder, herr talman,
            att vår oro på denna punkt varken är långsökt eller unik. Mot
            denna bakgrund ter sig utskottsmajoritetens försäkran att de flesta
            nya lagar brukar utvärderas efter något eller några år inte helt
            vattentät. Om utvärderingen likväl kommer att ske saknas ju skäl
            att inte ställa sig bakom vårt förslag i denna del.
          </note>
          <note>
            Herr talman! Jag yrkar bifall till reservation 3.
          </note>
          <note>
            Anf. 20 Justitieminister THOMAS BOD-
          </note>
          <note type="speaker">
            STRÖM (s):
          </note>
          <note>
            Herr talman! Den här debatten kopplas naturligtvis till händelserna
            den 11 september. Så har det varit sedan dess i de diskussioner
            som har förts. Det är riktigt, som Alice Åström säger, att en
            del beslut som har fattas efter den 11 september definitivt inte
            har varit bra. Det har vi också kunnat kritisera i olika sammanhang.
            Jag tänker på det som nämndes om
          </note>
          <note>
            Storbritannien, att man skulle få fängsla människor utan att
            bestämma hur länge det skulle vara. Vi har själva kunnat konstatera
            hur det drabbade tre svenska medborgare på ett sätt som definitivt
            inte uppfyller rättssäkerheten. Vi har också kunnat konstatera
            hur behandlingen av en svensk person, som sitter på obestämd tid,
            inte uppfyller kraven på mänskliga rättigheter eller grundläggande
            rättsprinciper.
          </note>
          <note>
            Detta faktum innebär dock inte att allt som görs mot terrorism
            är dåligt eller inte uppfyller kraven på rättssäkerhet. Så enkelt
            är det inte. Det är inte svart eller vitt. Många saker har ändå
            gjorts bra. När det gäller den här frågan anser jag att det är
            en klar och tydlig förbättring av rättssäkerheten.
          </note>
          <note>
            Under diskussionen har det sagts att det har blivit en paniklagstiftning
            efter den 11 september. Det gick så oerhört fort och man hann
            inte med. Visst är det intressant att se hur lång tid lagstiftning
            tar. Men jag vill också erinra om att diskussionen var nästan
            den motsatta när det gällde människohandel. Då applåderades det
            att det gick väldigt fort. Lite kritik riktades också mot regeringen
            för att det inte gick ännu fortare.
          </note>
          <note>
            Den här lagstiftningen är inte något resultat av händelserna
            den 11 september. Detta arbete påbörjades 1999. Den 23 maj 2001
            lade kommissionen fram ett konkret förslag om det som vi nu ser
            resultatet av.
          </note>
          <note>
            Då sade man också att man skulle försöka nå en överenskommelse
            i slutet av det tredje kvartalet 2001. Det blev en kuslig precision
            av vad som senare hände.
          </note>
          <note>
            Men man sade alltså detta redan i maj 2001. Det har naturligtvis
            använts i debatten - man har sagt att lagstiftningen är resultatet
            av händelserna den 11
          </note>
          <note>
            september.
          </note>
          <note>
            Alla som har följt frågan kan nu gå tillbaka och titta på protokoll
            och så vidare. Då ser man att detta är ett arbete som har pågått
            under mycket lång tid.
          </note>
          <note>
            Därför har det också varit flera olika turer. Man har granskat
            frågan från olika infallsvinklar, vilket naturligtvis är bra.
            Det är ju viktigt att kraven på rättssäkerhet på detta område,
            liksom på andra områden, är uppfyllda.
          </note>
          <note>
            Rättssäkerheten lyfts fram i olika sammanhang, och det ska vi
            vara glada för. Den måste vara med hela tiden i ett demokratiskt
            samhälle. Rättssäkerheten ska vara generell. Den ska gälla alla
            människor, och det ska vara reglerat. Hur når vi då dit? Jo, genom
            att reglera frågan i lagstiftning som ska gälla för alla människor.
            Det ska vara tydligt vad som gäller och inte gäller.
          </note>
          <note>
            Den här diskussionen för vi i olika sammanhang.
          </note>
          <note>
            Vi gjorde det i Säkerhetstjänstkommissionen. Vi har gjort det
            när det gäller överskottsinformation. Vi har gjort det när det
            gäller polisens arbetsmetoder. Kritiken mot bristen på rättssäkerhet
            handlar i stort sett uteslutande om att saker och ting inte är
            reglerade.
          </note>
          <note>
            Man säger: Detta måste regleras. Vi måste veta vad som gäller.
            Alla människor måste veta säkert vad som gäller. Men inte här
            - här är det precis tvärtom. Här reglerar vi, äntligen, en fråga
            som är så viktig: Bara de som verkligen har begått terroristbrott
            ska kunna kallas terrorister. Andra personer ska inte behöva riskera
            det, även om de begår brott.
          </note>
          <note>
            Här gör vi alltså det som är så viktigt, nämligen reglerar själva
            frågan om vad som ska utgöra terroristbrott.
          </note>
          <note>
            Man kan se det steg för steg. Det första steget är att det är
            viktigt att vi får en lagstiftning, att vi får en snäv lagstiftning
            så att det blir reglerat, så att vi vet att bara de som har begått
            terroristbrott ska dömas för det.
          </note>
          <note>
            I steg två är det viktigt vad som ska regleras. Då gäller att
            göra det snävt. Så har också gjorts här, efter förhandlingar i
            Bryssel men också genom de diskussioner som vi har haft i EU-nämnden,
            justitieutskottet och andra sammanhang. Det har gjort att Sverige
            har varit ett av de ledande länderna när det gäller att utforma
            den här lagstiftningen.
          </note>
          <note>
            Vi har kunnat begränsa lagstiftningen så att det ska bli en stark
            rättssäkerhet. Det handlar inte bara om att man ska bevisa ett
            brott, till exempel ett mord.
          </note>
          <note>
            Det ska också bevisas att det är ett terroristbrott.
          </note>
          <note>
            Vi har också diskuterat vad som inte ska utgöra terroristbrott,
            som måste understrykas. Det är naturligtvis de grundläggande rättigheterna.
            Det finns nu med. Detsamma gäller hänvisningen från artikel 6
            i
          </note>
          <note>
            Europakonventionen, alltså de grundläggande rättigheterna i Europakonventionen.
            Det gäller också något som vi hade en mycket bra diskussion om,
            som vi förde fram i enighet och fick ett gemensamt rådsuttalande
            om. Alla länder ställer sig nu bakom att människor som begår brott
            men som gör det i syfte att utöva sina grundläggande rättigheter
            inte ska betraktas som terrorister.
          </note>
          <note>
            Vi har alltså åstadkommit en snäv lagstiftning vilket är bra.
            Vi har uttryckligen fått med de undantag vi vill ha med. Vi har
            också fått med de andra länderna på det, och det är nog så viktigt.
            Det här är en internationell fråga. Om vi nu har fått med de här
            frågorna i de övriga 14 EU-länderna är det en stor framgång för
            alla de hundratals miljoner som omfattas av det.
          </note>
          <note>
            Men det är bättre än så. När vi nu ser utvidgningen omfattas
            också de nya länderna. Där har vi genom vårt arbete, som vi alla
            från olika partier kan ta till oss, lyckats förstärka rättssäkerheten
            i EU väsentligt och faktiskt i hela världen. Även andra länder
            utanför
          </note>
          <note>
            EU kommer att bygga sin lagstiftning på det vi åstadkommit. Vi
            blir väldigt starka i den frågan.
          </note>
          <note>
            Det har varit en lång resa. Det har varit bra diskussioner och
            en bra debatt med Vänsterpartiet och
          </note>
          <note>
            Miljöpartiet. Vi har haft olika åsikter men ändå kunnat föra
            en bra och saklig debatt. Jag vill också passa på att säga att
            jag tycker att Centern, Kristdemokraterna och vi har haft ett
            mycket bra samarbete. Vi hade det också under ett valår, vilket
            säger en hel del om den konstruktivitet som krävs i sådana här
            frågor.
          </note>
          <note>
            Vi lade den vanliga partidelningen i riksdagen åt sidan och försökte
            tillsammans konstruktivt nå fram till det som vi kan se resultatet
            av i dag. Tack ska ni ha!
          </note>
          <note type="speaker">
            Anf. 21 BEATRICE ASK (m) replik:
          </note>
          <note>
            Herr talman! Justitieministern använde uttrycket snäll lagstiftning,
            som fick mig att vakna till lite grann. Det är väl inte just i
            det här ärendet som vi vill ha så snäll lagstiftning.
          </note>
          <note>
            Faktum är att jag skulle vilja ställa en fråga. Det gäller nivåerna
            i det definierade terroristbrottet, de här A- och B-lagen som
            man ska sortera ut. Ser justitieministern inte riskerna med den
            uppdelningen? Hur har man egentligen resonerat när remissinstanserna
            är så tydliga i fråga om svårigheterna att använda den nya definitionen
            i och med att avgränsningsproblemen är mycket besvärliga? Det
            är den ena frågan.
          </note>
          <note>
            Min andra fråga är: Finns det andra EU-länder som också har sådana
            här definitioner av "mindre farliga terrorister"? Jag håller med
            justitieministern om att det är väldigt bra att man får en definition
            så att man vet vad terroristbrott är och vilka som kan dömas för
            det. Men sedan krånglar ni till det genom en trappstegsmodell.
            Visserligen är det inte så många trappsteg. Det här har vi moderater
            inte riktigt förstått. Jag kanske får en förklaring av justitieministern
            nu.
          </note>
          <note>
            Anf. 22 Justitieminister THOMAS BOD-
          </note>
          <note type="speaker">
            STRÖM (s) replik:
          </note>
          <note>
            Herr talman! Det var roligt att Beatrice Ask vaknade till. Man
            kan se på uppbyggnaden av brottet att det finns tydliga avgränsningar.
            Det finns objektiva rekvisit: att det ska ha skett uppsåtligen
            och allvarligt skadat land eller internationell organisation.
            Sedan kommer man in på det subjektiva. Det finns också, som Beatrice
            Ask påpekar, en fördelning på trappsteg. Även när det gäller terroristbrott
            finnas olika grader. Då tycker jag att det är lämpligt, precis
            på samma sätt som det finns olika nivåer i vår övriga lagstiftning.
            Det finns grov misshandel, misshandel och det som kan betraktas
            som ringa misshandel. Vi har det för flera olika brott. Då tycker
            jag att det är viktigt att vi har det även när det gäller den
            här lagstiftningen.
          </note>
          <note type="speaker">
            Anf. 23 BEATRICE ASK (m) replik:
          </note>
          <note>
            Herr talman! Problemet är naturligtvis att vi riskerar att få
            människor som stämplas som terrorister, men där brottet inte är
            så allvarligt och straffet därför blir relativt lågt. Även om
            det inte är avsikten, och det är det som bekymrar oss moderater,
            är risken stor att människor kommer att uppfatta det som att Sverige
            inte ordentligt tar tag i allvarliga terrorister.
          </note>
          <note>
            Därför hade det varit en fördel att hålla sig till en enhetlig
            definition och göra avgränsningen tydlig i stället för den här
            varianten. Den i sig riskerar att urgröpa det som är syftet med
            hela den nya lagstiftningen. Det tycker jag är synd.
          </note>
          <note>
            Jag ser dock fram emot den utvärdering som kommer. Det blir spännande
            att se om det ligger något i de invändningar som remissinstanserna
            och även
          </note>
          <note>
            Riksåklagaren, som ju varit mycket bekymrade över avgränsningproblemen,
            har haft. Jag tycker inte att justitieministern har gett en riktigt
            bra förklaring till vad som är poängen med den lilla krumeluren
            i propositionen.
          </note>
          <note>
            Anf. 24 Justitieminister THOMAS BOD-
          </note>
          <note type="speaker">
            STRÖM (s) replik:
          </note>
          <note>
            Herr talman! Som jag sade kan det finnas olika grader av allvar
            även när det gäller terroristbrott. Det är grunden för det hela.
            Sedan kan jag glädja Beatrice
          </note>
          <note>
            Ask med att detta naturligtvis kommer att följas upp och utvärderas
            på samma sätt som annan lagstiftning.
          </note>
          <note>
            Det är givetvis också väldigt viktigt.
          </note>
          <note>
            Överläggningen var härmed avslutad.
          </note>
          <note>
            (Beslut fattades under 19 §.)
          </note>
          <note>
            8 § Straffrättsliga frågor
          </note>
          <note>
            Föredrogs justitieutskottets betänkande 2002/03:JuU10
          </note>
          <note>
            Straffrättsliga frågor.
          </note>
          <note type="speaker">
            Anf. 25 JEPPE JOHNSSON (m):
          </note>
          <note>
            Herr talman! "Erik dödades av rattfull - familjen kämpar för
            en ny lag." Det var rubriken i Aftonbladet i fredags. Expressen
            hade en liknande rubrik. I kväll visar TV 4 dokumentärfilmen om
            Eriks liv och dess tragiska slut. Dokumentären har titeln "Vi
            fick låna en ängel".
          </note>
          <note>
            Fallet Erik är bara ett av alla tragiska fall. Varje dag kör
            ca 16 000 onyktra förare på våra vägar. Endast 30-50 av dem fångas
            av polisen. Varje år mister
          </note>
          <note>
            150 svenskar livet i trafiken på grund av en rattfull förare.
            Nästan hälften av dem som döms för trafikonykterhetsbrott har
            dömts tidigare. Risken för återfall är stor. En del av dessa människor
            är notoriska och mycket farliga återfallsförbrytare.
          </note>
          <note>
            Rubrikerna i Expressen och Aftonbladet var ingen engångsföreteelse.
            Vi ser dem ofta. I mitt hemlän skrev Blekinge Läns Tidning i lördags:
            "Polisen kan inte stoppa rattfyllerist. Han struntar fullständigt
            i andras liv." Den andra Blekingetidningen, Sydöstran, beskrev
            denna farliga händelse på följande sätt:
          </note>
          <note>
            "Gång på gång kör han körkortslös och drogad. Polisman nära få
            sätta livet till då 31-åring skulle stoppas."
          </note>
          <note>
            Att sätta sig bakom ratten och köra berusad borde jämföras med
            dråp. Med en rattfull förare är bilen att jämföra med ett livsfarligt
            skarpladdat vapen.
          </note>
          <note>
            Herr talman! Något måste göras. Dagens lagstiftning rår inte
            på de notoriska rattfylleristerna. Lagstiftningen och tillämpningen
            av den måste bättre spegla svenska folkets uppfattning. Därför
            känns det bra att vi i dagens betänkande har ett tillkännagivande
            till regeringen då det gäller rattfylleri och vållande till annans
            död.
          </note>
          <note>
            Det hör annars inte till vanligheterna i justitieutskottet, och
            förmodligen inte heller i så många andra utskott, att man gör
            ett tillkännagivande. Vi är, tyvärr, vana vid att regeringspartiet
            reflexmässigt yrkar avslag på alla motioner. Men i det här fallet,
            herr talman, fanns det en riktigt bra motion som Vänstern hade
            väckt. Jag skulle ha kunnat skriva den själv.
          </note>
          <note>
            Eftersom Vänstern yrkade bifall till motionen, och de fyra partierna
            på den borgerliga sidan stödde den, blev det ett tillkännagivande.
          </note>
          <note>
            Jag kan ge Socialdemokraterna en eloge för att de gick med på
            en gemensam och ganska bra skrivning i stället för att reservera
            sig. På detta sätt har vi kanske lite mera kraft bakom den. Nu
            får vi alltså ett tillkännagivande om att detta ska ses över.
            Om justitieministern hade varit kvar i kammaren skulle jag ha
            sagt till honom: Se nu till, herr justitieminister, att få igenom
            lagen lite snabbt. Vi är inte alltid bortskämda med det. Tillkännagivanden
            från kammaren tar ibland alldeles för lång tid. Nu står en enig
            riksdag bakom det, och jag hoppas att Socialdemokraterna och stödpartierna
            går i främsta ledet och driver på frågan.
          </note>
          <note>
            Herr talman! Vi moderater står givetvis bakom samtliga våra reservationer,
            men jag yrkar bifall bara till den första, nr 9.
          </note>
          <note>
            Narkotikan är ett av vår tids största gissel. Den bryter ned
            människor fysiskt och psykiskt och leder till personlig misär
            och ofta för tidig död. Efterhand tvingar den missbrukaren till
            brottslig verksamhet och prostitution för att kunna finansiera
            ett fortsatt missbruk. I en narkomans omgivning ryms många brottsoffer.
          </note>
          <note>
            Viktigast är naturligtvis att nyrekryteringen stoppas. Förebyggande
            insatser kan aldrig ersättas av repressiva åtgärder. Jag markerar
            detta, herr talman, så att mina politiska motståndare i kammaren
            inte behöver använda sin i dag strängt reglerade talartid till
            att försöka påstå att vi moderater är emot förebyggande insatser.
          </note>
          <note>
            I kampen mot narkotikan är familjens roll outstanding. Också
            skolan har en oerhört viktig uppgift, inte minst när det gäller
            att få tag på tidigt begynnande missbruk.
          </note>
          <note>
            Herr talman! Att förespråka förebyggande insatser betyder inte
            att man inte samtidigt kan se strängt på narkotikabrott. Vi anser
            att det behövs en översyn av straffskalorna för narkotikabrott,
            vilket vi beskriver i tidigare nämnda reservation, nr 9.
          </note>
          <note>
            Herr talman! Samhällsklimatet har hårdnat och det grova våldet
            ökat i omfattning. Bara ca 15 % av alla anmälda brott leder till
            åtal, strafföreläggande eller åtalsunderlåtelse. Samhällets reaktion
            på brott är många gånger svag och utgår ofta mer från brottslingens
            intresse än från brottsoffrets. Brottsbekämpningen är, och ska
            vara, en statlig kärnverksamhet med uppgift att skydda medborgarna
            från våld och annan brottslighet.
          </note>
          <note>
            I reservation nr 15 kräver vi moderater ett reformerat straffsystem.
            Det finns enligt vår uppfattning inget motsatsförhållande mellan
            brottsförebyggande verksamhet och tydliga reaktioner när brott
            begås.
          </note>
          <note>
            Samhällets signal till brottsoffren måste vara att övergrepp
            inte tolereras. Vi måste reagera både tidigt och tydligt mot dem
            som begår brott.
          </note>
          <note>
            Herr talman! Den så kallade mängdrabatt som i dag ges vid upprepad
            brottslighet måste kraftigt begränsas. Vi vill också skärpa straffen
            för den grova brottsligheten och höja minimistraffen för grov
            brottslighet. Då det gäller vuxna brottslingar måste hela straffskalan
            användas. I dag dömer domstolarna i stor utsträckning i den nedre
            delen av straffskalan.
          </note>
          <note>
            Det är dock inte domstolarna som dömer fel, utan jag hävdar,
            herr talman, att det beror på att en majoritet i denna kammare,
            liksom tidigare majoriteter, har uttryckt sig på ett sådant sätt
            att domstolarna i varje fall ska leta så långt ned som möjligt
            i straffskalan.
          </note>
          <note>
            Herr talman! Då det gäller mycket grov våldsbrottslighet anser
            vi att den som för tredje gången döms för ett mycket grovt våldsbrott
            ska dömas till det strängaste straff som stadgas för det brottet.
            Samtidigt måste kriminalvårdens programverksamhet stärkas. Det
            är ett område där nuvarande och föregående regeringar har mycket
            på sitt samvete genom ständiga nedskärningar och besparingar.
          </note>
          <note type="speaker">
            Anf. 26 TORKILD STRANDBERG (fp):
          </note>
          <note>
            Herr talman! På brott ska följa straff. Straffet är samhällets
            reaktion och markering att ett visst beteende eller en viss handling
            inte är acceptabel. Straffet kan också vara ett led i att skydda
            medborgare från en farlig individ.
          </note>
          <note>
            Lika angeläget som själva straffet är att straffets återanpassande
            och rehabiliterande inslag fungerar.
          </note>
          <note>
            En brottsling ska efter avtjänat straff vara bättre lämpad för
            ett normalt liv i samhället än han var före avtjänat straff.
          </note>
          <note>
            Situationen inom svensk kriminalvård lämnar i dag i det avseendet
            en hel del i övrigt att önska. Rehabiliteringen har i många fall
            ersatts av ren förvaring.
          </note>
          <note>
            Herr talman! Ungefär 150 personer dör varje år på grund av trafikolyckor
            orsakade av rattfylleribrott.
          </note>
          <note>
            Varje dödsfall är en fruktansvärd tragedi. Därför måste straffen
            för rattfylleribrotten bli kännbara. I dag är det inte sällan
            billigare att köra ihjäl ett barn än att tjuvskjuta en älg. Samtidigt
            borde vård mot alkoholmissbruk bli obligatorisk. Den snårskog
            av ganska verkningslösa påföljder som finns i dag minskar inte
            antalet rattfylleriolyckor. För ungefär tio år sedan sänktes gränsen
            för grovt rattfylleri från 1,5 % till
          </note>
          <note>
            1,0 % samtidigt som maxstraffet höjdes från ett till två års
            fängelse. Den praktiska straffskärpningen har dock uteblivit.
            Sällan utdöms längre fängelsestraff än några månader. Många rattfyllerister
            får endast villkorlig dom eller samhällstjänst.
          </note>
          <note>
            Det är ganska sorgligt att se hur slappt regeringen ser på denna
            fråga. Förändrade insatser gentemot dem som begår rattfylleribrotten
            måste till. Tills det sker kommer offer för dessa brott att fortsätta
            att skördas.
          </note>
          <note>
            Det är ofattbart, oförsvarligt och omänskligt.
          </note>
          <note>
            Det finns en rad åtgärder som kan vidtas. Straffsystemet måste
            i grunden förändras, och rattfylleribrott ska alltid leda till
            vård och i grava fall eller vid upprepad brottslighet till fängelse.
          </note>
          <note>
            Mot bakgrund av denna beskrivning är det glädjande att handläggningen
            av dessa frågor i justitieutskottet har resulterat i att vi i
            utskottet nu är överens i frågan om att regeringen måste utvärdera
            frågan om vållande till annans död i samband med rattfylleribrott.
            Detta måste ske omgående.
          </note>
          <note>
            Ett annat område som förtjänar särskild uppmärksamhet är de så
            kallade hatbrotten. Brott som begås mot en människa enbart beroende
            på dennes religion, hudfärg eller sexuella läggning är särskilt
            allvarliga.
          </note>
          <note>
            Alla människor, oberoende av vem man älskar, varifrån man kommer
            eller vilken gud man tror på, ska kunna röra sig fritt och öppet
            i vårt Sverige. Därför är det av största vikt att regeringen ger
            dessa hatbrott all den uppmärksamhet som de förtjänar. Lagar och
            straff måste skärpas, men tillämpningen av de befintliga lagarna
            måste också förbättras. Det behövs ändrade rutiner och ökade kunskaper
            inom hela rättsväsendet när det gäller bekämpandet av de allvarliga
            hatbrotten.
          </note>
          <note>
            Jag står bakom de reservationer som Folkpartiet har i detta avsnitt,
            men jag yrkar bifall bara till reservation 3.
          </note>
          <note type="speaker">
            Anf. 27 PETER ALTHIN (kd):
          </note>
          <note>
            Herr talman! Ärade ledamöter, framför allt de närvarande men
            även de som nu sitter på sina rum och försöker ta del av dessa
            synpunkter när det gäller de straffrättsliga frågorna.
          </note>
          <note>
            Av justitieutskottets betänkande beträffande just de straffrättsliga
            frågorna framgår det att bortsett från detta tillkännagivande
            som det har berättats om tidigare avstyrker utskottets majoritet
            samtliga motioner.
          </note>
          <note>
            Jag frågar mig varför utskottets majoritet inte tar till sig
            och tar vara på all den vishet som finns i dessa motioner. Jag
            ger mig inte. Det är aldrig för sent att ändra sig. Därför yrkar
            jag bifall till reservation 14
          </note>
          <note>
            under punkt 15. Men jag står naturligtvis bakom
          </note>
          <note>
            Kristdemokraternas alla reservationer.
          </note>
          <note>
            Kristdemokraternas reservation 14 handlar om livstidsstraffet.
            Jag ska nu försöka tidsbegränsa mitt anförande med anledning av
            de små varningssignaler som har skickats ut. Och man kan väl säga
            att tidsbegränsning är någonting som alla de livstidsdömda önskar
            sig.
          </note>
          <note>
            Kristdemokraterna utgår från den självklara övertygelsen om varje
            människas okränkbarhet och alla människors lika värde. Kriminalpolitikens
            mål är att skapa åtgärder som leder till att så få medborgare
            som möjligt utsätts för brott samtidigt som lagöverträdarna inte
            utsätts för mer lidande än nödvändigt.
          </note>
          <note>
            Det är en svår ekvation, och det handlar egentligen om den eviga
            frågan om brott och straff.
          </note>
          <note>
            På senare tid har brottsoffren kommit i blickpunkten och i förgrunden
            för samhällets insatser och intressen, och det är riktigt och
            viktigt. Det kan göras mycket mer än vad som har gjorts, och det
            borde ha gjorts mycket tidigare. Men detta får inte innebära att
            gärningsmännen inte längre betraktas som medmänniskor. Det behöver
            faktiskt inte vara en motsättning.
          </note>
          <note>
            Insatser för både brottsoffer och gärningsmän borde vara en självklarhet.
          </note>
          <note>
            Redan 1935 hade den socialdemokratiska justitieministern Karl
            Schlyter modet att forma parollen:
          </note>
          <note>
            Avfolka fängelserna. Den kriminalpolitiken borde vi i dag fullfölja
            genom alternativ till fängelse där inte samhällets skyddssynpunkter
            lägger hinder i vägen.
          </note>
          <note>
            För närvarande sitter det tusentals personer på anstalterna.
            Av dessa är ca 100 personer livstidsdömda.
          </note>
          <note>
            Det är en fyra- eller femdubbling av antalet livstidsdömda under
            den senaste tioårsperioden. Det är inte för mycket sagt att just
            den gruppen har ökat och är i växande. Det beror bland annat på
            - det finns naturligtvis flera skäl - att regeringens nådepraxis
            blivit mer restriktiv. Det innebär naturligtvis att den faktiska
            strafftiden har blivit längre. Regeringens tidsbestämning av livstidsstraffet
            kommer senare under straffavtjänandet av livstidsstraffet. Då
            är situationen märklig. Domstolarna dömer till livstids fängelse
            varefter regeringen genom nåd omvandlar straffet till ett tidsbestämt
            sådant. Denna benådning sker mera sällan och ofta senare. Detta
            är ett orimligt och oacceptabelt agerande även från konstitutionell
            utgångspunkt.
          </note>
          <note>
            Det är självklart så att ingen tvivlar på vad jag säger om att
            vi måste ha ett straffrättsligt system för att upprätthålla lagarna.
            Och den enskildes rättssäkerhet måste skyddas i en demokratisk
            rättsstat. Men - detta är viktigt - det måste finnas en balans
            mellan samhällsskydd och rehabilitering. Livstidsstraffet bygger
            på inställningen att en människa aldrig kan bli bättre.
          </note>
          <note>
            Det är en övertygelse som inte delas av Kristdemokraterna. Vi
            känner stor övertygelse om att alla människor kan bli bättre.
          </note>
          <note>
            Ett tungt vägande skäl till att avskaffa livstidsstraffet är
            att skilja den dömande makten från den verkställande makten. Det
            borde vara självklart i ett rättssamhälle.
          </note>
          <note>
            Vi kristdemokrater tror inte heller på att livstidsstraffet har
            en större preventiv effekt än ett tidsbestämt straff. Påföljden
            genom ett tidsbestämt straff innebär att påföljden blir förutsebar
            och politiskt neutral. Livstidsstraffet ska därför avskaffas.
            Utan någon annan jämförelse med Schlyter kommer jag då med min
            paroll: Avskaffa livstidsstraffet.
          </note>
          <note>
            De yttersta orsakerna till brott som jag skulle kunna räkna upp
            är väldigt många. De är okunnighet, våld, fördomar, rasism, arbetslöshet,
            utslagning, alkoholism, narkomani, fruktan, hopplöshet, isolering,
            främlingshat och så vidare. Men det är viktigt att understryka
            att straffsystemet inte ska tillfredsställa människors hämnd-
            eller vedergällningsbegär. För att uppnå effekter på brottsnivån
            krävs i stället andra åtgärder, nämligen ökad upptäcktsrisk och
            verksamma brottsförebyggande åtgärder.
          </note>
          <note>
            Slutligen: För dem som har begått brott kräver
          </note>
          <note>
            Kristdemokraterna en politiskt neutral och förutsebar påföljd,
            vilket innebär ett tidsbestämt straff. Därför anser vi att livstidsstraffet
            ska avskaffas som är både inhumant och otidsenligt.
          </note>
          <note type="speaker">
            Anf. 28 ALICE ÅSTRÖM (v):
          </note>
          <note>
            Herr talman! Jag kan numera korta mitt inlägg ganska väsentligt
            genom att instämma i Peter Althin,
          </note>
          <note>
            Kristdemokraternas, anförande när det gäller livstidsstraffet,
            eftersom Vänsterpartiet helt delar denna uppfattning. Flera partier
            har efterhand ställt sig bakom det här, och det vore en glädje
            om det också en dag skulle kunna bli en majoritet för den linjen.
          </note>
          <note>
            Herr talman! Jag ska prata om några av de reservationer som Vänsterpartiet
            har i det här motionsbetänkandet. Den första reservation som jag
            ska tala om, och som jag också yrkar bifall till, är reservation
            1 om upplopp. Brottsbalkens bestämmelser om upplopp respektive
            våldsamt upplopp är ålderdomligt formulerade. De uttalanden som
            görs i motiven till bestämmelserna ger inte tillräcklig vägledning
            vid bedömning av olika situationer som faktiskt kan uppstå i ett
            modernt samhälle. Detta har ju visat sig ganska tydligt nu i närtid
            vid kravallerna i Göteborg, där vi har sett att flera av de domar
            som fälldes i tingsrätten och sedan överklagades också fick straffpåföljderna
            väsentligt sänkta. Det här visar på en brist i lagstiftningen.
          </note>
          <note>
            En av de viktigaste bristerna i den här ålderdomligt formulerade
            lagstiftningen är att det i den här lagstiftningen också finns
            en möjlighet till kollektivt ansvar, vilket visade sig speciellt
            i domen som gäller den så kallade Sambandscentralen under Göteborgskravallerna.
            Det här är någonting som egentligen strider mot all annan lagstiftning,
            där varje individ ska dömas för de brott som man själv har begått
            och man inte kan dömas till kollektivt ansvar. Men det utrymmet
            finns också i den här ålderdomliga lagstiftningen. Vi vet att
            det finns många ute i rättsväsendet som också har sett de här
            bristerna. Det har gjort att vi från Vänsterpartiet anser att
            man behöver göra en översyn av dessa bestämmelser och faktiskt
            komma med en mer modern och ändamålsenlig lagstiftning.
          </note>
          <note>
            En annan fråga jag ska ta upp, herr talman, är frågan om villkorlig
            frigivning. Vi behandlar den i reservation 17, som jag också yrkar
            bifall till. Precis som Peter Althin, kristdemokraten, sade här
            uppe i talarstolen tidigare, har vi fått en situation då våra
            fängelser nu har blivit överbefolkade. Vi ser en utveckling där
            våra fängelser bara blir fullare och fullare, och där diskussionen
            om att bygga fler fängelser och fler fängelseplatser är den diskussion
            som förs i dag. Vi kan konstatera att antalet både livstidsdömda
            och långtidsdömda har ökat under de senaste åren.
          </note>
          <note>
            För Vänsterpartiet är det ganska tydligt att långa straff inte
            är det som löser problemet med brottsligheten. Långa straff tenderar
            bara att göra att människor står mer utanför samhället, och man
            skapar sämre möjligheter att rehabilitera.
          </note>
          <note>
            Vi tror att det nu är dags att slå in på en annan väg. Därför
            har vi i vår motion och vår reservation föreslagit att man ska
            införa halvtidsfrigivning för förstagångsdömda. Halvtidsfrigivning
            är någonting som fanns tidigare och som fortfarande finns i många
            länder, men som vi har avskaffat i Sverige. Vi i
          </note>
          <note>
            Vänsterpartiet tror att man definitivt bör satsa på de förstagångsdömda,
            framför allt för att vända utvecklingen med fler och fler långtidsdömda
            och överfulla fängelser där man inte kan ge den rehabilitering
            som behövs. Det är viktigt att se att en halvtidsfrigivning inte
            enbart ska kopplas till att man blir släppt efter halva tiden.
            Givetvis måste det här sättas in i ett sammanhang med rehabilitering,
            återanpassning, boende och möjlighet att komma tillbaka till samhället
            så att man gör en kraftfull satsning på dessa personer. Lyckas
            vi få de förstagångsdömda att förbli förstagångsdömda och inte
            återkomma, så har samhället vunnit mycket. Därför tror vi att
            det här är den rätta vägen att gå nu i stället för att bara acceptera
            att vi får fler och fler i fängelse, fler och fler långtidsdömda
            och färre människor som blir rehabiliterade.
          </note>
          <note>
            Herr talman! I dag, innan vi ska gå på påskledighet, måste jag
            säga att det känns oerhört glädjande att stå i denna talarstol
            i dag och säga att det här betänkandet också har ett tillkännagivande
            till regeringen med anledning av ett motionsyrkande från Vänsterpartiet.
            Jag sitter nu i riksdagen på mitt nionde år. Jag är van vid att
            när man skriver motioner dröjer det väldigt många år innan någonting
            händer. Ofta händer det lite smygande: Ett parti tar åt sig och
            har med något i sina motioner nästa år, och sakta men säkert kommer
            frågan fram till ett beslut. Men vid det laget har de flesta fullständigt
            glömt vem som skrev den första motionen. Det kan man leva med
            som riksdagsledamot, för det viktigaste är ju att politiken går
            i rätt riktning.
          </note>
          <note>
            Men den här gången är det fråga om en motion som jag skrev för
            Vänsterpartiet under allmänna motionstiden efter valet. Det är
            en motion som handlar om rattonykterhet: när rattfulla kör ihjäl
            människor, och det bara blir vållande till annans död. Det är
            en fråga som har upprört många människor och som har upprört mig,
            när jag har läst om det, att det kan kosta så lite att köra ihjäl
            ett barn som det gör i dag.
          </note>
          <note>
            Det kan inte vara rimligt.
          </note>
          <note>
            Vänsterpartiet är inte känt för att kräva hårdare straff, men
            man måste ha ett straffsystem som faktiskt är rättvist, ett straffsystem
            som människor begriper.
          </note>
          <note>
            Och detta är fullständigt obegripligt för de flesta människor.
            Om jag skulle stöta på ett barn på en trottoar och sticka ned
            det med en kniv så skulle jag givetvis bli dömd för dråp eller
            mord, men om jag sätter mig full bakom ratten och kör ihjäl samma
            barn så kan jag klara mig undan med ett ganska lindrigt straff.
            Bilen är i det här fallet faktiskt ett dödligt vapen, och därför
            måste man också beakta det här när man sätter sig bakom ratten
            och har druckit. Det är glädjande att hela utskottet står bakom
            att man ska ha en översyn av vållande till annans död i samband
            med rattfylleri. Jag hoppas också att det inte dröjer länge innan
            det kommer ett förslag från regeringen som skärper straffet i
            den här frågan.
          </note>
          <note>
            Med det här yrkar jag bifall till betänkandet i de övriga frågorna,
            men jag står givetvis bakom Vänsterpartiets övriga reservationer
            som jag inte yrkar bifall till.
          </note>
          <note type="speaker">
            Anf. 29 JOHAN LINANDER (c):
          </note>
          <note>
            Herr talman! Som vi även hört tidigare: Den 23
          </note>
          <note>
            oktober 2001 dödades Erik Bergendahl av en rattfyllerist när
            han var på väg till sin innebandyträning.
          </note>
          <note>
            Erik blev bara 13 år gammal. I kväll kl. 21 visas dokumentären
            Vi fick låna en ängel om Eriks liv och hans död samt familjens
            kamp för att andra familjer inte ska behöva uppleva samma sak
            som de tvingats uppleva. Jag hade möjlighet att se den här dokumentären
            redan i går, och det tog inte många minuter innan tårarna rann
            nedför mina kinder. Det här är en oerhört stark dokumentär, och
            jag lovar er att även era tårar kommer att rinna om ni ser den
            här dokumentären i kväll.
          </note>
          <note>
            Straffen för grovt rattfylleri är regelmässigt låga, och i de
            fall då rattfyllerister har dödat en annan människa är straffen
            alldeles för låga. Problemet är att brottet att döda en människa
            under rattfylleri enligt dagens lagstiftning är ett culpöst brott,
            alltså ett vårdslöshetsbrott och inte ett uppsåtligt brott.
          </note>
          <note>
            Att sätta sig i bilen för att köra hem efter ett antal öl eller
            ett antal groggar på krogen är enligt mitt sätt att se det ett
            medvetet risktagande. Jag menar att den som begår en sådan handling
            är medveten om vad handlingen kan leda till men visar en sådan
            likgiltighet inför följderna att det finns ett eventuellt uppsåt,
            och rattfylleristen ska kunna dömas för dråp.
          </note>
          <note>
            Det handlar inte bara om högre straff utan också om att samhället
            markerar mot det utbredda rattfylleriet som dagligen förekommer
            på våra vägar. Det är givetvis inte så att hårdare straff minskar
            eller stoppar rattfylleriet. Jag tror faktiskt inte det. Det är
            ett välkänt faktum att många dömda rattfyllerister ändå fortsätter
            att köra fulla eftersom de inte kommer till rätta med det grundläggande
            problemet, sin sjukdom, sin alkoholism.
          </note>
          <note>
            Först och främst måste dessa personer få hjälp och vård. Och
            vi i Centerpartiet menar att den som döms för rattonykterhet,
            rattfylleri, ska tvingas installera ett alkolås i sin bil för
            att få tillbaka körkortet. Det bör vara ett ovillkorligt krav.
            På sikt bör alla nytillverkade bilar ha alkolås. Detta skulle
            verkligen minska rattfylleriet. Det är jag övertygad om.
          </note>
          <note>
            Även jag ingår i det eniga justitieutskott som ger regeringen
            till känna att utvärderingen av rattfylleribrott också ska omfatta
            vållande till annans död i samband med rattfylleri. Min starka
            förhoppning är att utvärderingen går snabbt och att regeringen
            kan komma med ett förslag så snabbt som möjligt så att vi därefter
            kan fastslå att rattfyllerister kan dömas för dråp.
          </note>
          <note>
            Herr talman! Innan jag glömmer bort det ska jag säga att jag
            står bakom samtliga Centerpartiets reservationer från utskottsbehandlingen.
            Men, som vanligt, för att spara lite tid yrkar jag enbart bifall
            till reservation 2 under punkt 2 angående barnpornografibrott.
          </note>
          <note>
            I en annan reservation, nr 16, tar vi upp en annan viktig fråga,
            nämligen straffen för återupprepad brottslighet. Det är inte acceptabelt
            att den som döms för ett antal rån, några olaga hot, ett antal
            bilinbrott med mera ska dömas till ungefär samma straff som den
            medbrottsling som bara har varit med vid ett rån.
          </note>
          <note>
            Så är det tyvärr i dag. Den som har begått flera brott vid samma
            tillfälle eller under en period fram till domstolens avgörande
            måste få känna att varje enskilt brott ger ett visst straff.
          </note>
          <note>
            Herr talman! Slutligen kort om barnpornografibrott. Den tekniska
            utvecklingen går i rasande fart, och det är tydligt att vår svenska
            lagstiftning inte hinner med. Det tror jag faktiskt att alla är
            överens om. I Storbritannien, Norge och Danmark har man antagit
            en tuffare lagstiftning som sträcker sig längre än den svenska
            lagstiftningen gör.
          </note>
          <note>
            Lagens arm måste nå de nya tekniska lösningarna som pedofilerna
            och deras nätverk hittar för att kringgå befintlig lagstiftning.
            Jag skulle vilja se en lag som totalförbjuder allt innehav av
            barnpornografi, oavsett vilken teknik som används för innehavet.
            De som sysslar med den här verksamheten är väl organiserade och
            tekniskt duktiga, och jag tror inte att det är möjligt att vi
            ska hinna uppdatera lagen i samma takt som den tekniska utvecklingen
            sker. Därför krävs det en total lagstiftning som når all barnpornografi,
            oavsett teknisk lösning.
          </note>
          <note type="speaker">
            Anf. 30 LEIF BJÖRNLOD (mp):
          </note>
          <note>
            Herr talman! Vi från Miljöpartiet står givetvis bakom alla våra
            reservationer. Vi kommer också att stödja reservation nr 1 från
            Vänsterpartiet när det gäller upplopp. Men jag kommer bara att
            yrka bifall till reservation nr 6 angående olaga diskriminering.
          </note>
          <note>
            Alice Åström har infört en bra sed. Jag instämmer i hennes motivering
            angående upploppen. Jag vill bara understryka att det moment av
            kollektiv bestraffning som finns i den här lagstiftningen strider
            mot vanliga rättsbegrepp. Deltagande i upplopp kan faktiskt i
            vissa fall vara helt ofrivilligt. Det kan ändå bestraffas, och
            det kan upplevas som helt märkligt, speciellt som en del kan klä
            ut sig och delta i upploppet utan att de anses delta.
          </note>
          <note>
            I vår reservation nr 6 om olaga diskriminering står vi från Miljöpartiet
            enade när det gäller att förhindra all form av diskriminering
            i samhället. Vi har nu fått krav på olika lagstiftning när det
            gäller olika grupper som särskilt ska behandlas i hetslagstiftning
            med mera. Vi har alltså skilda lagar för olika diskriminerande
            grupper. Dessutom har vi skilda lagar när det gäller arbetslivet
            och utanför arbetslivet. Jag tycker att det skulle vara en vits
            med att försöka göra någonting mer översiktligt och därför få
            en allmän lagstiftning som vänder sig mot diskriminering. Det
            här är naturligtvis någonting som regeringen får arbeta vidare
            på. Men jag tycker att det är väsentligt att man kan reda upp
            lite i den djungeln.
          </note>
          <note>
            Lagstiftningsarbetet som gäller vållande till annans död i samband
            med rattfylleri har vi också varit med i. Jag håller med Torkild
            Strandberg, tror jag det var, som sade att bilen var att betrakta
            som ett laddat vapen som naturligtvis kan användas även avsiktligt
            och faktiskt skulle kunna komplettera listan på terroristbrott
            om man använder den i det avseendet. Jag tycker att det är viktigt
            att man ser på avsikten och klargör den när det gäller terroristbrotten.
            Det gäller också bilen.
          </note>
          <note>
            I fråga om livstidsstraffet gör jag återigen så att jag instämmer
            i den motivering som Peter Althin har fört fram här. Vi står helt
            och hållet bakom den.
          </note>
          <note>
            Vi har ytterligare en fråga som är väldigt engagerande och som
            vi känner mycket djupt för. Det är ekologiskt nödvärn. Det finns
            människor som av övertygelse, altruistiskt och av en inre drivkraft
            vill värna till exempel en biologisk miljö eller någon annan företeelse.
            De låter kedja fast sig vid ett träd, ställer sig i vägen för
            grävskopor för att värna en kulturell byggnad och så vidare. Det
            är människor som egentligen begår en form av brottsliga handlingar,
            men de gör det i den djupaste övertygelsen att de försöker värna
            någonting som har ett mycket högre värde. Det här begreppet, ekologiskt
            nödvärn, känner vi är viktigt att vi kan föra in i den diskussion
            som förs.
          </note>
          <note>
            Nödvärnsrätten ska givetvis inte omfatta våld mot människor eller
            djur. Men jag tycker att vi ska försöka se över den delen så att
            vi kan ha en viss förståelse för det ekologiska nödvärnet.
          </note>
          <note>
            Ytterligare en fråga som vi känner är väldigt viktig är preskriptionstider
            för miljöbrott och brott mot djurskyddslagen. Motiveringen till
            avstyrkandet av vår önskan om att få längre preskriptionstider
            för miljöbrotten är att straffsatserna är för låga i det här fallet.
            Då får vi väl återkomma på den punkten.
          </note>
          <note type="speaker">
            Anf. 31 LENNART NILSSON (s):
          </note>
          <note>
            Herr talman! Jag tror att det finns en väldigt bra ordning i
            Sverige, nämligen att politikerna i Sveriges riksdag stiftar lagar
            och besluten som ska följa fattas av domstolar. Med andra ord
            ska inte Sveriges riksdag vara någon domstol och göra sig till
            tolk för vilka straffsatser som en domstol ska utdöma. Jag är
            naturligtvis medveten om att en domstol måste vända och vrida
            på olika stenar utifrån olika utgångspunkter både när det gäller
            den som har förövat brottet och den som har blivit drabbad.
          </note>
          <note>
            Det är klart att ibland kan vi som enskilda ledamöter, som människor,
            bli upprörda när vi ser TV-
          </note>
          <note>
            program. Ibland kan vi uppleva saker och ting som är fel. Men
            jag vill hävda att det är ett naturligt led i
          </note>
          <note>
            Justitiedepartementets verksamhet att titta över praxis av den
            lag vi stiftar i Sveriges riksdag. Man följer hur den slår ut
            i vardagen i vårt samhälle.
          </note>
          <note>
            Jag vill övertyga Peter Althin om att det självklart finns en
            rad kloka förslag i form av motioner, och jag är alldeles övertygad
            om att även om det inte finns någon från Justitiedepartementet
            här sitter många av dem och lyssnar på en sådan diskussion och
            följer upp de betänkanden och synpunkter som kommer från oppositionen
            och från enskilda ledamöter. Jag tror inte att Peter Althin behöver
            vara orolig för att de förslag som läggs fram i Sveriges riksdag
            i form av motioner, även om de ibland avslås, inte tas med i resonemangen
            om vad som kan göras för att få Sverige att bli ett bättre rättssamhälle.
          </note>
          <note>
            Det betänkande vi behandlar bygger på en hel rad av motioner
            från allmänna motionstiden. Jag kan konstatera att en del vill
            ha längre straff och en del vill ha kortare straff. Jag konstaterar
            att på en rad områden som dessa motioner berör har lagstiftningen
            skärpts. Det är i fråga om barnpornografibrott, diskriminering,
            narkotikabrott, rattfylleri och djurplågeri.
          </note>
          <note>
            Många av frågorna som berörs i betänkandet och i reservationerna
            är föremål för beredningar i Regeringskansliet. Det handlar om
            samhällstjänst och livstidsstraff. Det är kanske inte så enkelt
            att det handlar om avskräckning, Peter Althin. Det handlar kanske
            också om ett samhällsskydd. Jag är medveten om att livstidsstraffet
            är en komplicerad fråga. Man följer den frågan i Justitiedepartementet
            för framtiden.
          </note>
          <note>
            Man bereder också frågor om personrån. Man bereder frågor om
            unga lagöverträdare och om diskriminering. Det handlar också om
            att i Justitiedepartementet utifrån Ingvar Carlssons utredning
            i Göteborgskommittén följa upp straffskalorna för upplopp och
            så vidare.
          </note>
          <note>
            Det är samma sak i fråga om barnpornografi. Det handlar om att
            komma överens med andra länder.
          </note>
          <note>
            Tekniken breder ut sig. Jag utgår från att även där bereds olika
            förslag i Justitiedepartementet.
          </note>
          <note>
            Det är inte så att dessa motioner avstyrks därför att det inte
            skulle vara något viktigt i dem. Vi avstyrker för att de flesta
            av frågorna i motionerna och reservationerna bereds i Justitiedepartementet.
            Jag utgår från att med tanke på att vi har en alert minister på
            området kommer han tillbaka så fort man har vänt och vridit på
            alla stenarna. Juridiken handlar ändå om komplicerade spörsmål.
            Man måste vrida och vända på stenar så att det inte blir konsekvenser
            på andra håll.
          </note>
          <note>
            Herr talman! Jag vill med dessa ord yrka bifall till utskottets
            förslag i betänkandet.
          </note>
          <note type="speaker">
            Anf. 32 PETER ALTHIN (kd) replik:
          </note>
          <note>
            Herr talman! Jag tar till mig det Lennart Nilsson nu har sagt
            som ett löfte, det vill säga att departementet återkommer ganska
            snabbt och tar till sig all vishet som finns i motionerna. Det
            är inte bara löst prat. Jag tar detta till mig. Jag kommer att
            noga kontrollera att så blir fallet.
          </note>
          <note type="speaker">
            Anf. 33 LENNART NILSSON (s) replik:
          </note>
          <note>
            Herr talman! Tack för det.
          </note>
          <note>
            Överläggningen var härmed avslutad.
          </note>
          <note>
            (Beslut fattades under 19 §.)
          </note>
          <note>
            9 § Skadeståndsrättsliga frågor
          </note>
          <note>
            Föredrogs lagutskottets betänkande 2002/03:LU12
          </note>
          <note>
            Skadeståndsrättsliga frågor.
          </note>
          <note type="speaker">
            Anf. 34 BERTIL KJELLBERG (m):
          </note>
          <note>
            Herr talman! Lagutskottets betänkande nr 12 behandlar åtta motionsyrkanden
            från allmänna motionstiden 2002 i olika skadeståndsrättsliga frågor.
          </note>
          <note>
            Motionsyrkandena rör rätt till ersättning för sorg och saknad,
            precisering av anhörigkrets som har rätt till ersättning för kostnader
            i samband med att en anhörig drabbas av personskada, ersättning
            för skador i tjänsten, patientskadelagen samt ersättning för fingerade
            personuppgifter.
          </note>
          <note>
            I betänkandet finns tre reservationer, varav vi moderater står
            bakom två.
          </note>
          <note>
            Herr talman! I svensk rätt finns ingen självständig rätt för
            en nära anhörig att få ersättning för den sorg och saknad den
            känner när någon dödas. Den väg lagstiftaren hänvisar till i aktuella
            fall är att kräva ersättning för psykiskt lidande. För att en
            sådan ersättning ska bli möjlig krävs att skadan är medicinskt
            påvisbar. Förvisso har kraven mildrats när det gäller att visa
            att det är en medicinsk skada. Men vi anser att det finns ett
            behov av att kunna utge ersättning till den som drabbats av en
            nära anhörigs död för den sorg och saknad som den efterlevande
            känner utan att det ska rubriceras som psykiska besvär.
          </note>
          <note>
            Ersättning för sorg och saknad är också en skarp markering från
            samhällets sida till förmån för den eller de efterlevande. Genom
            en sådan ersättningspost inskärps också gärningens betydelse för
            offrets närstående hos gärningsmannen. Gärningsmannen får klart
            för sig vilken sorg och saknad han har förorsakat brottsoffrets
            anhöriga.
          </note>
          <note>
            Det har från majoritetens sida påståtts att en sådan ersättningsregel
            skulle utgöra en principiell nyhet i svensk rätt. Vi anser att
            man kan lämna det påståendet därhän. Den svenska skadeståndsrätten
            har utvecklats under de senaste årtiondena, och det är viktigt
            att den utvecklingen fortsätter. I längden tror vi att en schabloniserad
            ersättning för sorg och saknad också kommer att underlätta skaderegleringen.
          </note>
          <note>
            Herr talman! Vi står bakom båda våra reservationer, men för tids
            vinnande yrkar jag bifall till endast reservation 1 under punkt
            1.
          </note>
          <note type="speaker">
            Anf. 35 CHRISTINA NENES (s):
          </note>
          <note>
            Herr talman! Vi ska nu behandla lagutskottets betänkande nr 12,
            som tar upp motionsyrkanden från allmänna motionstiden om skadeståndsrättsliga
            frågor.
          </note>
          <note>
            Jag vill redan här och nu yrka bifall till förslaget i betänkandet
            och avslag på samtliga reservationer.
          </note>
          <note>
            Herr talman! Redan 1988 tillsatte regeringen en utredning för
            att se över skadeståndslagen. Utredningen fick namnet Kommittén
            om ideell skada. År
          </note>
          <note>
            2001, efter många år av gediget utredningsarbete, beslutade riksdagen
            om ett antal ändringar i skadeståndslagen. De innebar bland annat
            att rätten till skadestånd för ideell skada stärktes. Lagförslaget
            innebar att anhöriga till den som dödas genom en skadeståndsgrundande
            handling, oavsett om ansvarsgrunden är culpa eller strikt ansvar,
            fick en lagstadgad rätt till ersättning för psykiska besvär till
            följd av dödsfallet.
          </note>
          <note>
            Högsta domstolen har under 1990-talet i flera avgöranden tagit
            ställning till i vilken omfattning som ersättning för psykiska
            besvär ska utgå till någon som drabbats till följd av att en nära
            anhörig dödats eller skadats allvarligt. Regeringen har då föreslagit
            att det ska finnas en lagreglerad rätt till ersättning enligt
            skadeståndslagen.
          </note>
          <note>
            Herr talman! När någon dödas genom en skadeståndsgrundande handling
            kommer dödsfallet som regel plötsligt eller oväntat och mycket
            ofta på ett våldsamt sätt. Det är helt naturligt att den efterlevande
            då drabbas av psykiskt lidande utöver den sorg och saknad man
            känner efter sin närstående. Den efterlevande ska normalt inte
            behöva styrka sina psykiska besvär med läkarintyg eller annan
            bevisföring.
          </note>
          <note>
            Det är bara när de psykiska besvären blir särskilt långvariga
            eller omfattande som särskild bevisning kan behövas.
          </note>
          <note>
            Här har Moderaterna och Folkpartiet en reservation där de anser
            att en särskild rätt till ersättning för sorg och saknad ska införas
            i skadeståndslagen. En av reservanternas motivering till detta
            är att det ställs krav på att de psykiska besvären ska bevisas
            och att det ofta kan vara svårt, ja, till och med kränkande för
            den skadelidande.
          </note>
          <note>
            Majoriteten i utskottet gör samma bedömning som
          </note>
          <note>
            Kommittén om ideell skada gjorde, nämligen att det i nuläget
            inte bör införas någon särskild ersättning för sorg och saknad.
            Reservanternas motivering att det kan vara svårt att bevisa de
            psykiska besvären faller ju bort, eftersom det enligt förslaget
            i betänkandet normalt inte ska behövas några bevis för att man
            ska få ersättning.
          </note>
          <note>
            Herr talman! Sedan den 1 januari 2002 finns det också möjlighet
            för närstående till en person som har utsatts för en personskada
            att få ersättning för till exempel förlorad arbetsförtjänst och
            andra utgifter i samband med sjukhusbesök eller annan omvårdnad
            som är till gagn för den skadade.
          </note>
          <note>
            Lagen innehåller inte någon precisering av
          </note>
          <note>
            "närmast anhörig" men avser främst den skadelidandes make, registrerade
            partner eller sambo, barn och föräldrar. Men även någon annan
            person kan enligt paragrafens mening vara närstående.
          </note>
          <note>
            Moderaterna har i en reservation påtalat att det i lagtexten
            bör preciseras att det just ska gälla make, registrerad partner,
            sambo, barn och föräldrar, för att det inte ska uppstå några tillämpningssvårigheter
            vid den praktiska skaderegleringen.
          </note>
          <note>
            Utskottsmajoriteten delar inte reservanternas förslag till ändring.
            Vi tycker däremot att det är mycket positivt att även andra personer
            som står den skadelidande nära ges möjlighet till ersättning.
          </note>
          <note>
            Herr talman! Jag tänker nu kort säga några ord om ersättning
            för fingerade personuppgifter.
          </note>
          <note>
            Här har regeringen uppmärksammat den problematik som kan uppstå
            när en person på grund av till exempel förföljelse tvingas byta
            sin identitet. Det kan exempelvis vara kostnader i samband med
            byte av bostadsort, försäljning av bostad och att den enskilde
            måste byta arbete. Därför beslutade regeringen i december 2001
            om att tillsätta en särskild utredare som ska se över bland annat
            ersättningsfrågan när det gäller de personer som anses behöva
            fingerade personuppgifter.
          </note>
          <note>
            Folkpartiet har en reservation där man anser att ett förslag
            när det gäller ersättningsfrågan bör tas fram omgående för personer
            som får fingerade personuppgifter, sekretessmarkering eller kvarskrivning
            i folkbokföringen.
          </note>
          <note>
            Majoriteten i utskottet vill invänta pågående utredningsarbete
            som ska slutredovisas i september
          </note>
          <note>
            2003 och yrkar därför avslag på reservationen.
          </note>
          <note>
            Herr talman! Slutligen yrkar jag, återigen, bifall till förslaget
            i betänkandet och avslag på samtliga reservationer. Jag vill också
            passa på att önska herr talman och alla andra en riktigt glad
            påsk.
          </note>
          <note type="speaker">
            Anf. 36 JAN ERTSBORN (fp):
          </note>
          <note>
            Herr talman! Vi har två reservationer från Folkpartiets sida
            beträffande de skadeståndsrättsliga frågorna.
          </note>
          <note>
            Jag vill inleda med att yrka bifall till reservation nr 1, som
            vi har tillsammans med Moderaterna, beträffande sorg och saknad.
          </note>
          <note>
            Jag står givetvis också bakom reservation nr 3 om ersättning
            för fingerade personuppgifter, men jag avstår från att yrka bifall
            till den. Jag avstår också från att närmare utveckla den saken
            och vill nu enbart säga några ord beträffande begreppet "sorg
            och saknad".
          </note>
          <note>
            I vår lagstiftning är det nu mycket klart och tydligt att anhöriga,
            personer som stod den avlidne särskilt nära, kan få skadestånd.
            Det är naturligtvis oerhört positivt.
          </note>
          <note>
            Men skadestånd innebär principiellt att en skadelidande måste
            visa att det har inträffat en skada. Och även om man i rättspraxis
            nu har lättat på beviskravet när det gäller de psykiska skadorna
            på grund av att en anhörig avlidit så gäller fortfarande principen
            att skada ska bevisas i en domstol.
          </note>
          <note>
            Vi vill införa skadeståndsgrunden "sorg och saknad" för att man
            helt och hållet ska slippa den här bevisningen. Vi vill att det
            ska vara fråga om en schablonersättning, inte så våldsamt hög.
            Vi har inte velat sätta någon siffra på detta.
          </note>
          <note>
            Vi menar att detta skulle vara till stor fördel för anhöriga.
            Det finns faktiskt människor som lider i det dolda som kanske
            inte går till någon läkare, inte sjukskriver sig men väl lider
            av det dödsfall som har inträffat.
          </note>
          <note>
            Vi ser också att en sådan här ersättningsform finns i till exempel
            England, Frankrike och Italien, och vi tror att det här är den
            rätta vägen att gå för att stärka de anhöriga i samband med ett
            tragiskt dödsfall.
          </note>
          <note>
            Jag yrkar alltså bifall till reservation nr 1.
          </note>
          <note type="speaker">
            Anf. 37 YVONNE ANDERSSON (kd):
          </note>
          <note>
            Herr talman! I betänkandet om skadeståndsrättsliga frågor behandlas
            faktiskt åtta motionsyrkanden.
          </note>
          <note>
            Jag vill här från Kristdemokraternas sida yrka bifall till förslaget
            i betänkandet och fästa uppmärksamheten på den problematik som
            berörs i vårt särskilda yttrande.
          </note>
          <note>
            Christina Nenes från Socialdemokraterna har redan nu tydligt
            härifrån klargjort den lagstiftning som finns och som Kristdemokraterna
            ställer sig bakom vad gäller skadeståndsrätten när en anhörig
            bragts om livet. Jag tänker inte återupprepa det, utan jag tänker
            enbart tala om just det som jag nämnde här.
          </note>
          <note>
            Skadestånd betalas redan nu ut när någon genom oaktsamhet, som
            inte nödvändigtvis behöver vara grov, har bragt en människa om
            livet. Den ersättningen ska naturligtvis betalas ut alldeles oavsett
            om gärningsmannen kan fällas eller ej. Det finns dock rent konkreta
            problem för dem som har rätt till skadestånd. Det gäller när skadeståndet
            har avgjorts i rätten och den skyldige inte kan betala. Då går
            ärendet över till Brottsoffermyndigheten, som ånyo ska fastställa
            skadeståndsersättning. Alltför ofta blir det en reducering av
            i domstol fastställda belopp. Detta upplever den skadeståndsberättigade
            som oerhört svekfullt.
          </note>
          <note>
            Vi menar att man borde se över det här förhållandet, när en myndighet
            i princip överprövar ett domstolsutlåtande.
          </note>
          <note>
            En annan konkret svårighet finns när gärningsmannen inte har
            kunnat fällas. Då har den anhörige själv att ansöka om ersättning
            från Brottsoffermyndigheten, och det är inte självklart att alla
            som är berättigade är informerade eller ens medvetna om denna
            möjlighet. Man borde också se över informationen och delgivningen
            i samband med anhörigs död, förorsakad av brott.
          </note>
          <note>
            Herr talman! Det finns motioner om att man ska införa en ny typ
            av ersättning för sorg och saknad.
          </note>
          <note>
            Jag finner uppenbara risker med det, nämligen att de som verkligen
            har psykiskt lidande då inte får den ersättning som de är berättigade
            till. Innan en sådan reform genomförs bör det undersökas i vilken
            grad skadeståndsersättningar som fastställs av domstol eller annan
            myndighet faktiskt kommer de drabbade till del.
          </note>
          <note>
            Med det tackar jag för ordet.
          </note>
          <note type="speaker">
            Anf. 38 VIVIANN GERDIN (c):
          </note>
          <note>
            Herr talman och övriga åhörare! Jag vill från
          </note>
          <note>
            Centerpartiets sida kommentera några motioner som vi behandlar
            i betänkande LU12, bland annat motionerna med krav på att införa
            ersättning för sorg och saknad.
          </note>
          <note>
            En mycket kort tid har gått sedan skadeståndet för ideell skada
            stärktes. Låt oss nu först ser hur den lagen i praktiken fungerar.
            I den nya lagen utgår ju också ersättning för psykiskt lidande,
            och sorg och saknad kan vara en del i den psykiska ohälsan. Vi
            finner därför inte skäl att utöka skadeståndslagen enligt motionärernas
            önskemål utan vill i stället inrikta oss på att nu gällande lagstiftning
            verkligen efterlevs.
          </note>
          <note>
            Jag anser också att det är viktigt att inte bredda kretsen av
            ersättningsberättigade utan att först klargöra var gränserna ska
            sättas. Vem ska bedöma rätten till ersättning för sorg och saknad,
            och vilken nivå ska vara rimlig? Vi delar alltså inte motionärernas
            syn här.
          </note>
          <note>
            Herr talman! Jag vill fortsätta lite grann med bemötandet. Vi
            tycker att det är mycket viktigt att man satsar mer resurser på
            bemötande, stöd och hjälp åt människor som har råkat illa ut.
            Det är också viktigt att människor som drabbas psykiskt av en
            anhörigs död erhåller ersättning enligt den nya lagen.
          </note>
          <note>
            Det återstår dock en hel del att förbättra för brottsoffren.
            Det gäller till exempel rätten att erhålla det utdömda skadeståndet,
            såsom Yvonne Andersson tidigare har påtalat. Vi kan i dag se att
            detta inte är någon självklarhet, speciellt inte där gärningsmannen
            saknar tillgångar. Det är viktigt för oss att säkerställa att
            brottsoffret här får det utdömda skadeståndet.
          </note>
          <note>
            Likadant är det när gärningsmannen inte är känd.
          </note>
          <note>
            Även här är det viktigt att samhället går in och ser till att
            ersättning utbetalas till dem som har drabbats.
          </note>
          <note>
            Detta borde faktiskt vara en självklarhet, men tyvärr får vi
            signaler om att det inte är så.
          </note>
          <note>
            För rättssystemets trovärdighet är det viktigt att vi först ser
            till att polis, åklagare och domstolsväsende får bättre förutsättningar
            att utreda och lagföra brott innan vi stiftar nya, svårtolkade
            lagar.
          </note>
          <note>
            Därmed vill jag också yrka bifall till betänkandets förslag.
          </note>
          <note>
            Överläggningen var härmed avslutad.
          </note>
          <note>
            (Beslut fattades under 19 §.)
          </note>
          <note>
            10 § Vissa frågor rörande fastigheter
          </note>
          <note>
            Föredrogs lagutskottets betänkande 2002/03:LU13
          </note>
          <note>
            Vissa frågor rörande fastigheter.
          </note>
          <note type="speaker">
            Anf. 39 BERTIL KJELLBERG (m):
          </note>
          <note>
            Herr talman! Detta betänkande från lagutskottet rör elva motionsyrkanden
            från den allmänna motionstiden. Motionsyrkandena rör felregler
            i jordabalken, historiska arrenden, fastighetsmäklarlagen och
            herrelösa fastigheter.
          </note>
          <note>
            Vi moderater står bakom två reservationer i betänkandet rörande
            fastighetsmäklarlagen och herrelösa fastigheter.
          </note>
          <note>
            Herr talman! Den 1 oktober 1995 fick vi en ny fastighetsmäklarlag.
            Syftet med lagen var bland annat att stärka skyddet för konsumenterna.
            Hösten 1996
          </note>
          <note>
            tog Fastighetsmäklarnämnden ställning till ett gränsdragningsproblem
            mellan fastighetsförmedling och annan mäklarverksamhet. Fastighetsmäklarnämndens
            ställningstagande förorsakade vissa problem för den som avser
            att överlåta sin rörelse när det ingår en fastighet i rörelsen.
            Det kan då bli nödvändigt att använda både en fastighetsmäklare
            och en företagsmäklare, vilket ger ökade kostnader.
          </note>
          <note>
            Riksdagen uppmärksammades på detta problem under riksmötet 1997/98,
            och lagutskottet uppmanade därför regeringen att i lämpligt sammanhang
            återkomma till riksdagen med förslag till ändring i fastighetsmäklarlagen.
            Riksdagen ställde sig bakom lagutskottets betänkande.
          </note>
          <note>
            Samma fråga behandlades i riksdagen våren 2000.
          </note>
          <note>
            Då hade Justitiedepartementet låtit meddela att frågan var föremål
            för övervägande i departementet.
          </note>
          <note>
            Justitieministern svarade på en skriftlig fråga den
          </note>
          <note>
            29 november 2000 att frågan skulle tas upp antingen inom ramen
            för den utvärdering av fastighetsmäklarlagen som man planerade
            eller i annat lämpligt sammanhang. Arbetet skulle i vart fall
            sättas i gång hösten 2001.
          </note>
          <note>
            Våren 2002 behandlades frågan åter i riksdagen.
          </note>
          <note>
            I mer än fem år har frågan legat i Justitiedepartementet utan
            att någonting har hänt.
          </note>
          <note>
            Herr talman! Nästa reservation har egentligen samma syfte: att
            försöka belysa regeringens oförmåga att hörsamma riksdagens begäran
            om lagstiftning.
          </note>
          <note>
            Denna fråga gäller så kallade herrelösa fastigheter.
          </note>
          <note>
            I konkurser kan det finnas fastigheter som på grund av olika
            lyten, exempelvis förelägganden av olika slag, är mer eller mindre
            värdelösa. I vart fall gör konkursförvaltaren bedömningen att
            kostnaden för att sälja fastigheten överstiger dess värde. Konkursförvaltaren
            abandonerar då fastigheten eller, för att tala ett mer begripligt
            språk, överger den. Detta får till följd att om den lagfarne ägaren
            är en juridisk person så kommer fastigheten, efter det att konkursen
            avslutats och den juridiska personen upplösts, att vara utan ägare.
            Detta ställer till en rad praktiska problem.
          </note>
          <note>
            Herr talman! Ett politiskt trick när en fråga är kontroversiell
            är att begrava den i en utredning där den kan ligga ett antal
            år. Med bästa vilja i världen kan man inte säga att dessa två
            frågor innehåller något politiskt sprängstoff eller är av svår
            juridisk natur.
          </note>
          <note>
            Regeringens oförmåga att på mer än fem år för riksdagen presentera
            de lagförslag som riksdagen efterfrågat är milt uttryckt anmärkningsvärd.
            Detta är inte bara nonchalant mot riksdagen utan ställer också
            till problem och kostnader för medborgarna. Vi vill se en skärpning
            från regeringens sida.
          </note>
          <note>
            Slutligen, herr talman: Vi moderater står naturligtvis bakom
            bägge reservationerna, men av tidsskäl yrkar jag bifall endast
            till reservation 1 under punkt 3.
          </note>
          <note type="speaker">
            Anf. 40 JAN ERTSBORN (fp):
          </note>
          <note>
            Herr talman! När vi nu har gått över till att diskutera fastigheter
            och fastighetsrätt skulle jag vilja inleda med några få ord om
            regeln om felansvar i 4 kap.
          </note>
          <note>
            19 § jordabalken. Här finns en motion som inte har föranlett
            särskilt mycket arbete i utskottet den här gången. I motionen
            vill man skärpa ansvaret för säljaren vid fastighetsöverlåtelser
            i fråga om så kallade dolda fel. Jag har funderat en del på att
            det kanske är åt andra hållet man ska gå. Det är inte alldeles
            säkert att säljaren ska ansvara för dolda fel, och då menar jag
            sådana fel som verkligen är dolda även för säljaren.
          </note>
          <note>
            Den andra frågan är en följetong i riksdagen, har jag förstått
            även om jag är ny. Det handlar om de så kallade historiska arrendena.
            Där har vi för vår del stannat vid att vi nu vill avvakta vad
            som kommer att hända efter det att den departementspromemoria
            som är ute på remiss har kommit tillbaka till oss på ett eller
            annat sätt.
          </note>
          <note>
            Fastighetsmäklarlagen har Bertil Kjellberg talat om. När det
            gäller den delen är vi inte nöjda med den hantering som skett
            hittills. Det är alltså fem år sedan det gjordes ett tillkännagivande
            från riksdagen om en översyn av denna lag. Först nu talar man
            om att man ska ha en hearing i den här saken och att man kan tänkas
            komma med direktiv till en utredning senast under 2004. Detta
            är klart otillfredsställande tider som anges från Justitiedepartementets
            sida.
          </note>
          <note>
            Den fjärde delen i det här betänkandet rör det som inträffar
            vid aktiebolagskonkurser där fastigheter inte kan säljas och därför,
            helt i enlighet med reglerna i konkurslagen, lämnas utan vidare
            åtgärder, utan tillsyn och utan ägare, av konkursförvaltaren.
            Så kan vi naturligtvis inte ha det i ett välordnat samhälle, utan
            detta måste vi göra någonting åt.
          </note>
          <note>
            Om detta har riksdagen redan 1998 gjort ett tillkännagivande.
            Till skillnad från vad som gäller fastighetsmäklarlagen känns
            det som om man från departementets sida har gjort lite mer här
            under den allra senaste tiden. Det är i och för sig glädjande,
            men man måste kräva ytterligare åtgärder och att vi kan komma
            till någon typ av lagstiftning.
          </note>
          <note>
            Dessa två ärenden, om fastighetsmäklarlagen och om herrelösa
            fastigheter, har varit under behandling i departementet under
            mer är fem år. Man ställer sig naturligtvis frågan vad det kan
            bero på. Det beror sannolikt inte på brist på personal, och det
            kan inte bero på juridiska svårigheter i dessa ärenden. Man kommer
            fram till att det kan bero på bristande vilja från departementschefens
            sida, och att det skulle vara på det viset vill man inte gärna
            tro. Vi menar att riksdagen nu måste markera att denna långa tid
            inte är acceptabel. Därför kräver vi nu nya tillkännagivanden
            i de här båda ärendena.
          </note>
          <note>
            Jag yrkar bifall till reservationerna under punkterna 3 och 4.
          </note>
          <note type="speaker">
            Anf. 41 INGEMAR VÄNERLÖV (kd):
          </note>
          <note>
            Herr talman! I det här lilla betänkandet, Vissa frågor rörande
            fastgiheter, behandlas, som vi nyss har hört, några motioner från
            allmänna motionstiden
          </note>
          <note>
            2002. Med all respekt för motionärerna är det ett betänkande
            som knappast inbjuder till svingande av ideologiska svärd. Om
            de fyra punkter som tas upp -
          </note>
          <note>
            jordabalkens felregler, historiska arrenden, fastighetsmäklare
            och herrelösa fastigheter - är vi nog ganska överens när allt
            kommer omkring.
          </note>
          <note>
            Trots det har vi kristdemokrater tillsammans med
          </note>
          <note>
            Moderaterna, Folkpartiet och Centerpartiet reserverat oss på
            två av punkterna. Utskottsmajoriteten avstyrker samtliga motionsyrkanden
            och hänvisar dels till pågående arbete, dels till aviserat arbete.
            Vanligen brukar vi inte reservera oss när det pågår arbete som
            ligger i linje med motionsyrkanden. Men samtidigt, herr talman,
            har vi lite svårt att uppamma det änglalika tålamod med regeringens
            saktfärdighet som majoriteten uppvisar när man finner sig i att
            regeringen kan hålla på år ut och år in och avisera arbete utan
            att det händer något mer. Ett utmärkt exempel på det är punkten
            "Fastighetsmäklare m.m.".
          </note>
          <note>
            År 1995 trädde en ny fastighetsmäklarlag i kraft.
          </note>
          <note>
            Året därefter tog Fastighetsmäklarnämnden ställning till ett
            gränsdragningsproblem mellan fastighetsförmedling och annan mäklarverksamhet.
            Den intagna ståndpunkten innebar att den som vill ha hjälp med
            förmedlingen vid överlåtelse av ett företag där en fastighet ingår
            i överlåtelsen i vissa fall ska vara tvingad att utöver en företagsmäklare
            anlita även en fastighetsmäklare för förmedlingsuppdraget. Våren
          </note>
          <note>
            1998 behandlade utskottet en motion som kritiserade nämnda ståndpunkt.
            Det resulterade i ett tillkännagivande om att regeringen skulle
            återkomma till riksdagen med förslag till ändring i fastighetsmäklarlagen.
          </note>
          <note>
            Vi kristdemokrater anser i likhet med flera motionärer att fastighetsmäklarlagen
            måste utvärderas och ses över. Enligt vad som framkommit från
            regeringen lär dylika aktiviteter vara på gång. Regeringens saktfärdighet
            på området är dock anmärkningsvärd.
          </note>
          <note>
            Redan 1998 gjordes som sagt ett tillkännagivande i ärendet. Sedan
            hände inget. Våren 2000 var frågan uppe igen. Då hette det att
            frågan övervägdes inom
          </note>
          <note>
            Justitiedepartementet, och därför ansåg den dåvarande utskottsmajoriteten
            att något förnyat tillkännagivande ej var erforderligt. På senhösten
            samma år uppgav justitieministern som svar på skriftlig fråga
            att regeringen ämnade agera i de aktuella frågorna, varvid han
            räknade med att arbetet borde kunna sättas i gång hösten 2001.
            Men fortfarande hände inget.
          </note>
          <note>
            På våren 2002 konstaterar utskottet att något lagstiftningsarbete
            fortfarande inte har inletts, trots vad som ett och ett halvt
            år tidigare utlovats av justitieministern i ett frågesvar. Majoriteten
            fortsätter dock att räkna med att regeringen ska komma till skott
            utan något ytterligare tillkännagivande från riksdagens sida.
          </note>
          <note>
            När så utskottet i februari i år ännu en gång behandlade samma
            ärende hade uppgift inhämtats från
          </note>
          <note>
            Justitiedepartementet att avsikten var att en utredning skulle
            tillsättas för utvärdering av fastighetsmäklarlagen. Departementet
            uppgav att arbetet bedrivs med inriktning på att utredningsdirektiv
            ska kunna beslutas under 2003. Därefter verkade tydligen något
            slags beslutsångest ha utbrutit, ty i skrivelsen Redogörelse för
            behandlingen av riksdagens skrivelser till regeringen, 2002/03:75
            som kom några veckor senare, kan man finna att det nu är 2004
            som gäller. För hur länge? är man frestad att tillägga.
          </note>
          <note>
            Redan nu, herr talman, kan konstateras att för årets understatement
            i lagutskottet står utskottets majoritet när man menar att det
            nu är hög tid att regeringen utan dröjsmål beslutar om direktiv
            till den aviserade utredningen. Att regeringen redan har fördröjt
            det hela från 2003 till 2004 låtsas man tydligen inte om, utan
            man fortsätter att hävda att det inte fordras något nytt tillkännagivande,
            trots att det har gått fem år sedan det förra tillkännagivandet.
            Hur resonerar majoriteten när man låter regeringen hållas år ut
            och år in med att enbart avisera och aldrig leverera det som utskottet
            begärt? Det vore intressant att få veta.
          </note>
          <note>
            Kristdemokraterna hävdar att regeringen nu måste påskynda den
            hittills remarkabelt långa handläggningen, varför ytterligare
            ett tillkännagivande vore på sin plats.
          </note>
          <note>
            Jag ska inte uppta kammarens dyrbara tid med att göra en liknande
            exposé över regeringens sölande när det gäller att få frågeställningen
            om herrelösa fastigheter rättsligt belyst och behovet av lagstiftning
            klarlagt. Även här finns ett fem år gammalt tillkännagivande,
            men inget har hänt.
          </note>
          <note>
            Herr talman! Vi kristdemokrater står bakom betänkandets två reservationer.
            För att måna om tiden nöjer jag mig med att yrka bifall till reservation
            1.
          </note>
          <note type="speaker">
            Anf. 42 REZENE TESFAZION (s):
          </note>
          <note>
            Herr talman! Jag vill redan från början yrka avslag på de reservationer
            som de borgerliga ledamöterna i utskottet står bakom och yrka
            bifall till utskottets förslag i lagutskottets betänkande nr 13.
          </note>
          <note>
            I sak är samtliga partier i utskottet och regeringen överens.
            Alla är överens om att förändra fastighetsmäklarlagen och om att
            man måste lösa problemet med så kallade herrelösa fastigheter.
          </note>
          <note>
            Gällande frågan om fastighetsmäklarlagen framgår det av regeringens
            skrivelse till riksdagen
          </note>
          <note>
            2002/03:75, Redogörelse för behandlingen av riksdagens skrivelser
            till regeringen, att en hearing ska hållas under den fortsatta
            beredningen av frågor om fastighetsmäklarlagen. Vidare framgår
            att utvärderingsarbetet därefter sannolikt kommer att överlämnas
            till en utredning. Arbetet är inriktat på att man ska kunna besluta
            om direktiv senast år 2004.
          </note>
          <note>
            Justitiedepartementet har många arbetskrävande frågor på sitt
            bord, men jag förutsätter att arbetet med att se över fastighetsmäklarlagen
            kommer i gång snarast. Jag instämmer i det övriga utskottets uppfattning
            att det nu är tid att regeringen beslutar om direktiv till den
            aviserade utredningen.
          </note>
          <note>
            På våren 2001 behandlades frågan om herrelösa fastigheter i utskottet
            med anledning av en motion.
          </note>
          <note>
            Utskottet kunde då konstatera att justitieministern på hösten
            hade redovisat att det i Justitiedepartementet sedan en tid pågick
            en probleminventering och att en hearing planerades. Mot denna
            bakgrund fann utskottet inte anledning att föreslå några särskilda
            åtgärder från riksdagens sida. När utskottet senast avstyrkte
            likartade motionsyrkanden, våren 2002 i betänkande 2001/02:LU19,
            förutsattes att regeringen snarast skulle redovisa hur man avser
            att gå vidare med frågan.
          </note>
          <note>
            Inom Justitiedepartementet pågår nu lagstiftningsarbetet i frågan.
            Justitieministern har i ett frågesvar den 29 januari 2003 uppgett
            att arbetet främst är inriktat på att lösa problemet med att det
            inte finns någon motpart som till exempel en kommun eller annan
            tillsynsmyndighet att vända sig till för att vidta åtgärder enligt
            fastighetslagstiftningen och miljölagstiftningen.
          </note>
          <note>
            Enligt justitieministern är tanken att låta utse en representant,
            en god man, för det upplösta bolaget.
          </note>
          <note>
            Därmed skulle man få en möjlighet att komma till rätta med de
            svårigheter som herrelösa fastigheter för med sig. Enligt frågesvaret
            kan ett förslag sannolikt lämnas under hösten 2003.
          </note>
          <note>
            Utskottet anser att det är angeläget att en rättslig analys görs
            i syfte att lösa problemet med herrelösa fastigheter. Utskottet
            förutsätter att lagstiftningsarbetet bedrivs skyndsamt. Mot den
            redovisade bakgrunden anser utskottet att det inte finns skäl
            att nu föreslå någon åtgärd från riksdagens sida.
          </note>
          <note>
            Herr talman! Jag vill återigen poängtera att det i utskottet
            inte råder några åsiktsskillnader i sak. Vi är eniga om vikten
            av att förändra fastighetsmäklarlagen och att lösa problemet med
            herrelösa fastigheter. Med hänvisning till vad jag nu redovisat
            yrkar jag bifall till utskottets förslag i lagutskottets betänkande
            nr 13.
          </note>
          <note type="speaker">
            Anf. 43 RONNY OLANDER (s):
          </note>
          <note>
            Herr talman! Jag och Christer Adelsbo har skrivit en motion L261
            om en viktig fråga som vi avser att bevaka både nu och framöver
            om friköp av historiska arrenden.
          </note>
          <note>
            Det ärende vi nu behandlar har en lång historia.
          </note>
          <note>
            Det verkliga genombrottet kom då riksdagen den 30
          </note>
          <note>
            november 1989 med stor majoritet fattade det historiska beslutet
            att avskaffa den förmodligen sista kvarlevan av det gamla feodalsamhället
            genom att medge jordbruksarrendatorerna rätt att friköpa de gårdar
            som de i generationer bebyggt, bebott och brukat under adligt
            förmyndarskap.
          </note>
          <note>
            1990 års arrendekommitté som fick uppdraget att följa upp riksdagsbeslutet
            förordade enhälligt en friköpslag som skulle omfatta bönder under
            adeln, kyrkan, Domänverket samt universiteten. Förutsättningar
            för inlösensrätten föreslogs vara att arrendestället i generationer
            bebotts och brukats av arrendatorer tillhörande samma släkt och
            därmed med starka bindningar till arrendestället.
          </note>
          <note>
            För berörda arrendatorer gäller att de själva fått svara för
            investeringarna, för hela riskkapitalet och därmed bära den totala
            företagsekonomiska risken för växtodling och djurhållning.
          </note>
          <note>
            Trots riksdagsbeslutet och Arrendekommitténs klara och entydiga
            förord för införandet av en friköpsrätt vad gäller historiska
            arrenden har någon sådan ännu inte införts. Men efter att riksdagen
            under hela 90-talet avstyrkt nya motioner med krav på friköpsrätt
            beslutade riksdagen i mars 1999 i ett tillkännagivande till regeringen
            att frågan om friköp på nytt borde utredas.
          </note>
          <note>
            Herr talman! Först i år har en kartläggning av rådande förhållanden
            åstadkommits i en departementspromemoria, Ds 2003:11. Promemorians
            slutsatser att antalet historiska arrenden minskat är korrekt
            men intresset hos berörda arrendatorer att få friköpa sina gårdar
            är fortfarande av den omfattningen att Arrendekommitténs slutsatser
            i högsta grad är relevanta.
          </note>
          <note>
            Promemorians konstaterande att "de problem som identifierats
            synes förekomma väsentligen vid arrenden hos vissa större privata
            jordägare medan arrendatorer hos kyrka, stat och vid Uppsala universitet
            inte förespråkar någon friköpsrätt" kan närmast betecknas som
            märkligt. Detta med tanke på att dessa offentliga institutioner
            i själva verket i regel haft en betydligt mer tidsenlig inställning
            till sina arrendatorer och därför i många fall gjort frivilliga
            överenskommelser om friköpsrätt.
          </note>
          <note>
            De kvarstående problemen finns vid de adliga godsen, fideikommissena,
            där jordägarna på flera håll chockhöjt arrendeavgifterna. Krav
            om både 50 % och
          </note>
          <note>
            100 % höjning av arrendeavgifterna har förekommit.
          </note>
          <note>
            Arrendetvister sysselsätter fortfarande arrendenämnder och fastighetsdomstol
            i inte ringa omfattning.
          </note>
          <note>
            Friköpsfrågan är för den berörda befolkningsgruppen en medborgarrättslig
            angelägenhet och en samhällsfråga mer än en arrendefråga. Det
            finns mot denna bakgrund anledning att vara kritisk mot att frågan
            inte kunnat lösas ännu.
          </note>
          <note>
            Såväl sociala som politiska och medborgarrättsliga skäl talar
            fortfarande starkt för införande av laglig rätt till friköp av
            historiska arrenden. Vi motionärer utgår från att regeringen påskyndar
            pågående beredningsarbete och senast i höst återkommer med ett
            konstruktivt förslag till riksdagen som löser denna för många
            mycket viktiga fråga.
          </note>
          <note type="speaker">
            Anf. 44 CHRISTER ADELSBO (s):
          </note>
          <note>
            Herr talman! Att det är dags att besluta om ett införande av
            en laglig rätt till friköp av historiska arrenden borde vara en
            självklarhet. Det är egentligen en fantastisk historia som borde
            ha varit löst för länge, länge sedan.
          </note>
          <note>
            Adelns privilegiebrev från 1723 anses alltjämt vara giltigt.
            1700-talets förhållanden har styrt stora delar av landsbygdsbefolkningens
            öden, inte minst de så kallade frälseböndernas.
          </note>
          <note>
            Jag anser att det är ett svek mot den befolkningsgruppen. De
            är de moraliska ägarna som inte minst genom enskiftet har byggt
            upp gårdarna på ny plats, skapat nya raka diken och gärdsgårdar.
            De har givit sina gårdar en egen identitet från att ha varit ett
            tegindelat kollektiv.
          </note>
          <note>
            Sjunde generationen av adelsrätten kunde behålla greppet om frälseböndernas
            jord trots att motprestationerna till kronan sedan länge upphört
            och demokratin införts.
          </note>
          <note>
            Givetvis borde frälsebönderna för länge sedan fått rätt att friköpa
            sin jord. Så har bland annat skett i
          </note>
          <note>
            Danmark. Det är ju bönderna själva som i allra högsta grad har
            röjt jorden, dikat, bebyggt och haft sin hemortsrätt på gården.
          </note>
          <note>
            Man kan ställa sig frågan: Varför har inget skett under alla
            dessa år? Varför har man blundat och låtit vissa bygder i vårt
            land förbli under vad man kan kalla en stat i staten?
          </note>
          <note>
            Frågan har som sagt stötts och blötts i riksdagen i århundraden.
            Sedan början av 1900-talet har ett trettiotal, fyrtiotal riksdagsmotioner
            väckts om friköpsrätt från fem olika partier.
          </note>
          <note>
            Frågan har kommit att rubriceras som en arrendefråga, historiska
            arrenden. Det är möjligt att det är orsaken till att man inte
            kommit till skott i frågan.
          </note>
          <note>
            Det kanske hade varit bättre om man gått lite mer rakt på sak
            och exempelvis talat om avveckling av historiskt betingad beskattningsrätt
            över landsbygden och rätt till enskilt ägande för frälsebönderna.
            Det hade kanske på ett annat sätt fokuserat på vad det egentligen
            handlar om.
          </note>
          <note>
            Ett genombrott skedde den 30 november 1989 då riksdagen beslutade
            med röstsiffrorna 176 mot 95 för ett uttalande om att innehavare
            av historiska arrenden borde ges möjlighet att friköpa sina gårdar.
            Men dessvärre har vi ännu inte kommit till ett avgörande beslut
            i denna fråga.
          </note>
          <note>
            Den 1 mars 1999 kom ett enigt politiskt beslut i lagutskottet
            och i riksdagen. Man uppdrog åt regeringen att göra en uppdatering
            och kartläggning av omfattningen av förhållandena samt utröna
            intresset för en friköpsrätt. En kartläggning som var klar vid
            årsskiftet är nu föremål för en remissbehandling.
          </note>
          <note>
            Utredaren har bland annat kommit fram till att de historiska
            arrendena inte skiljer sig i formell juridisk mening från andra
            arrenden. Det är i och för sig sant.
          </note>
          <note>
            Men om man skulle byta ut ordet arrendator i alla utredningar
            mot orden lantbrukare, bonde eller jordbruksbefolkning, som det
            egentligen är fråga om, blir skillnaden i både formell juridisk
            mening och praktisk mening uppenbar.
          </note>
          <note>
            I yttrandet ifrågasätts hur många arrendatorer som får anses
            ha en verklig önskan att få friköpa sitt ställe och om vederbörande
            kan ha ekonomisk förmåga.
          </note>
          <note>
            Faktum är att i de fallen som kyrkan eller staten, Assi
          </note>
          <note>
            Domän, erbjudit friköp har man också antagit erbjudandet.
          </note>
          <note>
            Kartläggningen visar att de historiska ägarinstitutionerna, stiften
            och Assi Domän, öppnat upp och låtit åtskilliga lantbrukare friköpa.
            Dessvärre visar den också att förhållandet är tvärtom för adel
            och storgods; de medger i princip inga friköp. Det är, tyvärr,
            vanligare att man drar in lediga ställen. I något fall har man
            även sagt upp arrende.
          </note>
          <note>
            Detta uråldriga system är ett problem på flera sätt.
          </note>
          <note>
            Inte minst är det så att många unga vägrar att ta över för att
            stå under adligt förmyndarskap, som deras föräldrar har gjort
            genom åren. Resultatet blir då, tyvärr, att jord, hus och allt
            som de här bondegenerationerna har nedlagt blir ännu en gåva till
            arvtagare till adeln och storgodsen.
          </note>
          <note>
            Detta känns inte tillfredsställande. Jag är rädd att det hastar
            med att införa den här historiska reformen för att det över huvud
            taget ska finnas något kvar att rädda till enskilt ägande.
          </note>
          <note>
            Utredaren har också dragit slutsatsen att det inte finns tillräcklig
            anledning att på nytt utreda frågan om friköp av historiska arrenden.
            Det kan jag till viss del hålla med om, för det finns redan ett
            välutrett lagförslag som vi i princip skulle kunna "damma av".
          </note>
          <note>
            När jag läser den här utredningen får jag en känsla av att den
            lite grann "andas av" att det är så få som berörs att vi inte
            behöver göra något. Jag hoppas att vi inte ska resonera på det
            viset, för resonerade vi så överlag skulle det få hemska följder
            på många andra områden.
          </note>
          <note>
            Herr talman! Vad som behövs är att vi vågar erkänna att vi i
            Sverige har kvar ett feodalrättsligt grundat gammalt ståndsbetingat
            ägarmandat över hela bygder som både har blockerat och som fortsätter
            att blockera rätten till enskilt ägande för jordbruksbefolkningen.
          </note>
          <note>
            Vi måste också våga erkänna att det är staten som bär detta historiska
            ansvar - inte så mycket adel och storgodsägare, som ju har ärvt
            sin makt och i princip bara har agerat inom lagen sådan den varit
            och är.
          </note>
          <note>
            Grundbulten i frågan är att detta är en kvarleva från ett helt
            annat samhällssystem.
          </note>
          <note>
            Det är hög tid att vi efter alla dessa år tar vårt ansvar, precis
            som man har gjort i Danmark och i övriga nordiska länder, och
            inför laglig rätt till friköp av historiska arrenden.
          </note>
          <note type="speaker">
            Anf. 45 VIVIANN GERDIN (c):
          </note>
          <note>
            Herr talman! Jag vill beträffande betänkande
          </note>
          <note>
            LU13 fokusera enbart på det som gäller herrelösa fastigheter.
            Herrelösa fastigheter utan tillsyn och skötsel är en styggelse
            i samhället. Därutöver utgör de en fara för lekande barn som kan
            frestas att försöka ta sig in i fastigheterna och leka där.
          </note>
          <note>
            Det är beklagligt, tycker jag, att så lång tid har gått utan
            att någonting hänt. Vår representant från
          </note>
          <note>
            Uppland, Rigmor Stenmark, har flera år i rad motionerat i frågan
            och bland annat pekat på problem som följer vid konkurser där
            fastigheter är inblandade och där ingen vill kännas vid dessa
            fastigheter. Man kan verkligen konstatera att frågan har körts
            i långbänk.
          </note>
          <note>
            Men det är vår förhoppning att man nu ska komma till skott och
            verkligen ta tag i frågan. Ett sätt kan vara att utse en god man
            till förvaltare för just de fastigheter som dyker upp i samband
            med bolagskonkurser.
          </note>
          <note>
            Med detta yrkar jag bifall till reservation 2.
          </note>
          <note>
            Slutligen vill jag önska talmannen och övriga i kammaren en glad
            påsk.
          </note>
          <note>
            Överläggningen var härmed avslutad.
          </note>
          <note>
            (Beslut fattades under 19 §.)
          </note>
          <note>
            11 § Utvärdering av miljömålet i konsumentpolitiken
          </note>
          <note>
            Föredrogs lagutskottets betänkande 2002/03:LU14
          </note>
          <note>
            Utvärdering av miljömålet i konsumentpolitiken (skr.
          </note>
          <note>
            2002/03:31).
          </note>
          <note type="speaker">
            Anf. 46 HENRIK VON SYDOW (m):
          </note>
          <note>
            Herr talman! I lagutskottets betänkande LU14 behandlas en skrivelse
            från regeringen om utvärdering av miljömålet i konsumentpolitiken
            samt motionsyrkanden i anslutning till skrivelsen.
          </note>
          <note>
            Jag börjar med att yrka bifall till reservation 5 i betänkandet.
          </note>
          <note>
            Skrivelsen är till omfånget rätt liten men dessvärre ändå ett
            tydligt exempel på den kursriktning som alltmer präglar den politiska
            maktutövningen i vårt land, i vårt samhälle.
          </note>
          <note>
            Jag ber kammarens ledamöter att fästa uppmärksamheten på hur
            regeringen redan i början av skrivelsen vrider det svenska folket,
            de svenska konsumenterna, till att bara bli ett medel för en överordnad
            politisk målsättning - här ska nu människors konsumtionsmönster
            utvecklas, styras och dirigeras.
          </note>
          <note>
            Jag upprepar vad jag tidigare sagt i denna kammare, nämligen
            att den politiska makten här är inne på någonting som är ytterst
            privat. Det som människor väljer att lägga frukterna av sitt arbete
            på - en väsentlig del av den enskilda människans integritet -
            är ett sätt att odla egna intressen. Därmed är detta väsentligt
            för den enskilda människans livsstil.
          </note>
          <note>
            Just på de här fälten borde politiker i alla läger ha mer än
            respekt för den enskilda människans val och frihet. Ännu märkligare
            blir det hela genom att regeringen motiverar att man tar sig den
            här makten med ekologiska förtecken. Man tar den med ekologiska
            motiv.
          </note>
          <note>
            Ibland kan man misstänka att både regeringen och alltför många
            riksdagsledamöter misstror människor i vårt land. Svenska folket
            är, ibland till skillnad från politikerna, berett att göra insatser
            och att göra uppoffringar för miljön. Det är svenska konsumenter
            som med sina egna val i ICA-butiken, i Konsumbutiken eller i Hemköpsbutiken
            under de senaste åren har drivit fram en grön omvandling på butikshyllorna.
          </note>
          <note>
            Det är svenska folkets önskningar och efterfrågan som mycket
            mer än propositioner, motioner och skrivelser har bidragit till
            att vårt urval av miljövänliga produkter har ökat och haft en
            så god utveckling under de senaste 10-15 åren.
          </note>
          <note>
            Stora steg i utvecklingen har tagits, och det har skett å ena
            sidan tack vare att människors efterfrågan fått bestämma och å
            andra sidan genom att företag haft möjligheter att snabbfotat
            möta behoven och efterfrågan.
          </note>
          <note>
            Herr talman! Det råder inget tvivel om att miljöpolitiken ska
            stå stark, tydlig och till och med kraftfull. Där har borgerligheten
            och de liberala krafterna lagt fram flera förslag i denna kammare.
          </note>
          <note>
            Miljöpolitiken ska stå stark men den ska inte blandas ihop med
            en centralistisk konsumentpolitik som ökar politikens makt och
            därmed riskerna för att felaktiga beslut fattas på den förödande
            skalan 1:1 -
          </note>
          <note>
            de riskerna finns.
          </note>
          <note>
            Med den här skrivelsen är det återigen tydligt att uppenbara
            målkonflikter föreligger i regeringens konsumentpolitik. Miljömålet
            är bara ett bland flera konsumentpolitiska mål. Hur en avvägning
            mellan de olika målsättningarna ska ske har regeringen hittills
            inte redovisat på ett trovärdigt sätt. Detta bekymrar och oroar.
          </note>
          <note>
            Kanske blir den centralistiska strävan allra tydligast i det
            avsnitt som vi vet signalerar och krattar manegen för lagstadgade,
            politiskt dikterade och återigen centraliserade miljömärkningssystem.
          </note>
          <note>
            Herr talman! Budskapet från kammaren på just den punkten borde
            vara tydligt. Det handlar här om verktyg och instrument som gror
            och utvecklas allra bäst just decentraliserat och i konkurrens
            med varandra.
          </note>
          <note>
            Även på detta område, herr talman, är mångfald och frivillighet
            mycket bättre än enfald och statliga obligatorier.
          </note>
          <note>
            I detta anförande instämde Jan Ertsborn (fp).
          </note>
          <note type="speaker">
            Anf. 47 MARTIN ANDREASSON (fp):
          </note>
          <note>
            Herr talman! Liberal konsumentpolitik handlar ytterst om att
            stärka konsumentens ställning och valfrihet på marknaden. Den
            liberala miljöpolitiken bygger på framstegsoptimism och på en
            marknadsekonomisk grundsyn. Det råder ingen tvekan om att miljöpolitiken
            och konsumentpolitiken berör varandra, för våra konsumtionsmönster
            har stor inverkan på vår miljö.
          </note>
          <note>
            Frågan är vilken analys man gör av detta och vilka slutsatser
            man drar. Från Folkpartiet liberalernas sida är vi bekymrade över
            att regeringen i denna skrivelse redovisar en syn på miljömålet
            inom konsumentpolitiken som bygger på ett ovanifrånperspektiv
            i stället för på ett medborgarperspektiv. Man är ganska främmande
            för vad valfrihet, prisbildning och andra för oss liberala och
            centrala begrepp i praktiken betyder.
          </note>
          <note>
            Jag ska gå igenom de tre olika delmål som regeringen nu aviserar
            att man vill ta upp inom ramen för miljömålet för att visa på
            detta.
          </note>
          <note>
            Regeringen pekar ut målet att det ska vara prisvärt och enkelt
            att agera på ett för miljön positivt sätt. Det kan låta ganska
            enkelt och självklart. Men frågan är:
          </note>
          <note>
            Vem bestämmer vad som är prisvärt? Vem bestämmer ifall ett inköp
            är prisvärt - är det staten eller är det konsumenten? Uppenbarligen
            anser staten att det går att fastställa ovanifrån ifall ett visst
            inköp är prisvärt eller inte.
          </note>
          <note>
            Inne i skrivelsens brödtext resonerar man kring detta och säger
            att det prisvärda inte nödvändigtvis behöver vara det billigaste.
            Det handlar om en sammanvägning av varans olika egenskaper - pris,
            kvalitet, kanske tillverkningsförhållanden och annat som är viktigt.
            Man gör en sammanvägning av dessa och landar i att just det här
            inköpet är prisvärt. Det är precis så det går till. Men då är
            det också omöjligt att resonera som att det går att ovanifrån
            fastställa att ett inköp är prisvärt som ett led i att utveckla
            miljömålet inom konsumentpolitiken. Att regeringen här har en
            väldigt grumlig analys visar sig när man tittar på vilka indikatorer
            regeringen har för att komma fram till ifall delmålet är uppfyllt
            eller inte. Då vill man titta på varornas utpris, ifall priserna
            på miljömärkta varor skiljer sig från priserna på icke miljömärkta
            varor. Då är man enligt vår mening inne på en väldigt farlig väg
            när man tror att man ska kunna påverka försäljningspriserna på
            varor ute i handeln. Miljökostnaderna i samband med framställning
            av produkter och tjänster av olika slag ska bakas in i produktionskostnaderna
            genom miljöavgifter och på annat sätt. Men de ska internaliseras,
            för att använda ett formellt begrepp, i producentledet. Sedan
            är det upp till den fria prisbildningen att avgöra hur priset
            blir i konsumentledet. Här menar vi från vår sida att det är bekymmersamt
            att regeringen flaggar för en priskontroll som går långt bortom
            det som är försvarbart utifrån en marknadsekonomisk grundsyn.
          </note>
          <note>
            I nästa delmål, herr talman, vill regeringen att det ska finnas
            många konkreta exempel på positiva miljöeffekter av ändrat beteende.
            Som indikatorer på detta vill man räkna antalet notiser på Konsumentverkets
            webbplats och antalet notiser i Råd &amp; Rön om ändrat köpbeteende
            och vilka miljöeffekter det har fått. Här är vi fullkomligt frågande
            till varför regeringen har antagit så oklara indikatorer som framför
            allt är så väldigt känsliga för politisk påverkan. Det kommer
            att finnas ett tryck på Konsumentverket, som är ansvarigt för
            både Råd &amp; Rön och sin egen webbplats, att leverera ett önskvärt
            resultat.
          </note>
          <note>
            Utskottet säger i detta avseende att motionärerna ju själva inte
            har kommit på några bättre indikatorer.
          </note>
          <note>
            Nej, det är just det som är poängen. Eftersom det i dagsläget
            inte går att finna några hållbara indikatorer på detta delmål,
            bör detta delmål inte gälla. Den slutsatsen har inte utskottet
            dragit.
          </note>
          <note>
            Slutligen, herr talman, vill regeringen att man ska ha en stor
            spridning av miljömärkta och etiska varor.
          </note>
          <note>
            Som indikator på detta ska man mäta andelen miljömärkta produkter
            av den totala andelen privatkonsumtion. Då blir det helt plötsligt
            ett bekymmer för staten vad medborgarna träffar för köpval vid
            det enskilda köptillfället. Det är inte huruvida man köper miljömärkta
            varor eller inte som är målet, det är möjligtvis ett medel. Men
            målet måste vara att man minskar den totala miljöbelastningen
            av vår konsumtion. Här, herr talman, har vi ännu ett exempel på
            en grumlig och oklar analys.
          </note>
          <note>
            Avslutningsvis, herr talman, menar vi från Folkpartiet liberalernas
            sida att det har vuxit upp en snårskog av oklara analyser och
            ganska grumliga resonemang på det här området. Det är viktigt
            att röja upp i den snårskogen. Av det skälet förordar vi ett tillkännagivande
            om att den överordnade uppgiften även fortsättningsvis måste vara
            att stärka konsumentens ställning på marknaden. Av det skälet
            yrkar vi bifall till reservation nr 1.
          </note>
          <note type="speaker">
            Anf. 48 TASSO STAFILIDIS (v):
          </note>
          <note>
            Herr talman! Först och främst vill jag konstatera att till skillnad
            från många andra skrivelser och propositioner som regeringen lägger
            fram och där Vänsterpartiet oftast finns med som ett samarbetsparti
            finns i konsumentfrågorna för närvarande inte ett sådant samarbete
            mellan Vänsterpartiet, Miljöpartiet och Socialdemokraterna, vilket
            jag beklagar. Bara så att ni vet.
          </note>
          <note>
            Herr talman! Jag kommer att gå in på enbart den del av betänkandet
            som berör etisk märkning och där lyfta upp Vänsterpartiets ståndpunkter.
            Vi har också märkt nu att Vänsterpartiets syn på frågan om etisk
            märkning skiljer sig markant från både det som Moderaterna och
            det som Folkpartiet tidigare här har anfört.
          </note>
          <note>
            Herr talman! Vi kommer dagligen i kontakt med varor från jordens
            alla hörn. De vanligaste varorna -
          </note>
          <note>
            kläder, skor, kaffe och bananer - kan ha transporterats hundratals
            mil för att slutligen konsumeras av oss här i Sverige. Även om
            vi alla tycks tillhöra en gemensam marknad kommer inte fördelarna
            och vinsterna av handeln alla till godo. Det råder en hård konkurrens
            på världsmarknaden. Den fria konkurrensen är inte fri, eftersom
            långt ifrån alla har samma förutsättningar att agera på marknaden.
            Rika aktörer i nord, framför allt stora transnationella företag,
            dominerar den globala handeln. För vissa varor, inte minst livsmedel,
            kontrolleras handeln och prissättningen av ett fåtal företag.
            Företagens ekonomier är många gånger större än hela länders. Av
            de 100 största ekonomierna i världen utgörs omkring hälften av
            företag.
          </note>
          <note>
            Småskaliga jordbrukare och hantverkare i de så kallade utvecklingsländerna
            i syd med begränsade resurser har svårt att hävda sig på världsmarknaden.
            För att kunna agera där och sälja sina varor tvingas producenterna
            ofta att pressa sina priser, sänka kraven på arbetsförhållanden
            samt sälja via flera mellanhänder som själva tar en stor del av
            förtjänsten. Även om många producenter är beroende av att sälja
            sina produkter på världsmarknaden har de mycket begränsade möjligheter
            att kontrollera priset på sina produkter och därmed även sina
            inkomster. Priser på råvaror, vilket det ofta handlar om, sätts
            på börserna i London och New York, och detta leder till att många
            producenter i syd inte får tillräckligt betalt för sitt arbete
            och därmed inte kan försörja sig själva och sin familj och utveckla
            sitt lokalsamhälle.
          </note>
          <note>
            Det är just med den här bakgrunden, herr talman, som den rättvisa
            handeln har vuxit fram. Genom att befrämja en handel där människan
            och lokalsamhällets utveckling sätts i centrum kan fattigdom och
            social utslagning undvikas - alltså helt tvärtemot det som Folkpartiet
            och Moderaterna tidigare här har anfört. Rättvisemärkning, social
            och etisk märkning främjar rättvis handel med producenter i syd.
            Rättvisemärkning är alltså inget bistånd utan ett handelssamarbete
            som präglas av öppenhet, ömsesidighet och respekt för alla parter.
            Rättvis betalning, goda arbetsförhållanden, långsiktighet, respekt
            för mänskliga rättigheter och miljön möjliggör på sikt en effektiv
            ekonomisk och social utveckling. Social, ekonomisk och demokratisk
            utveckling gynnas i områden där rättvisemärkt producerade livsmedel
            framställs.
          </note>
          <note>
            Herr talman! Ska hållbara konsumentmönster uppnås är det viktigt
            att det konkreta arbetet för rättvis handel stärks. Det är alltså
            en fråga om rättvisa och solidaritet. Det är otillräckligt att
            arbetet med rättvis handel i dag endast drivs ideellt genom frivilligorganisationer
            med begränsade resurser.
          </note>
          <note>
            I regeringens proposition 2000/01:135 Handlingsplan för konsumentpolitiken
            2001-2005 konstateras att de frivilligorganisationer som ansvarar
            för etisk märkning har behov av ökade medel. Beslut finns om att
            medel bör avsättas för att organisationer ska kunna söka medel
            för att utveckla kriterier för olika former av märkning.
          </note>
          <note>
            Om man läser utvärderingen kan man fråga sig hur det har gått.
            Det ser tyvärr inte lika ljust ut på den fronten som handlingsplanen
            från början gav uttryck för. Det har inte fallit ut så mycket
            medel av de 20
          </note>
          <note>
            miljonerna som hade aviserats till just det här arbetet.
          </note>
          <note>
            På samma sätt som staten har bidragit till att förstärka arbetet
            med miljömärkta produkter genom stödet till Krav och uppdraget
            till Konsumentverket att verka för ökad efterfrågan på ekologiskt
            odlade produkter är det viktigt att också staten med ekonomiskt
            stöd bidrar till de ideella organisationernas arbete för ökad
            kunskap om och ökad efterfrågan på rättvisemärkta varor. Ett statligt
            stöd ökar också statusen på detta arbete.
          </note>
          <note>
            Det är här som Vänsterpartiet i reservation nr 6
          </note>
          <note>
            tycker att regeringen snarast bör införa ett permanent statligt
            stöd till frivilligorganisationer som arbetar med etisk märkning.
          </note>
          <note>
            Etisk märkning handlar inte minst om pensionsfonder som numera
            ingår i det allmänna pensionssystemet. Jag anser att det, i likhet
            med det som nyligen har gjorts i Storbritannien, bör införas ett
            krav på att alla pensionsfonder ska redovisa de etiska, sociala
            och miljömässiga ställningstaganden som ligger till grund för
            verksamheten, exempelvis huruvida en pensionsfond har investerat
            pensionsspararnas pengar i företag som producerar vapen.
          </note>
          <note>
            Sedan handlar det också om transporterna. Det är viktigt att
            konsumenterna har möjlighet att väga in transportaspekten vid
            sina produktval. Just genom en märkning av en produkt med information
            om transportsätt och transportväg och hur mycket koldioxid som
            släppts ut under transporten kan man ställa större krav på producenterna.
          </note>
          <note>
            Herr talman! Det är här som jag ser skillnaden.
          </note>
          <note>
            Enligt Vänsterpartiet handlar det om enskilda människors fria
            val, precis som både Martin Andreasson och Henrik von Sydow anförde
            tidigare. Men jag frågar mig: På vilket sätt blir det ett fritt
            val när människor inte vet hur de ska välja? Om man har att välja
            mellan två varor från olika producenter och om man inte vet vilken
            miljöbelastning dessa varor har förorsakat, på vilket sätt ska
            en konsument kunna välja vilken av dessa två varor som man ska
            köpa för att påverka effekterna på miljön? Därför menar vi från
          </note>
          <note>
            Vänsterpartiet att för att konsumenterna ska ha en verklig valfrihet
            är märkningen ytterst viktig.
          </note>
          <note>
            Herr talman! Med det här vill jag yrka bifall till reservation
            nr 6.
          </note>
          <note type="speaker">
            Anf. 49 MARIANNE CARLSTRÖM (s):
          </note>
          <note>
            Herr talman! Att miljömålen skulle knytas till konsumentpolitiken
            beslutades 1995 av lagutskottet.
          </note>
          <note>
            Man ansåg att miljön och konsumtionen hörde ihop och att våra
            konsumtionsval påverkar miljön. Den bedömningen står sig även
            i dag. Genom en medveten konsumtion kan vi både styra produktionen
            och påverka miljön. Medvetna konsumenter som sluter sig samman
            har en stor makt - konsumentmakten, som vi borde utnyttja mycket
            mer än i dag.
          </note>
          <note>
            Jag har lite svårt att förstå Henrik von Sydow när han pratar
            om att Socialdemokraterna skulle vara emot människors fria val.
            Jag förstår inte hur vare sig
          </note>
          <note>
            Moderaterna eller Folkpartiet läser skrivelsen. Ibland undrar
            man om vi har läst samma skrivelse.
          </note>
          <note>
            Hur ska en konsument kunna välja om man inte har ett verktyg?
            Det är ju genom verktygen som vi politiker ger konsumenterna möjlighet
            att göra ett fritt och bra val. Det ansvaret frånsäger man sig
            väl inte som politiker. Det är där som jag har lite svårt att
            hänga med. Men vi får återkomma till det.
          </note>
          <note>
            För mig är konsumentpolitiken ett styrmedel för att uppnå hållbara
            konsumtionsmönster. Och konsumenternas ändrade efterfrågan kan
            bidra till en utveckling av en mer hållbar produktion av varor
            och tjänster. Och det tycker vi socialdemokrater är vårt ansvar.
            Vi välkomnar därför regeringens arbete.
          </note>
          <note>
            Lagutskottet har tidigare sagt ja till att införa ett miljödelmål.
            Och när vi nu återkommer till frågan gäller det nya delmål och
            en redovisning av effekterna av ett antal miljöåtgärder.
          </note>
          <note>
            Jag övergår nu till att kort kommentera reservationerna.
          </note>
          <note>
            När det gäller reservation nr 1 från Folkpartiet tycker jag att
            det är självklart att miljöskadliga varor ska fasas ut och inte
            tillverkas längre. Och det kommer att ske dels genom konsumenternas
            kunskaper om bra miljöval, dels genom regeringens arbete med konsumentpolitiken.
          </note>
          <note>
            Ett av den socialdemokratiska konsumentpolitikens mål är ju som
            kammaren vet inflytandemålet, det vill säga att konsumenternas
            ställning och inflytande på marknaden ska stärkas. Enligt min
            mening uppnås detta genom den förda socialdemokratiska politiken.
            Det var ju just det som Folkpartiet ville, att konsumenternas
            ställning skulle stärkas. Enligt mitt sätt att se är det alltså
            ingen skillnad i sak.
          </note>
          <note>
            Reservation 2 gäller delmål 1, att det ska var prisvärt och enkelt
            att agera på ett för miljön positivt sätt.
          </note>
          <note>
            Vi vet att det är många faktorer som styr konsumenternas val
            av produkter, priset är en av dem. Även i denna fråga är det ingen
            skillnad i sak.
          </note>
          <note>
            Källsorteringen är viktig och fungerar mycket bra och är tillgänglig
            på de flesta ställen, men visst finns det stationer som måste
            anpassas mera efter brukarna.
          </note>
          <note>
            Där räknar vi med att kommunerna tar sitt ansvar och ser till
            att alla medborgare har tillgång till - med andra ord - kan använda
            sorteringsstationerna.
          </note>
          <note>
            En proposition i den frågan förbereds i Regeringskansliet. Där
            ska konsumentperspektivet finns med.
          </note>
          <note>
            Delmål 2 i reservation 3 handlar om att det ska finnas många
            konkreta exempel på positiva miljöeffekter av ett ändrat beteende.
          </note>
          <note>
            För att nå målet med ett hållbart konsumtionsmönster måste många
            konkreta exempel finnas och visas. Det är också viktigt att de
            positiva miljöeffekterna kan mätas. Indikatorerna är en del i
            det förändringsarbetet, som mycket väl kan komma att förändras
            senare.
          </note>
          <note>
            Jag har lite svårt att förstå Folkpartiet som inte tycker att
            det är okej med de indikatorer som finns, men man har själv inga
            förslag. Så dåliga tycker jag inte att dessa indikatorer är. Jag
            tycker att de är bra, och det är viktigt att de är mätbara, vilket
            de blir i och med kammarens beslut här lite senare.
          </note>
          <note>
            Reservationerna nr 4, 5 och 6 handlar om delmål
          </note>
          <note>
            3, om miljömärkningen och den etiska märkningen ska ha en stor
            spridning.
          </note>
          <note>
            I skrivelsen säger regeringen att miljömärkningen och den etiska
            märkningen ska ha en stor spridning.
          </note>
          <note>
            Det tolkar Moderaterna som att detta ska bli en lagstiftning.
            Detta är ett viktigt mål för oss socialdemokrater som på intet
            sätt blir sämre om det här är ett konkurrensmedel vare sig det
            är frivilligt eller ej.
          </note>
          <note>
            Men det handlar ju inte om obligatorisk märkning utan om frivillig
            märkning som ska underlätta för konsumenten. Det är ett viktigt
            delmål, och det står vi fast vid. På många områden är det svårt
            att vara konsument i dag. Då är miljömärkning ett viktigt medel
            som stöd för de konsumenter som vill ta sitt ansvar för miljön.
          </note>
          <note>
            I reservation 7 vill Folkpartiet ha en hållbarhetskommission
            i stället för den utredning som regeringen nu förbereder, en utredning
            som ska komma fram till en handlingsplan som vi så småningom får
            möjlighet att diskutera här i kammaren. Varför en kommission skulle
            vara bättre vet jag inte. Det kanske är olika sätt att nå målet,
            men vi håller fast vid att en utredning är bra. De direktiven
            håller just nu på att behandlas, och jag tror att det blir väldigt
            bra.
          </note>
          <note>
            Slutligen, herr talman: Trots att det finns sju reservationer
            till lagutskottets betänkande anser jag att det inte finns några
            stora skillnader i sak i partiernas syn på miljöfrågan - möjligen
            med undantag för
          </note>
          <note>
            Moderaterna - i alla fall inte när det gäller målen.
          </note>
          <note>
            Däremot finns det kanske skillnader när det gäller medlen, det
            vill säga hur vi når målen. Men att det är viktigt med en hållbar
            konsumtion som bidrar positivt till miljön tycks vi vara eniga
            om. Jag yrkar bifall till förslaget i betänkandet och avslag på
            samtliga reservationer.
          </note>
          <note>
            Anf. 50 HENRIK VON SYDOW (m)
          </note>
          <note>
            replik:
          </note>
          <note>
            Herr talman! Jag hade inte tänkt ta replik, men eftersom jag
            så tydligt blir tilltalad måste jag ändå ta upp ett par frågor
            med Marianne Carlström. Det första är frågan om hur konsumenterna,
            kunderna, ska kunna välja utan information, utan etiketter. Mitt
            svar på frågan, som du nästan själv gav lite senare i anförandet,
            är att information, etiketter och sådana verktyg finns i överflöd
            i dag om vi går in i en ICA-butik, in i en Konsumbutik eller in
            i en Hemköpsbutik. Det är inte bristen på information som är problemet.
            Möjligheterna att fatta beslut är ju mycket breda, mycket stora.
            Det tycker jag att Marianne Carlström ändå måste hålla med om.
            De är stora utan att politiken har drivit fram det.
          </note>
          <note>
            Sedan vill jag kommentera detta med frivillig märkning. Jag vore
            tacksam om Marianne Carlström här i kammaren kunde tala om att
            någon lagstiftad, central märkning inte är aktuell under den här
            mandatperioden.
          </note>
          <note>
            Anf. 51 MARIANNE CARLSTRÖM (s)
          </note>
          <note>
            replik:
          </note>
          <note>
            Herr talman! Jag är inte säker på att det alltid är information
            som finns i våra affärer. Det finns en himla massa reklam, men
            reklamen är ju ganska ensidig. Information och kunskap är inte
            riktigt samma sak. Just genom den här märkningen har vi ju möjlighet
            att få en mycket mer strukturerad information och kunskap än man
            får genom reklamen. Jag har fortfarande svårt att förstå hur Moderaterna
            resonerar där.
          </note>
          <note>
            Jag kan säga att just nu förbereds ingen obligatorisk märkning.
            Däremot kommer jag inte att stå här i kammaren och lova något
            inför framtiden. Varje riksdag beslutar själv. Men i dag är det
            inte aktuellt.
          </note>
          <note>
            Anf. 52 HENRIK VON SYDOW (m)
          </note>
          <note>
            replik:
          </note>
          <note>
            Herr talman! Vi har uppenbarligen helt olika syn på reklam. Men
            vi har vi ju en lagstiftning, en särskild lagstiftning, som ska
            se över det här så att det är korrekt och sakligt. Har du synpunkter
            på den tycker jag att du kan motionera i det ärendet.
          </note>
          <note>
            Sedan vill jag återigen ställa frågan till Marianne
          </note>
          <note>
            Carlström: Om du fick bestämma här och i dag, är du då intresserad
            av idén att öppna för ett lagstiftat och centralt märkningssystem?
          </note>
          <note>
            Anf. 53 MARIANNE CARLSTRÖM (s)
          </note>
          <note>
            replik:
          </note>
          <note>
            Herr talman! Först måste jag säga att jag inte känner något behov
            av att motionera. Jag kan vara med och påverka på ett annat sätt.
            Det är möjligen ett regeringspartis privilegium.
          </note>
          <note>
            När det gäller märkningen tycker jag inte att vi har nått därhän
            att vi kan införa en obligatorisk om det nu finns behov. Jag tycker
            att vi är långt därifrån.
          </note>
          <note>
            Först och främst måste vi ju, tycker jag, ha en bättre och enhetligare
            märkning än vad vi har i dag. Jag tycker därför inte att det föreligger
            något behov av en obligatorisk märkning. Däremot är jag för märkning
            eftersom det underlättar för konsumenterna att göra medvetna val.
            Varje konsument gör alltså sina egna val utifrån den information
            man får. Jag måste ju säga att den reklam som Henrik von Sydow
            pratar om inte är objektiv, men det ska förhoppningsvis märkningen
            vara.
          </note>
          <note type="speaker">
            Anf. 54 ULF HOLM (mp):
          </note>
          <note>
            Herr talman! Jag vill börja med att yrka bifall till reservation
            6 från Vänstern gällande etisk märkning.
          </note>
          <note>
            Det innebär att jag också yrkar bifall till en mpmotion inom
            detta område.
          </note>
          <note>
            Låt mig först säga att det finns mycket bra saker i det här betänkandet
            och i regeringens skrivelse. Dock anser jag och Miljöpartiet att
            vi inte får stanna av i arbetet bara för att riksdagen i 2001
            års konsumentpolitiska beslut bestämde vissa delmål. Beslutet
            var ju då bland annat att miljömärkningen och den etiska märkningen
            ska få större spridning. Det är bra. Men vi måste fortsätta detta
            arbete. Majoriteten i kammaren ställer ju upp på att miljömärkning
            och etisk märkning är viktiga verktyg för att konsumenterna ska
            göra aktiva val även om det i debatten har framgått en viss nyansskillnad
            beträffande hur detta ska gå till.
          </note>
          <note>
            Mycket arbete utförs på olika håll för att lyfta fram den etiska
            märkningen. En stor del av detta arbete utförs i dag av frivilligorganisationer.
            Jag anser också att vi måste ge dem mer stöd i detta aktiva arbete,
            detta ideella arbete, till exempel genom att införa ett särskilt
            statligt stöd för frivilligorganisationerna för att kunna fortsätta
            sprida kunskap om etisk märkning - allt för att vi konsumenter
            ska kunna göra aktiva val när vi konsumerar olika varor.
          </note>
          <note>
            Rättvisemärkta produkter är tyvärr alltför sällsynta i våra butiker.
            Rättvisemärkning innebär, och bidrar till, en rättvisare världshandel,
            och märkningen garanterar odlare och lantarbetare skälig ersättning
            för det arbete de utför. Rättvisemärkning är ett handelssamarbete
            som syftar till att öka möjligheterna för småproducenter, anställda
            inom jordbruks- och tillverkningsindustrin samt organisationerna
            som representerar dem att hävda sig i den internationella konkurrensen.
          </note>
          <note>
            Småproducenter garanteras en långsiktig affärsrelation, möjlighet
            till förskottsbetalning och ett pris som ligger över respektive
            varas världsmarknadspris.
          </note>
          <note>
            Genom att man förbättrar de sociala och ekonomiska förutsättningarna
            för småproducenterna kan dessa ta större hänsyn till de ekologiska
            förhållandena och därmed på sikt öka möjligheterna för en hållbar
            utveckling. De producenter som har anställda ges även bättre förutsättningarna
            att fullgöra sin roll och sina skyldigheter som arbetsgivare.
          </note>
          <note>
            Herr talman! Enligt en utredning blir det ingen momssänkning
            på Kravmärkta produkter. EU-
          </note>
          <note>
            reglerna hindrar detta. Miljöpartiet har ju länge drivit, och
            kommer att fortsätta driva, att ekologiska produkter ska kunna
            säljas till samma pris som, eller helst lägre än, traditionella
            livsmedel. Av det skälet driver vi kravet på en grön skatteväxling,
            det vill säga att det som är bra för miljön ska vara billigt och
            det som är dåligt för miljön ska vara dyrare.
          </note>
          <note>
            Eftersom den gröna skatteväxlingen tyvärr går långsamt och inte
            är tillräckligt internationellt spridd behövs dock även andra
            vägar att göra ekologiska produkter billigare för konsumenterna
            på. Ofta är ju dessa produkter dyrare än andra varor. Vi föreslår
            därför att en utredning bör tillsättas som har en helhetssyn på
            de regler som tillämpas och vilka alternativa vägar man kan ha
            för att underlätta försäljningen.
          </note>
          <note>
            Nu kommer detta delvis att komma in i de frågor som Konsumentverket
            har börjat arbeta med inom ramen för den aviserade utredningen
            om hållbar konsumtion. Jag utgår från att Konsumentverket uppmärksammar
            de motioner och förslag som vi från
          </note>
          <note>
            Miljöpartiet har lagt fram inom detta område. Dock kan jag inte
            hålla med om att det ska vara en ensamutredning, som det står
            i regeringens tankar om det här, Handlingsplanen för hållbar konsumtion.
            Jag tycker precis som Vänstern att det bör vara en parlamentarisk
            kommitté som ser över de här sakerna i stället. Det här är så
            viktiga frågor. Vi behöver alla aktivt jobba för att detta blir
            så bra spritt som möjligt och naturligtvis göra allt för att konsumenterna
            ska kunna göra ett aktivt val när de går och handlar sina varor
            och produkter.
          </note>
          <note>
            Överläggningen var härmed avslutad.
          </note>
          <note>
            (Beslut fattades under 19 §.)
          </note>
          <note>
            12 § Reklam för kemiska produkter, m.m.
          </note>
          <note>
            Föredrogs miljö- och jordbruksutskottets betänkande
          </note>
          <note>
            2002/03:MJU14
          </note>
          <note>
            Reklam för kemiska produkter, m.m. (prop.
          </note>
          <note>
            2002/03:37.
          </note>
          <note type="speaker">
            Anf. 55 LARS LINDBLAD (m):
          </note>
          <note>
            Herr talman! Dagens betänkande innehåller en behandling av en
            proposition som kommit med anledning av fem EG-direktiv om kemikaliefrågor
            som ska införas i svensk lagstiftning. Inget parti valde att motionera,
            och utskottet är enhälligt i sitt godkännande av införandet av
            de fem direktiven.
          </note>
          <note>
            Utskottet behandlar också i detta betänkande motioner från den
            allmänna motionsperioden. Riksdagen har valt att i kemikaliepolitiken
            delegera en stor del av ansvaret till Statens kemikalieinspektion.
            Detta har gjorts därför att riksdagen inte rimligen kan ha sakkunskap
            som täcker de mycket tekniskt komplicerade kemikaliefrågorna.
            Denna delegering stöds av riksdagens alla partier utom ett. Miljöpartiet,
            som i betänkande efter betänkande föreslår förbud av enskilda
            kemikalier, verkar ha nått en insikt som andra partier inte riktigt
            har nått.
          </note>
          <note>
            Herr talman! Vi delar den principiella uppfattningen att det
            ur miljösynpunkt är önskvärt att man ska minska användningen av
            bly i samhället. Beslutet om att förbjuda blyhaltig ammunition
            var dock enligt vår mening illa underbyggt. När riksdagen beslutade
            detta förutsattes att fullgoda alternativ skulle finnas tillgängliga
            för praktiskt jaktbruk. Så är inte fallet i dag. De metallegeringar
            som provats har inte blyets densitet och skottverkan, och följden
            är att risken för skadskjutning av vilt ökar.
          </note>
          <note>
            Hagel av stål medför flera allvarliga problem vid älgjakt. Stålhagel
            som tränger in i träd gör virket oanvändbart. Risken för rikoschetter
            som kan skada människor och djur ökar, och risken för vapensprängning
            ökar också. Ur djurskyddssynpunkt är det inte heller helt klarlagt
            hur hagel av stål påverkar djur och fåglar när de äter upp stålhagel
            vid födointag.
          </note>
          <note>
            Det finns indikationer på att övergång från bly till stål i hagelammunition
            får stora negativa följdverkningar för viltet. Övriga alternativhagel
            har en sämre skottverkan än bly, och några konsekvensbeskrivningar
            av dessa hagels miljöpåverkan har inte heller presenterats. Samma
            förhållanden råder även i fråga om kulammunition, där precision
            och skottverkan har avgörande betydelse för en ur djurskyddssynpunkt
            acceptabel jakt.
          </note>
          <note>
            Sammantaget finner vi därför att beslutet om totalförbud för
            användning av blyhaltig ammunition vid jakt liksom vid skjutbanor
            var förhastat och därmed felaktigt. Beslutet bör omprövas och
            i stället utformas så att blyförbudet träder i kraft först när
            fullgoda alternativ till blyhaltig ammunition i helhet finns att
            tillgå. Däremot anser vi att förbudet mot jakt med blyhagel vid
            våtmarker ska vara kvar.
          </note>
          <note>
            Med anledning av detta vill jag yrka bifall till reservation
            2.
          </note>
          <note type="speaker">
            Anf. 56 MARIE WAHLGREN (fp):
          </note>
          <note>
            Herr talman! Vi lever i ett kemikaliesamhälle. Det innebär i
            grunden mycket gott i form av mediciner, säkrare material och
            nya material, som rentav tagit oss ända ut i rymden. Men till
            skillnad från i många andra sammanhang kan vi inte när det gäller
            kemikaliepolitiken acceptera att ta det onda med det goda.
          </note>
          <note>
            Här måste säkerhet för människor och miljö alltid ha huvudprioritet.
            Det är något som jag tror att det finns en stor politisk enighet
            om i Sverige, och vår viktigaste uppgift framöver är därför att
            få en acceptans för en strikt kemikalielagstiftning också i andra
            länder, och då framför allt inom EU.
          </note>
          <note>
            Jag tror att det i grunden är viktigt att inte ha en negativ
            syn på kemikalier. Det finns en risk att man, om man har det,
            automatiskt inte sätter likhetstecken mellan kemikalier och önskade
            varor. Det gör att man då inte ställer samma säkerhetskrav på
            dessa varor som på det vi upplever som kemikalier och därmed farligt,
            till exempel pesticider.
          </note>
          <note>
            Jag tror att detta kan vara ett av skälen till att vi så sent
            har fått en diskussion om läkemedels farliga miljöpåverkan. Jag
            yrkar därför bifall till reservation
          </note>
          <note>
            4, just därför att jag tror att det är viktigt att vi nu sätter
            fokus på de här frågorna. Speciellt viktigt blir det då många
            av de nya läkemedel som utvecklas blir mer och mer biologiskt
            potenta, samtidigt som det ur farmakologisk synvinkel ofta är
            bäst om läkemedel inte bryts ned i kroppen utan alltså utsöndras
            intakt ut i naturen.
          </note>
          <note>
            Herr talman! Jag tänker avsluta här och bara slå fast att när
            det gäller kemikaliepolitiken utgår Folkpartiet liberalerna från
            samma grundprinciper som alltid, nämligen att försiktighetsprincipen
            och ett strikt producentansvar måste gälla.
          </note>
          <note type="speaker">
            Anf. 57 SVEN GUNNAR PERSSON (kd):
          </note>
          <note>
            Herr talman! Det betänkande vi nu debatterar behandlar, som redan
            sagts, dels en proposition med vissa lagändringar som behövs för
            genomförande av diverse EG-direktiv, dels ett antal motioner med
            kemikaliepolitiken som verksam substans.
          </note>
          <note>
            Det är ett enigt utskott som biträder propositionens förslag.
            Det är bra med bestämmelser om konsumentinformation i reklam för
            olika kemikalier. Det är bra med tydliga definitioner när det
            gäller hanteringen av genetiskt modifierade organismer, och äntligen
            kan vi ge regeringen eller lämplig myndighet möjlighet att meddela
            de föreskrifter som behövs för att genomföra skrotbilsdirektivet,
            så att även trehjuliga motorfordon kan lämna detta jordiska på
            ett värdigt sätt.
          </note>
          <note>
            När betänkandet sedan tar itu med alla geniala förslag som finns
            i motionerna från allmänna motionstiden kärvar det dock efter
            känt mönster ihop sig, herr talman. Samtliga motioner avstyrks
            med hänvisning bland annat till det arbete som sägs pågå på respektive
            område. Vi motionärer tycker ju att arbetet går för trögt och
            för sakta. Vi tycker att våra socialdemokratiska vänner i utskottet
            duckar och hukar inför Rosenbadkumpanernas dekret. Visst vore
            det lite intressant att knuffa dom framför sig någon gång då och
            då, eller hur Christina Axelsson, regeringspartiets representant
            här i debatten?
          </note>
          <note>
            Vore det inte lämpligt med lite liv och rörelse i sossegruppen
            i de för hälsan och miljön så viktiga kemikaliefrågorna? Något
            mer påtagligt än kemikaliesamhället är svårt att föreställa sig,
            precis som redan sagts.
          </note>
          <note>
            Luft, vatten, mat, fordon, material och varor som vi hanterar
            eller på annat sätt kommer i kontakt med varje dag: allt påverkas
            eller är påverkat av någon av de många tiotusentals kemiska ämnen
            och produkter som förekommer i vårt land.
          </note>
          <note>
            Herr talman! Jag vill i all ödmjukhet påpeka att den kristdemokratiska
            miljömotionen innehåller förslag till kraftfulla ageranden när
            det gäller flera viktiga kemikalier. Majoritetens hantering av
            förslagen kan däremot närmast karaktäriseras som
          </note>
          <note>
            - en politik som inte tar itu med biverkningarna från läkemedelsrester
            i avloppsvatten
          </note>
          <note>
            - en slocknad politik för bromerade flamskyddsmedel
          </note>
          <note>
            - en politik utan glans mot farliga flourerande ämnen
          </note>
          <note>
            - pyspunka på politiken för att hantera giftiga HA-
          </note>
          <note>
            oljor i bildäck.
          </note>
          <note>
            Herr talman! Det finns i dag ingen metod för avloppsreningsverken
            att sortera ut läkemedel. De lämnar oftast reningsverken i aktiv
            form. Många aktiva substanser i läkemedel utgör stora miljöproblem
            som ger negativa effekter på både människor och djur. Till exempel
            har det påvisats att fisk byter kön efter att ha utsatts för hormoner
            som har gått igenom reningsverkens processer - tänk bara en sådan
            sak.
          </note>
          <note>
            Det är en stor brist att utskottsmajoriteten inte ger svar på
            frågorna om hur man avser att utveckla miljöbalken när det gäller
            läkemedelsresterna, vilken roll
          </note>
          <note>
            Apoteket har, hur FASS kan förbättras eller vilka incitament
            man vill se för att få fram biologiskt nedbrytbara läkemedel.
          </note>
          <note>
            Herr talman! Bromerade flamskyddsmedel används för att förhindra
            att brand uppkommer i produkter av plast, gummi, textilier och
            elektroniskt material. De sprids på flera sätt och är mycket svåra
            att bryta ned. Vi får i oss dessa ämnen genom hudkontakt, inandning
            och genom det vi äter. Levern påverkas och de kan även ge hormonella
            skador och cancer.
          </note>
          <note>
            Enligt bland annat Räddningsverket finns det fullgoda ersättningsmedel
            för bromerade flamskyddsmedel. Kristdemokraterna anser att beslut
            bör fattas om att förbjuda dessa ämnen i Sverige i syfte att påskynda
            sådana förbud i hela EU. Det finns inget produktdirektiv inom
            EU som förhindrar ett sådant nationellt förbud. Lite mer eld i
            baken på utskottsmajoriteten och regeringen vore önskvärt i denna
            fråga.
          </note>
          <note>
            Herr talman! I ett personbilsdäck ingår cirka en liter cancerframkallande,
            mjukgörande högaromatiska oljor, så kallade HA-oljor. När däcken
            slits hamnar tusentals ton av de giftiga ämnena i naturen. Redan
          </note>
          <note>
            1994 publicerade Kemikalieinspektionen rapporten
          </note>
          <note>
            Nya hjulspår som uppmärksammade problemet. I
          </note>
          <note>
            dessa vid det här laget ganska gamla och djupa hjulspår verkar
            regeringen ha fastnat eftersom så lite händer. På grund av den
            miljöskada som HA-oljor medför bör ett förbud att sälja däck som
            innehåller dessa oljor införas i Sverige. Regeringen bör skyndsamt
            återkomma till riksdagen med förslag om ett sådant förbud.
          </note>
          <note>
            Alla de intressanta, lärorika, kraftfulla och framåtsyftande
            kristdemokratiska reservationerna i detta betänkande är värda
            kammarens helhjärtade stöd, men jag nöjer mig, herr talman, med
            att yrka bifall till reservation nr 8.
          </note>
          <note type="speaker">
            Anf. 58 KJELL-ERIK KARLSSON (v):
          </note>
          <note>
            Herr talman! Det här betänkandet behandlar en proposition om
            reklam för kemiska produkter med mera, en proposition som utarbetats
            tillsammans av regeringen och Vänsterpartiet. Men huvuddelen av
            betänkandet rör sig kring motioner från allmänna motionstiden
            på området en giftfri miljö. En giftfri miljö vill vi alla ha.
            Målet en giftfri miljö innebär att miljön ska vara fri från ämnen
            och metaller som har skapats i eller utvunnits av samhället och
            som kan hota människors hälsa eller den biologiska mångfalden.
          </note>
          <note>
            Jag vill särskilt hålla mig till tre reservationer i betänkandet.
            Jag börjar med reservation 6, en reservation som Vänsterpartiet,
            Kristdemokraterna och
          </note>
          <note>
            Centern står bakom. Den handlar om bromerade flamskyddsmedel,
            dessa bromerade produkter som av många har ansetts som oundgängliga
            i brandsäkerhetsarbetet men som egentligen inte behövs utan går
            att avvara.
          </note>
          <note>
            Vi i Vänsterpartiet anser att det bör införas ett förbud mot
            bromerade flamskyddsmedel, och det bör beslutas i syfte att åstadkomma
            och påskynda sådana förbud i hela EU.
          </note>
          <note>
            I Sverige används nu ca 2 000 ton bromerade flamskyddsmedel varje
            år. Dessa ämnen har visat sig vara persistenta och bioackumulerande,
            det vill säga de lagras i människans kropp och är svårnedbrytbara.
          </note>
          <note>
            En avveckling anser vi därför som nödvändig.
          </note>
          <note>
            Bromerade flamskyddsmedel används som brandskydd i bland annat
            elektronisk utrustning, höljen till datorer, byggmaterial och
            textilier. Det finns ett antal olika bromerade flamskyddsmedel.
            Många kan påverka hormonnivåerna i sköldkörteln eller orsakar
            cancer. De kan också ge beteende-, inlärnings- och minnesstörningar
            samt bidra till ökad fosterdödlighet eller fördröjd skelettbildning.
          </note>
          <note>
            Bromerade flamskyddsmedel påträffas också i bröstmjölk och ökar
            i snabb takt. Mängden där fördubblas ungefär vart femte år. Detta
            är oerhört allvarligt då det blir allt svårare för människor att
            undvika att vi exponeras för dessa ämnen. Nu finns dessa ämnen
            i våra kroppar och överförs mellan mamma och barn.
          </note>
          <note>
            Vänsterpartiet anser att bromerade flamskyddsmedel ska avvecklas.
            Inom EU pågår arbetet med att kartlägga risker med de olika grupperna
            av flamskyddsmedel. Gemensamma regler inom EU är bra, men arbetet
            går mycket långsamt. I en överenskommelse mellan Vänsterpartiet,
            Miljöpartiet och regeringen står det att bromerade flamskyddsmedel
            ska avvecklas och att Sverige ska ta egna initiativ utöver det
            arbete som pågår inom EU.
          </note>
          <note>
            Behöver vi bromerade flamskyddsmedel för vår säkerhet eller går
            det att göra något annat?
          </note>
          <note>
            Räddningsverket, som har hand om vår säkerhet och som har ansvaret
            för bland annat vår brandsäkerhet, har sagt att flamskyddsmedel
            är onödiga, eftersom brandsäkerhet kan uppnås genom andra åtgärder
            som design. Många stora företag som Ericsson, Ikea och Skanska
            har också bevisat att bromerade flamskyddsmedel är onödiga då
            de helt enkelt har upphört med användningen eller håller på att
            fasa ut den.
          </note>
          <note>
            Vi tre samarbetspartier håller nu på med att ta fram en plan
            för hur Sverige ska kunna avveckla användningen av bromerade flamskyddsmedel.
          </note>
          <note>
            Herr talman! I en annan reservation framför vi vår oro för det
            flitiga användandet av bekämpningsmedel i vårt jordbruk. Det finns
            nu fastslagna gränser för hur mycket bekämpningsmedel människan
            tål för att inte hälsan ska påverkas. Men erfarenheten visar att
            det är mycket svårt att avgöra vilka framtida hälsoeffekter vi
            kommer att få se som följd av generationers användning av bekämpningsmedel.
          </note>
          <note>
            Det har framkommit hos försöksdjur att flera av de bekämpningsmedel
            vi tidigare använt har stört hormonbalansen. Framtiden kan komma
            att visa att vi även får effekter på människans hormonbalans som
            svar på långa tiders användning av farliga ämnen.
          </note>
          <note>
            Effekterna av den tid då dessa bekämpningsmedel användes eller
            var i bruk får vi inte se förrän i en framtid.
          </note>
          <note>
            Särskilt besvärligt är det med våra importerade livsmedel. Det
            är inte ovanligt att rester av bekämpningsmedel som är förbjudna
            i Sverige hittas i dessa importerade livsmedel. Vi anser att en
            avveckling av bekämpningsmedel bör vara en målsättning inom det
            svenska jordbruket.
          </note>
          <note>
            I reservation 1 tar vi upp Östersjösituationen. Vårt innanhav
            mår inte särskilt bra, som ni säkert vet. Det är inte "bara" överfiske,
            föroreningar, oljeutsläpp och övergödning som gör situationen
            i Östersjön allvarlig.
          </note>
          <note>
            Trots allt elände har en minskning skett av tungmetaller i Östersjön
            vilket visar att politiska beslut och därpå vidtagna åtgärder
            kan ge effekt om de genomförs. Men fortfarande är kemikaliesamhället
            ett stort växande hot mot havsmiljön. Begränsningar för att minska
            skador till följd av kemikalier är möjligt om vi fattar rätt beslut.
          </note>
          <note>
            Vi i Vänsterpartiet anser att arbetet måste fortsätta nationellt
            inom EU och även genom samarbete mellan länderna kring Östersjön.
            Vi anser att regeringen bör ta initiativ kring kemikaliefrågan
            i Östersjöregionen och där förorda att kraven skärps drastiskt
            på kemikaliehanteirng och kemikalieanvändning.
          </note>
          <note>
            Herr talman! För tids vinning yrkar jag bifall bara till reservation
            6 men står givetvis fast vid Vänsterpartiets övriga reservationer.
          </note>
          <note type="speaker">
            Anf. 59 JAN ANDERSSON (c):
          </note>
          <note>
            Herr talman! Vi debatterar i dag ett betänkande som handlar om
            kemiska produkter. När jag tittar på miljöpolitiken i dess helhet
            tycker jag att frågan om kemiska produkter intar lite av en särställning
            i miljöarbetet, av den anledningen att när kemiska produkter väl
            har släppts ut i kretsloppet kan de omöjligen eller bara med oerhört
            stora insatser plockas tillbaka igen.
          </note>
          <note>
            De finns alltså kvar i kretsloppet i en eller annan form.
          </note>
          <note>
            Det bästa sättet är självklart att inte föra in dessa kemiska
            produkter i kretsloppet. De bromerade flamskyddsmedlen hör inte
            hemma i kretsloppet. Vi har tidigare hört ganska långa dragningar
            om bromerade flamskyddsmedels skadeverkningar. När man kan mäta
            ökade halter i bröstmjölk är det en tydlig varningsklocka. Jag
            ska inte rapa upp mer om effekterna utan håller med de tidigare
            talare som har tagit upp problemet med flamskyddsmedel.
          </note>
          <note>
            Jag yrkar bifall till reservation 6. Självklart står jag bakom
            också de övriga, men för att spara tid yrkar jag alltså bifall
            bara till reservation 6.
          </note>
          <note type="speaker">
            Anf. 60 GUNNAR GOUDE (mp):
          </note>
          <note>
            Herr talman! Propositionen handlar om de fem direktiv som nu
            ska omsättas i regler och lagar i Sverige. Det gäller skyldigheten
            att informera om miljöfarliga ämnen i samband med reklam. Det
            är huvuddelen i detta. Sedan finns även några andra, mindre, detaljer.
          </note>
          <note>
            Miljöpartiet står bakom förslaget. Vi har inte deltagit i samverkan,
            men det är ett steg i rätt riktning och det finns därför ingenting
            att invända mot ett sådant steg.
          </note>
          <note>
            De motioner som tas upp i betänkandet i anslutning till propositionen
            är motioner som skrivits under den allmänna motionstiden. Det
            gemensamma för dem alla är att de tar upp en annan aspekt på hanteringen
            av miljöfarliga ämnen än den som gäller information. Det handlar
            som regel om förslag till förbud eller alternativ till sådana
            ämnen som nu är i användning. Jag vill lite grann uppehålla mig
            vid de motionerna.
          </note>
          <note>
            Jag börjar med den motion som Miljöpartiet har väckt om bromerade
            flamskyddsmedel. Där har vi en reservation gemensamt med Kristdemokraterna,
          </note>
          <note>
            Centern och Vänsterpartiet. Det är ett intressant exempel. Man
            har alltså på EU-nivå kommit en bit på väg och redan enats om
            att förbjuda två av de bromerade flamskyddsmedlen. Totalt finns
            ett 70-tal ute på marknaden. Förbudet gäller de två medel som
            man bedömt vara bland de farligaste och vanligaste, nämligen pentaBDE
            och oktaBDE. Dessutom tittar man närmare på ytterligare två och
            gör en miljöriskbedömning för att så småningom komma med ett förslag
            - ett förbud eller en rekommendation.
          </note>
          <note>
            Vi ser naturligtvis med glädje på att man arbetar på det sättet
            i EU. Ett viktigt komplement måste dock göras till det arbetet,
            nämligen det som vi har fört fram i motionen. Man måste på nationell
            nivå snabbt och effektivt svara upp mot den typen av åtgärder
            som kommer från EU. Det finns annars risk för att man vid ett
            förbud mot fyra av de vanligaste och farligaste bromerade flamskyddsmedlen
            övergår till andra bromerade flamskyddsmedel, alltså sådana som
            inte är förbjudna. Därför måste man på nationell basis skapa garantier
            för att så inte sker, till exempel genom att, som har föreslagits,
            bredda förbudet till att gälla bromerade flamskyddsmedel över
            lag.
          </note>
          <note>
            Man måste också aktivt se över vilka andra alternativ som kan
            dyka upp, till exempel i form av klorerade flamskyddsmedel. Då
            måste man naturligtvis gardera sig så att man förbjuder också
            dem. När ett sådant beslut kommer från EU måste de olika nationerna
            alltså gå in och komplettera sin lagstiftning för att den inte
            ska bli verkningslös eller leda till en sämre situation än den
            som är i dag.
          </note>
          <note>
            Vi i Sverige arbetar effektivt på detta. Kemikalieinspektionen
            arbetar med att få fram alternativa kemikalier, och framför allt
            arbetar de i samverkan med näringsliv och andra myndigheter för
            att få fram alternativa metoder, alternativ till kemikalierna.
          </note>
          <note>
            Räddningsverket har till exempel förslag på åtgärder som kan
            få ned brandrisken för en mängd produkter, exempelvis genom att
            man låter bli att använda vissa syntettextilier i hem och offentliga
            byggnader. Det gäller inredningsdetaljer som kan bytas ut mot
            mindre brandfarliga sådana. Det gäller direktiv och överenskommelser
            med elektronikindustrin om att lägga toleransgränserna så att
            risken för överhettning i komponenterna i den elektroniska apparatur
            som tillverkas blir betydligt lägre och så vidare.
          </note>
          <note>
            Det arbetet måste intensifieras. I betänkandet sägs att Kemikalieinspektionen
            gör bedömningen att man inte ska agera i det här ärendet just
            därför att det är bättre att "aktivt medverka i och driva på det
            pågående EU-arbetet, snarare än att splittra resurserna på ett
            parallellt nationellt agerade". Det är en lite farlig skrivning,
            och man ska inte tolka det så att Kemikalieinspektionen inte aktivt
            arbetar för att möta och täcka upp effekterna av det beslut som
            vi väntar oss.
          </note>
          <note>
            Vi har alltså en gemensam reservation, och jag yrkar bifall till
            reservation 6 under punkt 9.
          </note>
          <note>
            HA-oljorna i bildäck, som Sven Gunnar Persson nämnde, behandlas
            i en kristdemokratisk motion. Det är en fråga som också Miljöpartiet
            har drivit och vi stöder självfallet även den reservationen.
          </note>
          <note>
            Vi har från Miljöpartiet även krav på förbud mot till exempel
            krom vid garvning av läder och kvicksilver som konserveringsmedel
            i vissa mediciner. Jag ska inte ta upp dessa detaljer nu, men
            vi stöder naturligtvis samtliga motioner när det gäller de förbudsförslagen.
          </note>
          <note>
            Jag skulle vilja avsluta med att ta upp två väldigt viktiga större
            områden som är eftersatta och där vi har väckt motioner. Det ena
            gäller jordbrukets hantering av bekämpningsmedel och har redan
            tagits upp av Kjell-Erik Karlsson. Där har vi en gemensam reservation,
            reservation 3 under punkt 7. Nu uppfattade jag inte riktigt om
            Kjell-Erik reserverade sig där eller inte. Vi kanske kan återkomma
            till det.
          </note>
          <note>
            Inom det området har vi goda exempel från det ekologiska lantbruket,
            som alltså avstår från att använda bekämpningsmedel i sin verksamhet.
            Det finns goda exempel som visar att det fungerar bra utan dessa
            medel. Tyvärr har vi inom stora sektorer av jordbruket och skogsbruket
            fortfarande alltför mycket bekämpningsmedel som används på ett
            sätt som gör att medlen läcker ut i naturen och hamnar utanför
            de områden som de egentligen avser att bekämpa.
          </note>
          <note>
            Vi vill att man ska gå snabbare fram. Det räcker inte med rekommendationer.
            Man måste i stället gå fram snabbt inte med ersättningsmedel utan
            genom alternativa brukningsmetoder inom jordbruket och skogsbruket.
          </note>
          <note>
            Slutligen skulle jag vilja säga något om det område som kanske
            är allvarligast, nämligen det som gäller läkemedlen. Tyvärr har
            vi en mycket dålig bevakning av vad som händer med läkemedlen.
            Läkemedel läcker ut. Läkemedel är exceptionellt farliga produkter
            eftersom de är gjorda för att påverka levande organismer. Det
            är syftet med dem. Det läckage som finns via urin och fekalier
            från patienter eller, tyvärr, det som finns genom att man kastar
            läkemedel på ett olämpligt sätt, slänger det i soporna eller spolar
            ned det i toaletten, gör att läkemedel kommer ut i naturen.
          </note>
          <note>
            Vi vet för lite om verkningarna av dessa läkemedel och vilka
            mängder det är. Och det är angeläget att
          </note>
          <note>
            Läkemedelsverket får ett uppdrag att snabbt börja ett arbete
            med att se över dessa problem och i samarbete med andra myndigheter,
            till exempel Jordbruksverket och Livsmedelsverket, får fram rekommendationer
            för hanteringen av läkemedel och i vissa fall förbud mot olika
            typer av läkemedel som innebär ett allvarligt hot mot miljön.
          </note>
          <note>
            Jag får här en liten lapp som svar på min fråga, och jag kan
            med ledning av det för att slippa dubbelyrkanden yrka bifall till
            reservation 3 under punkt 7
          </note>
          <note>
            och till reservation 5 under punkt 8. Jag behöver alltså inte
            yrka bifall till reservation 6 under punkt 9
          </note>
          <note>
            eftersom det redan är gjort.
          </note>
          <note type="speaker">
            Anf. 61 CHRISTINA AXELSSON (s):
          </note>
          <note>
            Fru talman! Miljö- och jordbruksutskottet står enigt bakom regeringens
            proposition Reklam för kemiska produkter, m.m. som vi behandlar
            i detta betänkande. Jag tänker därför inte ta kammarens tid i
            anspråk för att argumentera för de lagändringar som behövs för
            att genomföra de fem EU-direktiv som ligger till grund för propositionen.
            I stället tänker jag ta upp de motionsyrkanden från allmänna motionstiden
            som har föranlett reservationer i detta betänkande.
          </note>
          <note>
            Fru talman! Inledningsvis vill jag uppmärksamma på det nybildade
            Kemikaliesekretariatet i Göteborg.
          </note>
          <note>
            Det kommer att utföra ett mycket viktigt arbete. Det är ett sätt
            att driva frågorna om en kemikaliestrategi vidare. Kemikaliesekretariatet
            har som målsättning att vara en centralpunkt för alla som verkar
            för en progressiv kemikaliepolitik, dels som en informationscentral,
            dels för samordning av internationella aktiviteter och lobbyverksamhet.
            Det här är ett arbete som kommer att få stor inverkan på flera
            av de punkter som vi i dag debatterar.
          </note>
          <note>
            Vi har redan tagit upp flera av de frågor som betänkandet innehåller.
            Jag vill först fästa uppmärksamhet på miljömålet om utfasning
            av särskilt farliga ämnen. Här anser man enligt det första inlägget
            i dagens debatt att det kanske inte är så farligt att sprida lite
            bly i naturen. Det kanske inte verkar vara så mycket per kvadratkilometer.
            Sverige är ett stort land.
          </note>
          <note>
            Men det är mycket bly som sprids ut i naturen, och det är också
            viktigt att även jägarna tar sitt ansvar för att minska spridningen
            av farliga ämnen.
          </note>
          <note>
            Naturvårdsverket kan också medge undantag från förbudet om det
            inte finns något godtagbart blyfritt ammunitionsalternativ. Detta
            har riksdagen markerat redan när vi fattade beslut om förbud mot
            blyhagel för flera år sedan.
          </note>
          <note>
            De olägenheter som påtalas i reservation 2 borde alltså redan
            vara tillgodosedda.
          </note>
          <note>
            Miljöpartiet och Vänsterpartiet säger i reservation 3 att det
            i Sverige är förbjudet att använda en del bekämpningsmedel men
            att det har hittats i importerade livsmedel. De föreslår därför
            en målsättning som innebär en total avveckling av bekämpningsmedel
            i det svenska jordbruket. Såvitt jag förstår är det inte det svenska
            jordbruket som är det största problemet.
          </note>
          <note>
            Och ett totalförbud i Sverige skulle minska det svenska lantbrukets
            konkurrenskraft.
          </note>
          <note>
            Däremot är det viktigt att vi hela tiden i vårt arbete i EU arbetar
            för att vi ska minska mängden bekämpningsmedel i våra livsmedel.
          </note>
          <note>
            Jordbruksverket och Kemikalieinspektionen har också lagt fram
            förslag till ett nytt handlingsprogram för användning av bekämpningsmedel.
            Det finns därför ingen anledning att nu ge ett tillkännagivande
            till regeringen. Man kan säga att arbete pågår.
          </note>
          <note>
            En mycket viktig fråga som har tagits upp i flera av de tidigare
            inläggen handlar om läkemedel och hur de ska kunna bli biologiskt
            nedbrytbara. Detta är en mycket viktig miljöfråga där vi som konsumenter
            behöver både kunskap och information så att vi kan välja de minst
            miljöpåverkande produkterna. Men även här kan jag säga att arbete
            pågår.
          </note>
          <note>
            Läkemedelsverket fick så sent som i december förra året regeringens
            uppdrag att utreda frågan om läkemedels samt kosmetiska och hygieniska
            produkters miljöpåverkan. I uppdraget ingår just att lämna förslag
            till åtgärder för att minska miljöpåverkan både nationellt och
            inom EU. Läkemdelsverkets arbete ska redovisas redan den 1 juli
            nästa år. Man kan alltså säga att arbete pågår.
          </note>
          <note>
            Fru talman! Frågan om bromerade flamskyddsmedel har vi tagit
            upp flera gånger till diskussion här i riksdagen. Det kan tyckas
            att det går långsamt med att begränsa farliga ämnen inom EU. Men
            arbetet med just dessa ämnen börjar nu ge resultat. För en månad
            sedan beslutades om ett förbud av pentaBDE
          </note>
          <note>
            och oktaBDE som börjar gälla nästa år.
          </note>
          <note>
            Kemikalieinspektionen överlämnade så sent som i december sin
            rapport Bromerade flamskyddsmedel, förutsättningar för ett nationellt
            förbud till regeringen. Den behandlas för närvarande på sedvanligt
            sätt, och det finns därför ingen anledning att göra ett tillkännagivande
            i denna fråga eftersom arbete pågår.
          </note>
          <note>
            Jag vill också påpeka att vi från utskottets sida flera gånger
            har påtalat att det är viktigt att det tas till kraftfulla åtgärder
            mot användning av samtliga hälsooch miljöfarliga ämnen. Även nya
            ämnen som dyker upp måste vara nyttiga för vår hälsa. Därför är
            det viktigt att vi fortsätter att följa detta arbete.
          </note>
          <note>
            Reservation 8 berör HA-oljorna i bildäck. Återigen kan man säga
            att arbete pågår. Sedan betänkandet skrevs har Kemikalieinspektionen
            redovisat sitt uppdrag som handlade om att utreda förutsättningar
            för att nationellt förbud mot försäljning av däck tillverkade
            med HA-oljor. Man säger att de flesta däck både till person- och
            lastfordon är typgodkända enligt
          </note>
          <note>
            EG-regler. Sverige får därmed inte hindra att sådana däck säljs.
            Ett ensidigt svenskt förbud skulle därför bara få en begränsad
            effekt.
          </note>
          <note>
            Kemikalieinspektionen föreslår därför att regeringen uppvaktar
            Europeiska kommissionen med förslag om ett EU-förbud mot just
            HA-oljor i däck. Förslaget behandlas för närvarande i Regeringskansliet
            och arbete pågår, vilket gör att ett tillkännagivande också här
            inte kommer att påskynda regeringens ställningstagande.
          </note>
          <note>
            Fru talman! Vi puffar mycket från Socialdemokraterna, både på
            vår regering och på andra att bygga ett hållbart samhället. Vi
            puffar inte bara nationellt utan också internationellt och genom
            EU. Och med hänvisning till vad jag har anfört yrkar jag bifall
            till förslaget i utskottets betänkande och avslag på samtliga
            reservationer.
          </note>
          <note>
            Samtidigt vill jag ta detta tillfälle i akt att från hela utskottet
            önska kammarens ledamöter och anställda en mycket glad påsk.
          </note>
          <note type="speaker">
            Anf. 62 JAN-EVERT RÅDHSTRÖM (m):
          </note>
          <note>
            Fru talman! Jag har en motion som behandlas i betänkandet och
            som naturligtvis har blivit avslagen -
          </note>
          <note>
            man kunde knappast förvänta sig något annat. Det har yrkats bifall
            av Lars Lindblad, och jag ställer mig naturligtvis instämmande
            till hans yrkande.
          </note>
          <note>
            Jag vill börja med att läsa en artikel av en socialdemokratisk
            riksdagsledamot som sitter i miljö- och jordbruksutskottet som
            ändå gjorde mig något glad den 18 januari i år. Där säger nämnde
            ledamot: Jag tänker ta initiativ till en ny runda om förbudet
            mot bly i ammunition. Nämnde ledamot ser svårigheter med att få
            fram andra alternativ än bly och han ser också att det kanske
            inte är så farligt med blyammunition som man tidigare har trott.
            Det finns inga alternativ till blyammunition när det gäller att
            minimera skaderisken vid skjutning, säger han också.
          </note>
          <note>
            Detta stod den 18 januari i Värmlands Folkblad.
          </note>
          <note>
            Vad händer? Som vanligt är det ett svek. Det här är svekets vecka.
            Den började med Våpen och nu fortsätter den.
          </note>
          <note>
            Jag hör Christina Axelsson när hon säger att det går att ge dispens.
            Ja, det går att ge dispens! Men problemet är ju att miljö- och
            jordbruksutskottet har tagit ställning till att detta verkligen
            är farligt. Var finns denna forskning? Om det nu är farligt, vilket
            jag förutsätter att majoriteten tycker, så förväntar man sig från
            Skytte-Sverige att ni kommer att begära att våra
          </note>
          <note>
            5 000 skyttebanor i Sverige ska på destruktion. Det går inte
            att sanera skjutvallar i dag för att ta bort blyet. Men all profession
            säger att det ligger bäst där det ligger. Hur ska ni bära er åt?
            Ska ni köra 5 000 skjutbanor i vårt land till SAKAB som miljöfarligt
            avfall?
          </note>
          <note>
            Jag tycker att det vore på sin plats i denna fråga att man åtminstone
            läser de motioner som finns och därefter funderar och kommer med
            något enda argument i denna stora fråga. För hela Jakt-Sverige
            är detta en väldigt stor fråga.
          </note>
          <note>
            Logiken finns inte. Vi har hänvisat i vår motion till att det
            finns exempelvis 1 500 kilo balansvikter på däck. Vi pratar om
            50 ton som skjuts i skogen per år
          </note>
          <note>
            - 50 ton som ingen kan påvisa är giftigt ens där det ligger!
          </note>
          <note>
            Mina vänner! Det är ett slitet uttryck, men om det är någon gång
            som man kan säga att utskottet silar mygg och sväljer kameler
            så är det verkligen denna gång. I en tidigare debatt har jag sagt
            att utskottet sköt sig i foten, och det kan gälla även denna gång
            när det gäller jakt. Jag kommer att skriva en ny motion, och då
            förväntar jag mig att utskottet har tänkt till i denna fråga,
            så viktig som den är för Jakt-
          </note>
          <note>
            Sverige.
          </note>
          <note>
            Överläggningen var härmed avslutad.
          </note>
          <note>
            (Beslut fattades under 19 §.)
          </note>
          <note>
            13 § Hyresrätt m.m.
          </note>
          <note>
            Föredrogs bostadsutskottets betänkande 2002/03:BoU7
          </note>
          <note>
            Hyresrätt m.m.
          </note>
          <note type="speaker">
            Anf. 63 PETER DANIELSSON (m):
          </note>
          <note>
            Fru talman! Som vanligt står vi bakom alla de moderata reservationerna,
            men för tids vinnande yrkar jag bifall endast till reservation
            nr 1.
          </note>
          <note>
            Betänkandet handlar om motioner om hyresrätt.
          </note>
          <note>
            Exempel på frågor som behandlas är hyressättning, andrahandsuthyrning,
            förutsättningar för vräkning, svarthandel med mera. Jag kommer
            i mitt anförande i huvudsak att fokusera på hyressättningsfrågorna.
          </note>
          <note>
            Fru talman! Det är knappast någon nyhet att den socialdemokratiska
            bostadspolitiken har totalhavererat. I bostadssocialismens kölvatten
            finner vi bostadsbrist i tillväxtorter. Vi finner långa köer och
            omfattande svarthandel.
          </note>
          <note>
            Samtidigt rivs lägenheter på grund av bostadsöverskott på andra
            håll i Sverige. För Kristinehamns kommun var det exempelvis mer
            lönsamt att få betalt av staten för att riva lägenheter än att
            sälja dem till ett företag som ville bygga om dem till fritidsbostäder.
          </note>
          <note>
            Bostadspolitikens haveri är inte bara tragiskt för alla dem som
            står i bostadskö. Haveriet medför också allvarliga samhällsekonomiska
            konsekvenser. I dag stryps företag redan på idéstadiet och många
            jobb förblir ogjorda eftersom människor har svårt att finna en
            bostad utan höga kostnader och stora ansträngningar. Det gäller
            särskilt här i Stockholm, där bostadssituationen har blivit ett
            så stort problem att
          </note>
          <note>
            Internationella valutafonden i en av sina rapporter har tagit
            upp just det problemet som ett allvarligt hinder för hela Sveriges
            tillväxtmöjligheter.
          </note>
          <note>
            Fru talman! För närvarande byggs det färre lägenheter i Sverige
            än på mycket länge. Regeringens mål om att bygga 30 000 lägenheter
            per år framstår i dag som helt verklighetsfrämmande. Det lilla
            som byggs sker huvudsakligen i storstäderna och handlar företrädesvis
            om bostadsrätter och villor eftersom priserna där sätts på marknadsmässiga
            grunder. Trots att efterfrågan är stor på hyresrätter, framför
            allt i tillväxtorter, byggs det inte några hyresrätter - i alla
            fall inte särskilt många. Man kan fråga sig vad det beror på.
          </note>
          <note>
            Givetvis finns det många orsaker till att det inte byggs. En
            del av dem är att vi har en relativt ineffektiv planprocess. Vi
            har krångliga regler och vi har höga skatter. Det finns också
            en bristande konkurrens på byggmarknaden. Men en stor bov i dramat
            är dagens hyresreglering, som får en rad negativa konsekvenser.
          </note>
          <note>
            För det första, fru talman, hämmar hyresregleringen byggandet
            av hyresrätter eftersom det inte är lönsamt att bygga och förvalta
            hyresrätter. Det är en av anledningarna till att vi har bostadsbrist
            i tillväxtorter och att köerna blir allt längre. All erfarenhet
            visar att om byggföretagen får verka på en normal marknad, där
            det finns lönsamhet, så vill de inget hellre än att bygga bostäder.
            Med friare hyressättning skulle således fler hyreslägenheter byggas.
          </note>
          <note>
            För det andra leder hyresregleringen till orättvisa hyror. I
            tillväxtorter hålls i dag hyrorna tillbaka på en nivå under marknadsnivån,
            vilket leder till att hyresskillnaderna mellan attraktiva och
            mindre attraktiva lägen blir näst intill obetydlig. Då kan man
            fråga sig vem det drabbar. Samtidigt medför hyresregleringen att
            hyresnivåerna utanför de hetaste regionerna hålls på en alldeles
            för hög nivå. Trots att lägre hyror där skulle kunna skapa konkurrensfördelar
            tvingas många av de kommunala bostadsföretagen runtom i landet
            att riva hyresbostäder i stället för att sänka hyrorna.
          </note>
          <note>
            Om de hade sänkt hyrorna så skulle de ha behövt göra det även
            i det övriga beståndet på orten. Hur vansinnigt det än låter,
            fru talman, så har tusentals funktionsdugliga lägenheter rivits
            varje år under de senaste åren.
          </note>
          <note>
            För det tredje är det ett problem att hyresregleringen leder
            till låg omsättning av lägenheter och framväxt av en svart marknad.
            Få som har kommit över en attraktiv lägenhet med låg hyra är villiga
            att lämna den. Omsättningen blir närmast obefintlig.
          </note>
          <note>
            Dessutom skapar skillnaden mellan hyresgästens betalningsvilja
            och den faktiska hyran ett utrymme för en svart marknad. Det ser
            vi inte minst här i
          </note>
          <note>
            Stockholm. Om hyrorna hade motsvarat hyresgästernas värdering
            av vad det är värt att betala för ett boende i ett visst område
            med en viss standard så skulle utrymmet för svarthandel försvinna.
          </note>
          <note>
            Fru talman! I dagens hyresreglering är den så kallade bruksvärdesregeln
            central. Från början var den tänkt som ett skydd mot oskäliga
            hyreshöjningar, vilket var lovvärt och bra. Tillämpningen har
            dessvärre medfört att hyresgästernas åsikter och önskemål på många
            håll i landet har fått alldeles för lite genomslag i hyressättningen.
            Men bilden är delvis splittrad. På sina håll har en successiv
            marknadsanpassning av hyresstrukturen skett. Ett exempel är Malmö,
            där
          </note>
          <note>
            Malmös kommunala bostadsbolag, MKB, medvetet har försökt att
            hålla tillbaka hyrorna i bostadsområden med tomma lägenheter.
            I stället har man styrt över hyreshöjningarna till mer attraktiva
            områden, exempelvis det nu så omtalade Bo 01. En liknande anpassning
            av hyresstrukturen har även skett, eller håller på att ske, i
            Linköping och Gävle.
          </note>
          <note>
            Men tyvärr är det alltför vanligt att det är fastigheternas byggår
            snarare än lägenheternas bruksvärde som är den avgörande faktorn
            för hyran.
          </note>
          <note>
            I Stockholms innerstad ligger hyrorna under vad människor i allmänhet
            är beredda att betala. Absurt nog är de ibland till och med under
            hyresnivån för förortslägenheter. Det här bereder väg för både
            andra-, tredje- och ibland till och med fjärdehandsuthyrningar
            och för en omfattande svarthandel. Ett förstahandskontrakt i centrum
            är guld värt.
          </note>
          <note>
            Fru talman! Vi moderater har under många år påtalat problemen
            med hyresregleringen. Därför är det mycket glädjande att fler
            och fler börjar inse att vi måste modernisera hyreslagstiftningen.
            Ett tydligt tecken på det är den så kallade trepartsöverenskommelsen
            mellan Hyresgästföreningen, SABO och Fastighetsägarna. I den är
            parterna överens om att särbehandla hyror i nybyggda hyreshus.
            De är också överens om att den bristande överensstämmelsen mellan
            dagens hyror och vad hyresgäster i allmänhet anser vara rättvisa
            hyresskillnader bör rättas till.
          </note>
          <note>
            Trepartsöverenskommelsen avslutades med en hemställan till regeringen
            om att tillsätta en utredning för att reformera hyreslagstiftningen.
            Pressmeddelandet som man skickade från trepartsöverenskommelsen
            kom redan den 16 januari. Strax därefter lovade bostadsminister
            Lars-Erik Lövdén att snabbt tillsätta en utredning. Trots att
            läget är rätt akut på bostadsmarknaden har det gått tre månader
            då absolut ingenting har hänt. Först i dag tillsatte regeringen
            lägligt nog en utredning. Jag anar att Leif Jakobsson har haft
            ett och annat med det att göra.
          </note>
          <note>
            Sammanfattningsvis, fru talman, anser vi att den nuvarande ordningen
            möjliggör en politiskt styrd hyressättning. Den skapar osäkerhet
            om de ekonomiska förutsättningarna för att investera i hyresfastigheter
            och motverkar nybyggnation av hyreslägenheter. Därför vill Moderaterna
            reformera bruksvärdesprincipen genom att slopa allmännyttans hyresnormerande
            roll. Det innebär att hyran, vid en så kallad bruksvärdesprövning,
            inte bara ska jämföras med likvärdiga lägenheter i de kommunala
            bostadsföretagen utan med alla likvärdiga lägenheter på orten,
            oavsett vem som äger dem.
          </note>
          <note>
            Fru talman! Eftersom vi tycker att det är särskilt angeläget
            att få i gång byggandet av hyresrätter vill vi avslutningsvis
            att regeringen skyndsamt ska återkomma med ett förslag om en friare
            hyressättning just för nyproduktion.
          </note>
          <note type="speaker">
            Anf. 64 NINA LUNDSTRÖM (fp):
          </note>
          <note>
            Fru talman! I dag har riksdagen möjlighet att direkt påverka
            bostadsbyggandet i Sverige. Kommer riksdagen att vara beredd att
            ge bostadsmarknaden den möjlighet alla väntat på under en lång
            tid? Budskapet i dag till bostadsutskottets majoritet är: Anslut
            er till vår reservation angående friare hyressättning i nyproduktion!
            Regeringen behöver en tydlig signal från denna kammare.
          </note>
          <note>
            Det är lätt att i dessa tider, som präglas av statsbudget, tro
            att enda tänkbara åtgärden som måste till för ökat bostadsbyggande
            handlar om pengar, det vill säga bidrag i olika former med krångliga
            regelverk från statens sida. Så är icke fallet. Vi i Folkpartiet
            tror att det finns en rad andra åtgärder som skulle möjliggöra
            ett ökat bostadsbyggande. Regeringen kunde ha återkommit för länge
            sedan i hyresrättsliga frågor för att underlätta för ökat bostadsbyggande.
            Ett exempel är bruksvärdesregelns tillämpning och utformning,
            det vill säga regelverket kring hyressättningen. Det anförde bostadsutskottet
            redan riksmötet 1998/99.
          </note>
          <note>
            Utskottet förutsatte då att regeringen skulle ta de initiativ
            som behövdes. Men ingenting hände.
          </note>
          <note>
            Men marknadens tre stora aktörer, SABO, Fastighetsägarna och
            Hyresgästernas riksförbund har tagit initiativet till en överenskommelse,
            den så kallade trepartsöverenskommelsen. De har gjort det politikerna
            inte har mäktat med. Tongångarna var hårda inför valet - alla
            förslag om friare hyressättning i nyproduktion fick den felaktiga
            stämpeln "marknadshyra"
          </note>
          <note>
            av socialdemokrater och vänsterpartister, tongångar som gjorde
            det omöjligt att föra en saklig diskussion om vilka åtgärder som
            behövs för att få i gång byggandet och motverka svarthandel med
            bostäder.
          </note>
          <note>
            Regeringen har i dag tillsatt en utredning, och utredningsdirektivet
            kommer att ha sin utgångspunkt i trepartsöverenskommelsen. ytterligare
            ett-två år kommer att hinna passera innan regeringens och riksdagens
            behandling av trepartsöverenskommelsen är färdig. En stilla undran:
            Varför har man inte kommit i gång tidigare? Medan gräset gror
            dör kon. Bostadsbyggandet kommer att vara fortsatt lågt. Detta
            anser även regeringen numera, trots vallöften om
          </note>
          <note>
            120 000 bostäder de kommande åren.
          </note>
          <note>
            I dag har riksdagen möjlighet att vara tydlig med vad som borde
            ingå. Jag kommer kortfattat, fru talman, att presentera förslagen
            i Folkpartiets motion, synpunkter som vi även redovisar i våra
            reservationer i betänkandet. Jag vill passa på att yrka bifall
            endast till reservation 2, för tids vinnande, men står självfallet
            bakom övriga reservationer.
          </note>
          <note>
            Vi i Folkpartiet har många förslag på hur byggandet kan komma
            i gång. I dag behandlar vi de hyresrättsliga frågorna, men vårt
            program omfattar många fler grepp, inte minst den tredimensionella
            fastighetsbildningen som regeringen har fick i uppdrag att återkomma
            om redan år 1999.
          </note>
          <note>
            Jag kommer att beröra främst tre områden i detta betänkande:
            hyressättning i nyproduktion, svarthandel med lägenheter och föreningsmonopolet
            i hyresförhandlingarna.
          </note>
          <note>
            Ett viktigt skäl till att det inte byggs hyresbostäder är svårigheten
            att räkna hem en ekonomiskt hållbar kalkyl. Avkastningen blir
            helt enkelt för dålig sett till investeringen. Friare hyressättning
            för nyproducerade lägenheter behöver införas.
          </note>
          <note>
            I dag formas hyrorna i skärningspunkten mellan tre avgörande
            faktorer: bruksvärdesprincipen, hyresförhandlingarna och allmännyttans
            roll. Det är uppenbart att den nuvarande ordningen inte håller.
            Om
          </note>
          <note>
            Sverige ska få en fungerande bostadsmarknad som bättre tillmötesgår
            människornas önskemål måste systemet moderniseras.
          </note>
          <note>
            Bruksvärdesprincipen syftade ursprungligen till att skapa ett
            starkt besittningsskydd för hyresgästerna.
          </note>
          <note>
            En tydlig glidning har skett under de drygt 30 år som systemet
            har varit i bruk till att även ha som syfte att dämpa hyresutvecklingen.
            Av situationen på Stockholms bostadsmarknad kan vi dra slutsatsen
            att systemet förvisso har lyckats uppfylla målet vad gäller besittningsskydd
            och hyresdämpning. Men bristen på anpassningsförmåga till människors
            preferenser på en fri markand har skapat en mängd avarter: bostadsbrist
            med långa köer, en stor andra-, tredje- och fjärdehandsmarknad
            och svarta lägenhetsaffärer.
          </note>
          <note>
            Folkpartiet anser att en rad reformer behöver genomföras för
            att få fart på nyproduktionen av hyresrätter samt för att öka
            rörligheten och flexibiliteten på hyresmarknaden. Hyresgästens
            besittningsskydd och de fria förhandlingarna mellan hyresgäster
            och fastighetsägare på bruksvärdesprövningens grund är principer
            som det finns anledning att värna om. Men inom denna ram finns
            det utrymme för förändringar som bryter med det planekonomiska
            tänkandet.
          </note>
          <note>
            Den så kallade lägesfaktorn måste ges större tyngd i hyresförhandlingarna,
            på det sätt som de senaste åren i praktiken skett i Malmö. En
            flexiblare hyressättning skapar en större mångfald i utbudet,
            med större sannolikhet att nya hyresgäster ska hitta något som
            överensstämmer med deras önskemål.
          </note>
          <note>
            Ingen ifrågasätter att en bostadsrätt är billigare i en förort
            än i ett centralt stadsläge. Att steg tas i den riktningen även
            när det gäller hyresrätter kan knappast anses vara orimligt, även
            om det naturligtvis måste ske i sådana steg att hyresgästerna
            har bra förutsättningar att agera och anpassa efterfrågan utifrån
            detta. Ett ökat bostadsbyggande, där det långsiktigt blir en balans
            mellan utbud och efterfrågan, kommer att motverka prispressen
            uppåt. Från Folkpartiets sida ser vi det som självklart att byggbranschen
            har ett stort ansvar; produktionskostnadsutvecklingen måste man
            se upp med. Men man måste också fundera över hur prissättningen
            av bostäderna sker. Detta kommer vi i Folkpartiet att följa mycket
            noggrant.
          </note>
          <note>
            Friare hyressättning för nyproducerade lägenheter behöver införas.
            Det skulle skapa förutsättningar att få fart på det bostadsbyggande
            som på många håll är mycket lågt. När byggföretagen inte kan ta
            ut sina kostnader eller när andra alternativ - bygga bostadsrätter
            eller kontorsfastigheter - framstår som ekonomiskt fördelaktigare
            är det inte underligt att väldigt få nya hyresrättslägenheter
            byggs, trots efterfrågan på hyreslägenheter.
          </note>
          <note>
            I dag gäller att hyresnämnden vid prövning av en hyras skälighet
            i enlighet med bruksvärdesprincipen i första hand ska utgå från
            de allmännyttiga bostädernas hyror. Den nuvarande ordningen rymmer
            inneboende motsättningar. Å ena sidan ska vid fastställande av
            såväl prövningslägenhetens som jämförelselägenheternas bruksvärden
            helt bortses från produktions-, drifts- och förvaltningskostnader.
            Å andra sidan ska allmännyttans självkostnadsbestämda hyror tjäna
            som norm.
          </note>
          <note>
            Särskilt tydlig blir denna motsättning i hyrestvister, som det
            uppmärksammade Oxtorgsmålet i Stockholm eller konsekvenserna av
            besluten avseende hyressättning i S:t Eriksområdet i Stockholm
            efter borgarrådet Annika Billströms agerande. Utgången ställde
            såväl begreppet självkostnad som principerna för hela jämförelseprövningen
            på sin spets.
          </note>
          <note>
            Det är självklart att osäkerheten om vilka hyresnivåer som kan
            tänkas godtas i framtiden allvarligt försvårar både den privata
            och den kommunala nyproduktionen av hyresrätter och styr över
            till det mer lönsamma och regelmässigt stabila byggandet av bostadsrätter.
            Vilken privat, eller kommunal, byggherre vill ta på sig att bygga
            hyresrätter om hyran kan komma att sänkas i efterhand så att alla
            kalkyler spricker? Enligt Folkpartiet bör därför hyresnämnden
            ha avgjort hyresnivån före byggstart.
          </note>
          <note>
            Svarthandeln med hyresbostäder är ett omfattande problem. Svarthandeln
            är en konsekvens, ett symtom, en effekt, av en bostadsmarknad
            som inte fungerar.
          </note>
          <note>
            Vi tror att en reformering av hyressättningssystemet är viktig
            även för att komma åt svarthandeln med bostäder. Det är oerhört
            viktigt.
          </note>
          <note>
            Vi tror också att allmännyttans hyresnormerande roll måste förändras.
            En översyn och förnyelse av hyressättningssystemet måste också
            innehålla en diskussion om allmännyttans roll. De kommunala bostadsbolagens
            funktion som förstahandsnorm vid hyressättning bör upphävas och
            ersättas av ett system där hyrorna i ett större utbud av bostäder,
            oavsett ägare, leder fram till ett bruksvärde.
          </note>
          <note>
            Frågorna kring hyressättningen handlar alltså inte om pengar.
            Där vill vi vara tydliga i dessa dagar när statsbudgeten står
            i fokus. Det handlar om att fatta nödvändiga beslut för att öka
            bostadsbyggandet. Ta chansen i dag så att vi kan få i gång ett
            ökat bostadsbyggande. Vi tycker från Folkpartiets sida att regeringen
            behöver den signalen från riksdagen.
          </note>
          <note type="speaker">
            Anf. 65 DAN KIHLSTRÖM (kd):
          </note>
          <note>
            Fru talman! Inledningsvis vill jag yrka bifall till reservation
            nr 1. Självfallet står jag bakom de andra reservationer vi kristdemokrater
            har med, men för tids vinning i voteringen yrkar jag bifall till
            endast reservation nr 1.
          </note>
          <note>
            Alla behöver en bostad som kan tillgodose de behov man har beroende
            på livssituationen. Att ha en bostad är också en social rättighet.
            En balans mellan tillgång till och efterfrågan på bostäder är
            en förutsättning för en god samhällsutveckling. Bostadsbrist skapar,
            liksom ett bostadsöverskott och ett ensidigt bestånd av bostäder,
            stora ekonomiska och sociala problem.
          </note>
          <note>
            Kristdemokraternas boendepolitik formas utifrån den enskilda
            personens ansvar, möjligheter och skyldigheter. Den enskildes
            rätt till ägande måste tillgodoses, samtidigt som vi tillsammans
            behöver garantera en solidarisk bostadspolitik där även den som
            inte är köpstark har rätt till ett gott och tryggt boende.
          </note>
          <note>
            Det är viktigt att de boende har reella möjligheter att påverka
            sin boendemiljö och sina boendekostnader genom medansvar och inflytande.
            Det ska vara möjligt att välja inte bara mellan olika upplåtelseformer
            och bostadsstorlekar utan också mellan bostäder med varierande
            standard. Det måste finnas förutsättningar för valfrihet mellan
            olika boendeformer som hyresrätt, kooperativ hyresrätt, bostadsrätt
            eller äganderätt.
          </note>
          <note>
            Av den anledningen är frågorna kring hyresrätt och hyressättning
            viktiga. Det är något som nu behandlas i det dagsaktuella betänkandet.
            Det finns mycket att säga om detta, men jag vill koncentrera mig
            på några viktiga punkter som finns formulerade i våra reservationer.
          </note>
          <note>
            Fru talman! Hyresgästföreningen, SABO och
          </note>
          <note>
            Fastighetsägarna Sverige har, vad jag kan förstå, formulerat
            ett gemensamt mål, nämligen att hyresrätten ska vara ett minst
            lika attraktivt boende som andra upplåtelseformer. Då är det viktigt
            att reglerna för hyressättningen är utformade på ett sådant sätt
            att det inte uppstår hinder, orättvisor och i förlängningen uteblivna
            nya lägenheter.
          </note>
          <note>
            I reservation 1 tar vi upp bruksvärdessystemet och de kommunala
            bostadsföretagens hyresledande roll.
          </note>
          <note>
            Från början - precis som vi har hört förut - var bruksvärdessystemets
            syfte att skapa ett hållbart besittningsskydd för hyresgästerna
            och att motverka hyreshöjningar på bostadsmarknader med brist
            på lägenheter. Systemet skulle återspegla värderingarna på bostadsmarknaden.
            Dagens tillämpning är en annan.
          </note>
          <note>
            De kommunala bostadsföretagens hyresledande roll motverkar i
            sig bruksvärdessystemets grundtanke.
          </note>
          <note>
            Det ska naturligtvis vara så att alla likvärdiga lägenheter -
            oavsett vem som äger fastigheten - ska ingå i jämförelseunderlaget
            när hyran för en lägenhet ska prövas. Ursprungstankarna med systemet
            ska vara vägledande för de förändringar av lagstiftningen som
            är nödvändiga. Finns denna viktiga fråga med i det utredningsdirektiv
            med uppdrag att lägga fram förslag om en reformerad bostadshyressättning
            som, enligt uppgift i dag, beslutats av regeringen?
          </note>
          <note>
            Reservation 2 handlar om regleringen vid nyproduktion. Den nuvarande
            hyreslagstiftningen försvårar nyproduktion av hyreslägenheter.
            De kommunala bostadsföretagens hyresledande roll är även på denna
            punkt ett stort hinder. Därför måste deras roll avskaffas. Men
            det krävs ytterligare åtgärder.
          </note>
          <note>
            Den senaste tiden har vi i bostadsutskottets hört mycket om den
            trepartsöverenskommelse som har ingåtts mellan Hyresgästföreningen,
            Fastighetsägarna
          </note>
          <note>
            Sverige och SABO om en reformerad hyressättning.
          </note>
          <note>
            Det är ett gott steg i rätt riktning. Precis som vi uttrycker
            det i reservationen är det särskilt angeläget att öppna möjligheter
            till en friare hyressättning i nyproduktionen. Det är angeläget
            att den utredning som vi pratar om i dag genomförs skyndsamt.
            Det är faktiskt mycket som står på spel.
          </note>
          <note>
            Fru talman! Till slut några ord om reservation 4, som vi kristdemokrater
            har tillsammans med Vänsterpartiet och Centerpartiet. Vi kräver
            att samrådsförfarande obligatoriskt ska erbjudas hyresgästen.
            I vårt alltmer hårdnande samhälle har personer som har vräkts,
            som har anmärkningar eller som har hamnat hos kronofogdemyndigheten
            mycket små möjligheter att få bostad. Samtidigt har ju alla rätt
            till en bostad.
          </note>
          <note>
            Därför måste enskilda, ofta de svaga, tidigt få hjälp och skydd.
            Detta samrådsförfarande kan regleras i hyreslagen på det viset
            att hyresvärdens medverkan i ett samråd görs till en förutsättning
            för att en vräkning ska få beslutas. Endast i de fall en hyresgäst
            inte deltar i samrådet eller förklarar att han eller hon inte
            önskar att samråd ska ske får hyresgästen vräkas.
          </note>
          <note>
            Genom en sådan åtgärd kan kommunen tillfälligt gå in och garantera
            den ekonomiska delen. En prövotid kan ges för bättring. Till detta
            område hör också - jag ska inte utveckla det vidare här - frågan
            om hemlösheten, som vi har pratat en hel del om i utskottet. Allt
            detta förtjänar en skyndsam utredning och senare ett lagförslag
            till riksdagen.
          </note>
          <note type="speaker">
            Anf. 66 STEN LUNDSTRÖM (v):
          </note>
          <note>
            Fru talman! Det är naturligtvis lockande att ägna större delen
            av inlägget åt att ta upp det som har sagts tidigare, men folk
            vill att vi ska begränsa talartiden.
          </note>
          <note>
            Jag ska begränsa den delen. Men jag kan konstatera att det hade
            varit roligt att göra sig lustig över Peter
          </note>
          <note>
            Danielssons exempel med BO01:s och MKB:s bygge
          </note>
          <note>
            - det mest subventionerade bygget som någonsin har byggts i Sverige
            - som ett exempel på den fria marknaden.
          </note>
          <note>
            Det hade också varit ganska roligt att kommentera
          </note>
          <note>
            Nina Lundströms syn på att när marknaden är i balans går det
            alltid att räkna in investeringar som inte kan räknas in i en
            marknad där det inte finns balans.
          </note>
          <note>
            Dessutom hade jag kunnat påpeka att vi i Vänsterpartiet länge
            har krävt avtalade hyror vid nybyggnation. Det är lite grann vad
            denna utredning kommer att handla om, och det är det trepartsöverenskommelsen
            gäller - bibevarande av bruksvärdesprincipen, bibevarande av allmännyttan
            som hyresledande och bibevarande av avtalsrätten även vid inflyttning.
            Men jag ska inte förlänga debatten.
          </note>
          <note>
            Vi har till detta betänkande tyvärr varit tvungna att lägga fram
            åtta reservationer. Skälen till detta är flera, men framför allt
            är det utifrån att vi ser bostaden som en social rättighet som
            inte kan överlåtas till en marknad. Rätten att bo är en alldeles
            för stor fråga för att överlåtas åt vinstintressen och tillfälliga
            kapitalintressen. För att vinna tid vid voteringen yrkar jag inte
            bifall till alla våra reservationer utan nöjer mig med att yrka
            bifall till reservation 14. Men jag vill påpeka att jag självklart
            står bakom, precis som mitt parti gör, övriga sju reservationer.
          </note>
          <note>
            Fru talman! Självklart är byggande av bostäder det enda sättet
            att komma till rätta med bristen på bostäder. Det är därför med
            en viss stolthet vi i
          </note>
          <note>
            Vänsterpartiet har lyckats driva fram och ställt oss bakom både
            investeringsbidraget och momsåterföringen för att få fart på byggandet
            av hyresrätter.
          </note>
          <note>
            Men tyvärr räcker det inte att bara bygga för att skapa en social
            bostadspolitik, utan det krävs en rad andra åtgärder för att garantera
            allas rätt till en egen bostad.
          </note>
          <note>
            I vår reservation nr 3 tar vi upp problemet med andrahandsuthyrningen
            eller, kanske riktigare benämnt, den sekundära bostadsmarknaden.
          </note>
          <note>
            När Hemlösekommittén tittade på förhållandet med så kallade sociala
            kommunala kontrakt fann man att tillgången till sådana bostäder
            faktiskt ökade behovet av fler liknande bostäder. Än intressantare
            var det kanske att man fann att hemlösheten inte var mindre i
            kommuner som hade tillgång till den här typen av bostäder än i
            kommuner som faktiskt saknade sociala kommunala kontrakt.
          </note>
          <note>
            Uppenbarligen blir effekten av de här sociala kontrakten att
            ribban höjs för rätten till egen bostad och eget kontrakt. Därför
            borde det vara en självklarhet att eftersträva ett eget kontrakt
            för alla boende och att förstärka besittningsskyddet för dem som
            i dag har ett socialt kommunalt kontrakt.
          </note>
          <note>
            För en hyresgäst med socialt kontrakt sätts det upp regler för
            boendet som inte har sin motsvarighet någon annanstans på marknaden.
            Det är ofta integritetskränkande regler om tillsyn och kontroll
            över de boende, men det är också regler om allt från urinprov
            till förbud att ta emot övernattningsgäster. Det handlar om förbud
            att ha husdjur och så vidare.
          </note>
          <note>
            På den sekundära bostadsmarknaden finns oftast också ett inslag
            av kontroll och uppfostran som tenderar att bli huvudmålet med
            upplåtelsen, det vill säga betydelsen av allas rätt till bostad
            ersätts av en tvångssituation som gör att många av dem som i dag
            bor på den sekundära bostadsmarknaden ofta känner sig hemlösa.
          </note>
          <note>
            I stället för att ge relevant vård och relevant stöd i boendet
            används bostaden som utpressning för att uppnå mål som socialtjänsten
            eller annan offentlig verksamhet har för hyresgästen. Många gånger
            sätts reglerna i samarbete med fastighetsägarna, därför att fastighetsägarna
            har ett övertag, framför allt när bristen på bostäder är stor.
          </note>
          <note>
            Fru talman! I reservationerna 4 och 5 berörs förstärkt stöd för
            hyresgäster som hotas av vräkning.
          </note>
          <note>
            Från slutet av 1980-talet fram till mitten av 1990-talet ökade
            antalet verkställda vräkningar mycket kraftigt för att därefter
            stagnera på en alldeles för hög nivå.
          </note>
          <note>
            Det huvudsakliga skälet till detta går att finna i de kraftiga
            hyreshöjningar som följde efter 1991 års skattereform, mellan
            Socialdemokraterna och Folkpartiet, samtidigt som kommunala och
            privata bostadsföretag började tillämpa en allt hårdare linje
            mot hushåll med hyresskulder. Flertalet av dem som vräkts, ungefär
            85 %, har vräkts på grund av hyresskuld. Flertalet av dem har
            i sin tur blivit vräkta på grund av en hyresskuld som är under
            20 000 kr, vilket faktiskt är betydligt mindre än vad en vräkning
            kostar att genomföra.
          </note>
          <note>
            I Konsumentverkets rapport 1993/94:1 Vräkt i laga ordning konstateras
            att 80 % av dem som vräkts fortfarande ett år efter vräkningen
            saknar ett eget kontrakt. I Socialstyrelsens undersökning från
            1999
          </note>
          <note>
            visas att situationen faktiskt har förvärrats sedan
          </note>
          <note>
            1993. Till det kan man lägga Jan Flygheds undersökning i Stockholms
            län som visar att 10 % av de vräkta var spårlöst försvunna och
            inte gick att hitta i något myndighetsregister. Enligt Flyghed
            är risken mycket stor att denna grupp lever ett marginaliserat
            liv i uteliggarmiljö.
          </note>
          <note>
            10 % av dem som vräks i dag vräks på grund av upprepade försenade
            hyresinbetalningar, trots att ingen hyresskuld över huvud taget
            kvarstår vid vräkningen. Sådana förseningar kan bero på slarv
            eller bristande kunskap om hyreslagens regler och tillämpningar.
            För att stärka ställningen för de hyresgäster som har fastnat
            i en skuldfälla är det viktigt att man ser över hyreslagens regler
            från 1993 och förbättrar förutsättningarna för att de boende ska
            kunna behålla sina kontrakt. En normal konsekvens av sena inbetalningar
            är i andra sammanhang först en påminnelseavgift och därefter någon
            form av straffavgift. Det borde faktiskt vara en rimlig ordning
            också när det gäller försenade hyresinbetalningar. Ingen borde
            kunna avhysas enbart på grund av försenade inbetalningar.
          </note>
          <note>
            Jag kan dessutom konstatera att det här används som en metod
            av vissa hyresvärdar genom att de över huvud taget inte skickar
            ut något hyresinbetalningskort och på det viset kan vräka hyresgäster
            därför att de inte har betalt i tid.
          </note>
          <note>
            Fru talman! samtidigt som vräkningarna fortfarande är på en alldeles
            för hög nivå har ingången till bostadsmarknaden blivit allt trängre.
            I vår reservation nr 12 tar vi upp problemet med den sortering
            av hyresgäster som sker på den svenska bostadsmarknaden.
          </note>
          <note>
            Det är en sortering som ofta handlar om ett diskriminerande ställningstagande
            från hyresvärdens sida.
          </note>
          <note>
            En bostadssökande saknar i dag möjligheten att överklaga avslaget
            på ansökan om kontrakt. Med tanke på den sociala och etniska sortering
            som ofta ligger till grund för avslaget borde det vara en självklar
            rätt att få pröva hyresvärdens beslut, och det borde vara självklart
            att någon form av sanktionsmöjlighet gentemot hyresvärden införs.
          </note>
          <note>
            Alla de olika regler som finns i dag för att få kontrakt måste
            genomlysas. Vi föreslår att Boverket ska få det uppdraget. Jag
            är övertygad om att fler än
          </note>
          <note>
            Vänsterpartiet skulle kräva en rätt till överklagande när ett
            sådant uppdrag redovisas. Det handlar om att man inte får lov
            att ha socialbidrag. Man måste kunna betala en månadshyra när
            man flyttar in. Man måste ha en inkomst som motsvarar minst fem
            hyror för att få lov att bosätta sig. Man får inte lov att ha
            några skulder i sitt boende. Listan kan göras hur lång som helst.
          </note>
          <note>
            När vi har rest runt i landet har vi, precis som Socialstyrelsen
            och Hemlösekommittén, kunnat konstatera att hemlöshet inte bara
            finns i kommuner med bostadsbrist utan också i kommuner med stort
            bostadsöverskott. Och regelverket för att få en bostad i de här
            kommunerna är inte annorlunda än någon annanstans. Att då sätta
            sitt hopp till att byggandet skulle avskaffa hemlösheten visar
            på en brist på insikt och en alldeles för hög grad av naivitet.
            För att få en rättvis fördelning av bostäder är det nödvändigt
            att ge kommunerna mer muskler. Från Vänsterpartiets sida är vi
            övertygade om att en obligatorisk bostadsförmedling kombinerad
            med en bostadsanvisningslag är en nödvändig förutsättning för
            att ge de grupper i samhället som i dag har svårast att komma
            in på bostadsmarknaden rätten till en egen bostad.
          </note>
          <note>
            Fru talman! Jag är övertygad om att alla partier tar avstånd
            från svarthandel med hyresrätter och att vi alla vill se till
            att försvåra eller till och med avskaffa svarthandeln. I vår reservation
            nr 7 visar vi på en väg att komma till rätta med problemet med
            svarthandel.
          </note>
          <note>
            Genom att använda lägenhetsregister är det möjligt att komma
            till rätta med i alla fall den vanligaste formen av svarthandel,
            nämligen skenbyten. Genom att söka historiskt i registret, som
            Lantmäteriet håller på att utveckla, kan man enkelt kontrollera
            hur en byteskedja ser ut och om någon adress förekommer oftare
            än andra i byteskedjorna.
          </note>
          <note>
            I orter med bostadsbrist ökar andrahandsuthyrningen, fru talman.
            Många gånger är det ockerliknande hyresnivåer. För att komma till
            rätta med detta har vi i vår reservation nr 15 föreslagit att
            förmedling av andrahandslägenheter ska ske genom kommunal bostadsförmedling.
            I samma reservation vill vi också se till att regeringen ser över
            förutsättningarna för fastighetsägarna att ta ett ansvar för att
            orimliga hyresnivåer inte förekommer. På sikt borde det kanske
            också vara intressant att se om oskäligt höga hyresnivåer i andrahandsuthyrningen
            faller under ockerlagen.
          </note>
          <note>
            Då blir det dessutom straffbart för dem som tar ut de här höga
            hyrorna. Det handlar om att få ett stopp på de höga andrahandshyrorna.
          </note>
          <note>
            Med det, fru talman, tackar jag för mig. Jag svarar naturligtvis
            villigt på de repliker som har begärts.
          </note>
          <note type="speaker">
            Anf. 67 PETER DANIELSSON (m) replik:
          </note>
          <note>
            Fru talman! Sten Lundström kommer från Malmö, och jag använde
            Malmö som ett exempel i mitt anförande. Malmö Kommunala Bostadsbolag
            har ju anpassat hyrorna lite grann efter läget. Man har försökt
            hålla tillbaka hyrorna i de bostadsområden där det finns tomma
            lägenheter. Samtidigt har man styrt över hyreshöjningarna till
            de mer attraktiva områdena.
          </note>
          <note>
            Jag undrar hur Sten Lundström ställer sig till
          </note>
          <note>
            MKB:s agerande.
          </note>
          <note type="speaker">
            Anf. 68 STEN LUNDSTRÖM (v) replik:
          </note>
          <note>
            Fru talman! Sten Lundström, som politiker, ställer sig egentligen
            inte särskilt mycket till det här. Jag tycker att den fria förhandlingsrätten
            när det gäller hyressättning är ganska viktig att bevara.
          </note>
          <note>
            Man skulle naturligtvis kunna diskutera det här ur andra synpunkter.
            Hyran har ju inte sjunkit någonstans i Malmö. Däremot har kanske
            ökningen stannat upp i vissa områden i stan.
          </note>
          <note>
            Som malmöbo kan jag konstatera att i vissa delar av Malmö har
            lägesfaktorn fått för stort genomslag -
          </note>
          <note>
            helt klart. Vi ser en segregation i boendet där vissa grupper
            inte längre kan efterfråga bostäder i centrala lägen. Det är mycket
            olyckligt.
          </note>
          <note>
            Efter att ha hört Peter Danielssons anförande tidigare kan jag
            konstatera att vad ni pratar om är möjligheten att höja hyrorna.
            Släpp hyran fri så att vi kan höja den! Jag vet inte vilken verklighet
            moderater och folkpartister lever i, fru talman, men jag har aldrig
            någonsin sett en demonstration på stan där man kräver högre hyror.
            Jag har aldrig hört en människa gå ut och kräva högre hyror så
            att man har rätt att bo någonstans. Det jag normalt hör är att
            folk i dag betalar alldeles för mycket av sina inkomster för att
            bo. Därför ter sig den moderata retoriken i det här fallet närmast
            enfaldig.
          </note>
          <note type="speaker">
            Anf. 69 PETER DANIELSSON (m) replik:
          </note>
          <note>
            Fru talman! Låt mig då fortsätta på min tidigare linje och fråga
            Sten Lundström om han tycker att hyresregleringen har varit framgångsrik
            när det gäller att motverka segregation.
          </note>
          <note type="speaker">
            Anf. 70 STEN LUNDSTRÖM (v) replik:
          </note>
          <note>
            Fru talman! Jag skulle nog hellre tala om den fria förhandlingsrätten
            för att sätta hyror utifrån bruksvärdesprincipen än om hyresregleringen.
            Mig veterligt har vi ingen statlig eller kommunal hyresreglering,
            utan detta sker utifrån ett förhandlingssystem. Detta kommer vi
            för övrigt i den utredning som nu kommer att tillsättas att värna
            mycket hårt, och det gör man även i trepartsöverenskommelsen,
            som jag sade tidigare.
          </note>
          <note>
            Jag kan konstatera att detta till viss del har haft en segregationshämmande
            effekt, självklart. Malmö kommun, som är den jag kan bäst, har
            däremot tyvärr ofta planerat sitt bostadsbyggande på ett olyckligt
            sätt och lagt hyresrätter på ett ställe, bostadsrätter på ett
            annat ställe och egnahem på ett tredje ställe. Jag vill se att
            man bygger samhällen där de olika boendeformerna integreras fysiskt
            med varandra för att bryta segregationen.
          </note>
          <note>
            Jag kan se en segregation i Malmös innerstad.
          </note>
          <note>
            Folk med låga inkomster har inte längre ekonomiska möjligheter
            att bo kvar utan tvingas flytta från centrala Malmö.
          </note>
          <note>
            Det har egentligen inte funnits något hinder i bruksvärdesprincipen
            för att låta lägesfaktorn slå igenom i förhandlingarna. Det handlar
            bara om att komma överens mellan fastighetsägaren och hyresgäströrelsen.
          </note>
          <note>
            Jag kan dock konstatera att i Malmö har detta fått negativa effekter.
            Det finns alltfler människor som inte har råd att bosätta sig
            i centrala Malmö.
          </note>
          <note type="speaker">
            Anf. 71 NINA LUNDSTRÖM (fp) replik:
          </note>
          <note>
            Fru talman! Sten Lundström talar om rättigheter, om bostaden
            som social rättighet och om anvisning av lägenheter. Men, fru
            talman, dessa rättigheter avser obyggda lägenheter. Det är ju
            bostadsbrist, och det finns inte mycket att fördela. Det är högst
            intressant att höra Sten Lundströms fokus på fördelning och sociala
            rättigheter när han inte återkommer till hur vi ska få ett ökat
            bostadsbyggande. Jag förstod att investeringsbidrag var ett sätt,
            och den vägen är ju prövad.
          </note>
          <note>
            Vänsterpartiet intar i kammaren en inställning att man bedriver
            oppositionspolitik när man faktiskt står bakom regeringens budget
            och de mål som finns. Min fråga till Sten Lundström är därför:
            Är Sten Lundström och Vänsterpartiet för eller emot den trepartsöverenskommelse
            som finns? Det jag kan förstå av
          </note>
          <note>
            Sten Lundströms anförande är att det råder stor osäkerhet. Kommer
            ni att gå emot trepartsöverenskommelsen och de resultat som kommer
            av utredningen?
          </note>
          <note type="speaker">
            Anf. 72 STEN LUNDSTRÖM (v) replik:
          </note>
          <note>
            Fru talman! Det är lite mycket begärt att jag ska kunna ta ställning
            till utredningsresultatet redan nu.
          </note>
          <note>
            Jag har sett direktiven till utredningen, och utifrån de direktiven
            är jag varken för eller emot. När utredningen presenterat sitt
            resultat kommer jag att ta ställning till dess förslag. Jag kommer
            att ta ställning utifrån om detta kommer att ha effekter som stänger
            ute alltfler människor från bostadsmarknaden.
          </note>
          <note>
            Fru talman! Nina Lundström gör ett avgörande fel utifrån mitt
            resonemang. Jag inledde med att konstatera, eller sade i slutet
            av inledningen, att de investeringsbidrag som finns är ett sätt
            att få fart på byggandet. Vi är överens om att det måste byggas
            mycket mer. Vi är också överens i de tre partier som i dag utgör
            majoritet här i kammaren om att det behöver byggas minst 120 000
            lägenheter under den här mandatperioden. Jag tror till och med
            att det skulle behöva byggas ytterligare lite mer, men 120 000
            är nog vad vi mäktar med att klara av. Det är fullständigt självklart.
          </note>
          <note>
            När det gäller de rättigheter jag talar om spelar det dock ingen
            roll vart man åker i landet. Det ser likadant ut i de kommuner
            där det finns överskott. Det sover folk på gatorna i kommuner
            där det står tomma lägenheter. Jag har träffat kommunala bostadsbolag
            som har regelverk som stänger ute en mängd bostadssökande trots
            att man har både 200, 300 och 400
          </note>
          <note>
            tomma lägenheter. Det hjälper inte att bygga bort bristen på
            bostäder; det måste också till de muskler kommunerna har för att
            se till att alla medborgare i kommunen har förutsättning att få
            en bostad. Det godtycke som förekommer, tyvärr inom både det kommunala
            och det privata bostadsbeståndet, i fråga om vem som har rätt
            att bosätta sig måste brytas. Det måste bli en rättighet för alla
            medborgare i samhället att ha en egen bostad. Detta löser man
            inte med sänkta skatter, höjda hyror och fri marknad.
          </note>
          <note type="speaker">
            Anf. 73 RIGMOR STENMARK (c):
          </note>
          <note>
            Fru talman! Släpp fångarna loss, det är vår! Jag hoppas ni känner
            att det är vår ute i luften. Med fångarna menar jag i det här
            fallet den bostadspolitik som bedrivs här i riksdagen.
          </note>
          <note>
            Det är faktiskt dags för en reformering av bostadspolitiken.
            Det är dags att släppa loss bostadspolitiken, och det är läge
            nu. Intresset för bostadspolitiken, vill jag hävda, har aldrig
            varit större än vad det är nu. Dessvärre beror detta på den situation
            vi har i
          </note>
          <note>
            Sverige. Vi vet av rapporter från olika håll att man i över en
            tredjedel av kommunerna i Sverige har bostadsbrist. På andra håll
            är det överskott. Det är alltså dags för en hel reformering av
            bostadspolitiken. Det går inte att huka i bänkarna längre.
          </note>
          <note>
            Det är också dags för en verklig reformering av hyressättningssystemet.
            Med verklig reformering menar jag att man måste våga ta tag i
            både det ena och det andra. Det är lite anmärkningsvärt att man
            från vänstersidan inte vågar anvisa ens någon väg som man tänker
            gå. Jag menar att vi verkligen måste se till att bygga nya bostäder.
            Vi måste ha ett bruksvärdessystem som inte är som det vi har nu.
            Vi måste få in fler aktörer på marknaden. Vi måste räkna med också
            de privata byggherrarna så att vi får in dem i detta hyressättningssystem.
          </note>
          <note>
            Frågan är: Är det verkligen så farligt med marknadshyror? Ställ
            er frågan. Vad är faran?
          </note>
          <note>
            Det är också dags att ta bort fastighetsskatten på hyreshus.
            Det är dags att släppa in fler konkurrenter.
          </note>
          <note>
            Det är dags att tro på människor själva, människors självbestämmande
            och människors förmåga att själva bestämma över hur hyreslägenheten
            ska se ut. Det är dags att välja till eller välja ifrån i sin
            bostad.
          </note>
          <note>
            Hela bostadsutskottet har fått samlad information om de här frågorna,
            och jag märker ingen avig inställning från något parti när vi
            sitter med på dessa gemensamma informationer. Man tar ingen debatt
            då.
          </note>
          <note>
            Varför? Det har jag undrat.
          </note>
          <note>
            Dessvärre har det alldeles för länge varit dags att göra något
            åt den svarthandel som vi är så väl medvetna om. Den frodas. Den
            omsätter miljontals kronor. Det är likadant med ockerhyrorna vid
            andrahandsuthyrning. Jag håller med om att det också är dags att
            se över hur det ser ut ute i kommunerna där man vräker människor
            från bostäderna. Det är dags att bli ödmjuk. Det handlar väldigt
            mycket om attityder. Det handlar om att våga ta en debatt om att
            vi verkligen vill ha en sund bostadspolitik i Sverige.
          </note>
          <note>
            Det är dags, socialdemokrater, det är dags, vänsterpartister,
            det är dags, Miljöpartiets företrädare, att vara med oss andra.
          </note>
          <note>
            Ni har chansen. Yrka bifall och anslut er till reservation 1!
            Det är dags för oss i bostadsutskottet att verkligen visa en enighet,
            en kraft och en vilja att vi är beredda att ta tag i bostadspolitiken,
            för utan bostäder stannar Sverige.
          </note>
          <note>
            Utan bostadspolitiken blir det ingen tillväxt i Sverige. Folk
            mår illa när de inte har en egen bostad. Det driver upp sjukkostnaderna,
            och det gör att vi ständigt får se budgetar där man i alla fall
            år 1 efter ett val tar krafttag - och det slår mot både hög och
            låg, och främst mot dem som har det svårast i samhället. Vi i
          </note>
          <note>
            Centerpartiet kan inte godta det.
          </note>
          <note>
            Vi måste på varje område se till att vi får i gång
          </note>
          <note>
            Sverige. Utan bostäder stannar Sverige. Det är dags att släppa
            fångarna loss!
          </note>
          <note type="speaker">
            Anf. 74 STEN LUNDSTRÖM (v) replik:
          </note>
          <note>
            Fru talman! Rigmor Stenmark efterlyste Vänsterns synpunkter.
            Jag har försökt att redovisa dem i mitt anförande.
          </note>
          <note>
            Vi är ganska överens med trepartsöverenskommelsen. Bibehåll bruksvärdesprincipen,
            bibehåll allmännyttans hyresledande norm, och det ska vara förhandlade
            hyror vid nybyggnation - alltså hyror som förhandlas fram mellan
            hyresgäster och dem som tänker förvalta bostäderna längre fram,
            fastighetsägarna. Däremot ska det inte vara några fria inflyttningshyror.
            Det är det ingen som kräver i trepartsöverenskommelsen heller.
            Man kräver inte heller att hyresnämnden skulle sätta hyresnivåerna,
            utan det ska vara förhandlade hyror. Det är vårt svar, och det
            försökte jag redovisa tidigare. Det är det här vi vill.
          </note>
          <note>
            Däremot vill vi inte se en bostadsmarknad där hyrorna får sättas
            efter de principer som ni föreslår i reservation 1. Skulle det
            bli resultatet av utredningen kommer jag att gå emot det också.
          </note>
          <note>
            När såg Rigmor Stenmark sist ett demonstrationståg för höjda
            hyror? När såg hon sist grupper som krävde högre hyror för att
            det på något sätt skulle vara rättvist?
          </note>
          <note type="speaker">
            Anf. 75 RIGMOR STENMARK (c) replik:
          </note>
          <note>
            Fru talman! En liten bit på väg - ungefär så ser jag på att utredningen
            nu är tillsatt. Det är en liten bit på väg. Men frågan är: Är
            man beredd att se till att det blir något nytt? Vi i Centerpartiet
            tycker att det faktiskt är dags att se någonting nytt - att våga
            skaka på sig, ta bort det gamla och skrota det som inte fungerar.
          </note>
          <note>
            Investeringsbidraget har inte fungerat annat än i vissa fall.
            Jag tycker att investeringsbidrag är en väg att gå när det gäller
            studentbostäder, man jag är faktiskt nästan beredd att ompröva
            även där. Frågan är om Vänsterpartiet vågar vara med och skrota
            det gamla och se till att det kommer in någonting nytt.
          </note>
          <note type="speaker">
            Anf. 76 STEN LUNDSTRÖM (v) replik:
          </note>
          <note>
            Fru talman! Nej, Vänsterpartiet är inte berett att skrota något
            gammalt bara för att det ska komma något nytt. Tvärtom har historien
            rätt mycket att lära oss om hur man formar och bygger samhällen
            som är värt att ta vara på.
          </note>
          <note>
            Man kan konstatera att den stora byggnation som ägde rum under
            efterkrigstiden och en bra bit in på
          </note>
          <note>
            1970-talet byggde på att staten tog ansvar för byggandet. Sedan
            kan man ha olika uppfattningar om resultatet - hur husen ser ut
            - men vi kan inte ha olika uppfattningar om att man faktiskt byggde
            bort bostadsbristen med hjälp av statliga investeringsstöd i olika
            former. Det är den vägen vi visar på.
          </note>
          <note>
            Räcker det inte med de investeringsbidrag som nu föreslås får
            vi väl se om det behövs ytterligare bidrag.
          </note>
          <note>
            Men jag tro inte att det kommer att behövas. Jag tror att det
            här kommer att räcka. Skulle det visa sig att det här är ett problem
            får vi se över det.
          </note>
          <note>
            Vi har nu haft en lång period då det inte har funnits några investeringsbidrag,
            och det har inte byggts något över huvud taget. Den vägen har
            inte fungerat.
          </note>
          <note>
            Den nya vägen har visat sig inte leda någonstans.
          </note>
          <note>
            Man glömde att ha en slutstation på den nya vägen.
          </note>
          <note>
            Vi är inte beredda att pröva något nytt bara för att det är nytt.
            Däremot är vi beredda att föra en bostadspolitik som garanterar
            alla människor rätten till en egen bostad.
          </note>
          <note type="speaker">
            Anf. 77 RIGMOR STENMARK (c) replik:
          </note>
          <note>
            Fru talman! När vi i Centerpartiet går in i en utredning gör
            vi det på ett väldigt förutsättningslöst sätt. Det vore lite märkligt
            om man från början gick in och sade: Nej tack! Kom inte med nya
            förslag till oss, för dem tar vi avstånd ifrån.
          </note>
          <note>
            Men vad vi ser är att vi måste få i gång byggandet av bostäder
            i vårt land. Det är byggandet av hyresrätter som måste komma i
            gång. Det är bara så.
          </note>
          <note>
            I valrörelsen var jag på Gotland, där Vänsterpartiet vitt och
            brett redovisade hur många lägenheter man ville bygga - var det
            40 000 lägenheter? - på ett år.
          </note>
          <note>
            Vi har inte sett något resultat av det. Ni måste också ta bort
            skygglapparna och våga någonting nytt.
          </note>
          <note type="speaker">
            Anf. 78 HELENA HILLAR ROSEN-QVIST (mp):
          </note>
          <note>
            Fru talman! Släpp hyrorna loss, det är vår - var det det vi skulle
            prata om en sådan vacker vårdag?
          </note>
          <note>
            Jag tycker att vi tidigare har varit ganska eniga om att vi inte
            vill ha marknadshyror i det här landet. Men nu märker jag en politisk
            förskjutning. Redan innan replikerna kan jag tala om att det är
            alldeles meningslöst att försöka få mig över på den sidan. Det
            är ingen mening med att försöka få mig att rösta för reservation
            1. Vi fick ju ett erbjudande om det.
          </note>
          <note>
            I en moderatmotion lägger man fram ett förslag om att marknadshyror
            på sikt ska införas genom att de ska tillåtas vid varje nytt hyresavtal.
            Det är väl detta som ger flera av bostadsutskottets ledamöter
            glädjefnatt. De tror att en utredning på det här området ska leda
            till att vi på sikt ska införa marknadshyror. Jag hoppas att det
            inte blir så.
          </note>
          <note>
            Rigmor Stenmark efterlyste debatt när vi får information om de
            här frågorna. Jag brukar ligga lite lågt när vi får information
            för att lyssna till vad de som informerar oss har att säga. Sedan
            tycker jag att vi har så många tillfällen att debattera de här
            sakerna, bland annat här i riksdagens kammare. Det är också där
            som allmänheten kan ta del av vad vi faktiskt säger, tycker och
            debatterar.
          </note>
          <note>
            Det finns väldigt mycket trevliga saker i det här betänkandet,
            bland annat individuella saker som jag tycker om. Det finns en
            s-motion som vi lika gärna kunde tillstyrka och som handlar om
            debitering av värme och vatten och om individuella val i lägenheter.
            Det är något som utredningen ska ta fasta på, har vi skrivit i
            betänkandet. Jag kunde inte hitta något om det i direktiven, men
            jag hoppas att det ändå kommer att genomföras så småningom.
          </note>
          <note>
            Det finns andra saker som är mycket väsentliga här. Det gäller
            svarthandel. Där har vi en motion. Jag står bakom också andra
            motioner som vi har. Vi har en om bostadsanvisning, reservation
            14, och den har
          </note>
          <note>
            Sten Lundström yrkat bifall till. Jag tänker yrka bifall till
            reservation 9, som innehåller lite förslag på hur vi kan komma
            till rätta med svarthandel.
          </note>
          <note>
            Vi möts av detta varje höst när ungdomar söker in vid universiteten.
            Väldigt många ungdomar från landsbygden, som inte kan bo kvar
            hos mamma och pappa, råkar ut för att inte kunna få någon bostad
            på studieorten. Man har kommit in på en utbildning som man är
            väl kvalificerad för och önskar genomgå, men man har inte möjlighet
            att göra det därför att det inte finns bostäder. Det är mycket
            allvarligt.
          </note>
          <note>
            Många ungdomar har råkat ut för ganska vidriga saker för att
            få tag i en bostad. Det måste bli ett stopp på det. Jag önskar
            att det skulle gå lika lätt att få till stånd en utredning om
            det som om trepartsöverenskommelsen.
          </note>
          <note>
            Jag tycker egentligen att detta är lite märkligt. Vid en information
            har jag sagt att jag ifrågasätter detta.
          </note>
          <note>
            Jag funderar på vad det egentligen är för hyror som är för låga.
            Tycker verkligen människor i Stockholms innerstad att deras hyror
            är för låga?
          </note>
          <note>
            Hyresgästerna bor hos en privat fastighetsägare som kanske bara
            har denna enda fastighet och inte har några lån på den. Hyresintäkterna
            motsvarar kanske möjligtvis de kostnader som fastighetsägaren
            har för fastigheten. Det måste vara på det viset oavsett vad andra
            lägenheter kostar. Jag tycker att det är ett märkligt sätt att
            tänka.
          </note>
          <note>
            Man tror att det ska ske en utjämning. På vilket vis ska det
            ske utjämning med den som bor i en billig lägenhet i innerstaden
            hos en privat fastighetsägare här i Stockholm? Tror man på något
            vis att den ökade intäkten ska komma en hyresgäst i ytterförort
            till del?
          </note>
          <note>
            Går inte intäkten direkt ned i fastighetsägarens ficka i det
            här fallet?
          </note>
          <note>
            Hur har ni tänkt er det? Det liknar nästan lite grann en plan.
            Man ska föra över hyror och konfiskera intäkten på något vis.
            Sedan ska den gå till någon annan. Det verkar vara ett mycket
            kraftigare planmonopol än vad vi över huvud taget kan tänka oss
            i de samverkande partierna.
          </note>
          <note>
            Nu föregriper jag utredningen här. Det är inte alls säkert att
            utredningen kommer fram till att det ska gå till så. Men eftersom
            man har haft möjligt att ha synpunkter på direktiven har jag haft
            det även i det här avseendet.
          </note>
          <note>
            Det får inte ske någon hyreshöjning för dem som nu har låga hyror.
            I så fall är det något slags avundsjuka för att det finns människor
            i Stockholms innerstad som har låga hyror, bara för att jag inte
            har en låg hyra om jag bor någon annanstans. Jag förstår inte
            tankesättet.
          </note>
          <note>
            Det är många grejer som man måste komma till rätta med hyresrätten.
            Jag är glad att det är så många som värnar om hyresrätten. Dock
            har vi inte hört dessa tongångar förut när det gällt ombildning
            av hyresrätter till bostadsrätter.
          </note>
          <note>
            Ett sätt att se till att vi har kvar en hög andel hyresrätter
            är att man försvårar ombildningen till bostadsrätter. Det är många
            som talar om att det är så svårt att få tag på lägenheter, och
            även jag har gjort det.
          </note>
          <note>
            Det är hyresrätter det är fråga om. Det finns i tidningarna varenda
            söndag sida upp och sida ned bostadsrätter som är till salu. Det
            är någonting som är helt fel. Jag påstår att det är något sjukt
            i bostadsmarknaden.
          </note>
          <note>
            Jag är väl inte direkt den som har medicinen till patienten för
            att komma till rätta med det. Det är något som vi får hjälpas
            åt med. Med det yrkar jag bifall till reservation nr 9.
          </note>
          <note type="speaker">
            Anf. 79 RIGMOR STENMARK (c) replik:
          </note>
          <note>
            Fru talman! I alla diskussioner och vid kontakter med parter
            på hyresmarknaden får man alltid höra:
          </note>
          <note>
            Det är det nuvarande hyressättningssystemet som måste reformeras.
            Det är det nuvarande hyressättningssystemet som gör att vi inte
            kan bygga nytt. Det är bara att ta till sig de signalerna. Är
            vi seriösa bostadspolitiker måste vi lyssna på vad man säger ute
            på marknaden. Det är inte alls svårt att se att det är vad som
            behövs.
          </note>
          <note>
            Vi måste fråga oss: Vad är det som gör att människor i Sverige
            har så väldigt höga boendekostnader?
          </note>
          <note>
            Kurvan pekar rakt upp om man tittar på siffrorna från
          </note>
          <note>
            Statistiska centralbyrån. Det handlar väldigt mycket om att vi
            har ockerpriser, andrahandsuthyrningar som driver upp priserna
            och svarthandel som också driver upp priserna.
          </note>
          <note>
            Den enkla anledningen är att det inte finns tillräckligt med
            bostäder. Det har jag stått och sagt i riksdagen i snart tre mandatperioder.
            Ändå vägrar man från Miljöpartiet att inse sanningar. Miljöpartiet
            brukar i andra frågor vara mer lyhörda än vad man är i bostadspolitiken.
          </note>
          <note>
            Jag förstår inte varför inte Helena Hillar Rosenqvist skulle
            kunna tänka till och lyssna lite grann också på oss andra.
          </note>
          <note type="speaker">
            Anf. 80 HELENA HILLAR ROSEN-QVIST (mp) replik:
          </note>
          <note>
            Fru talman! Det tycker jag att jag har gjort i rätt stor utsträckning.
            Det beror möjligtvis på att vi tidigare har varit väldigt eniga
            om att vi inte velat ha marknadshyror. Men nu sällar sig även
            Centerpartiet till den falang här i riksdagen som på sikt vill
            införa marknadshyror, och då är jag inte längre med.
          </note>
          <note>
            Jag håller med Rigmor Stenmark om att det är något sjukt. Det
            är något som är fel. Många pekar på vad det är för fel. Enigheten
            är inte alls så stor som
          </note>
          <note>
            Rigmor Stenmark tycks tro.
          </note>
          <note>
            Jag har ett annat förslag. Nu är detta på skämt.
          </note>
          <note>
            Om vi verkligen vill komma till rätta med det skulle man kunna
            göra som man förr gjorde i Albanien. Alla människor betalade 25
            % av sin inkomst till bostaden.
          </note>
          <note>
            Det är många människor som har väldigt höga inkomster i det här
            samhället. De skulle också få lägga
          </note>
          <note>
            25 % av sin inkomst.
          </note>
          <note>
            Många i bostadsutskottet har varit i Eriksbo i Göteborg. Vi fick
            höra talas om att människor hade både
          </note>
          <note>
            50 % och 60 % av sin inkomst i bostadskostnad. Det är inte rättvist.
            Jag förstår inte hur man tror att man ska komma till rätta med
            det problemet i Sverige och få den utjämning som vi vill se. Det
            kanske är något mer i stil med Albanien som Rigmor Stenmark tycker
            att vi ska införa.
          </note>
          <note type="speaker">
            Anf. 81 RIGMOR STENMARK (c) replik:
          </note>
          <note>
            Fru talman! För mig handlar inte bostadspolitiken bara om att
            ge skämtsamma förslag. Jag vet att det är väldigt svårt för många
            människor. Vi behöver bara var och en gå till sin egen familj
            så har vi någon som i dag inte har en bostad.
          </note>
          <note>
            Detta är inget skämt, Helena Hillar Rosenqvist. Vi måste se över
            de bitarna där vi vet precis vad som är fel. Det gäller just hyressättningssystemet,
            och det är hyresrätten som vi diskuterar här i dag.
          </note>
          <note>
            Nu tycker jag att det är tråkigt att inte bostadsministern är
            med här i dag. Men han kommer att besvara min interpellation om
            samma fråga den 29 april. Jag välkomnar Helena Hillar Rosenqvist
            att också vara med i den debatten.
          </note>
          <note>
            Det är mer än ett skämt. Det är ett stort allvar att människor
            inte mår bra i dag på bostadsmarknaden.
          </note>
          <note type="speaker">
            Anf. 82 HELENA HILLAR ROSEN-QVIST (mp) replik:
          </note>
          <note>
            Fru talman! Nej, människor mår inte bra. Det finns de som framför
            allt blir väldigt rädda av resonemanget att på sikt införa marknadshyror.
            Det finns människor som har väldigt stor anledning att känna sig
            väldigt rädda för de idéer som Rigmor Stenmark med flera förfäktar
            att detta ska vara lösningen på bostadssituationen för väldigt
            många.
          </note>
          <note>
            Jag anser att det är för stora klyftor. Många människor betalar
            absolut inte de 25 % av sin inkomst i hyra och har möjligheter
            att subventionera och dra av lån och annat. Det har jag själv
            till exempel. Andra människor får betala alldeles för höga hyror.
          </note>
          <note>
            De människor som har kontrakt på hyror som nu är lite låga jämförelsevis
            med andra har verkligen anledning att känna sig väldigt rädda
            för utredningen som kommer till stånd. Det är framför allt många
            som nu ropar hurra för att en utredning ska komma till stånd som
            många önskar på sikt ska leda till att man inför marknadshyror.
            Jag hoppas att man inte kommer till den ståndpunkten.
          </note>
          <note type="speaker">
            Anf. 83 NINA LUNDSTRÖM (fp) replik:
          </note>
          <note>
            Fru talman! Jag tycker faktiskt att det är lite upprörande när
            man som Helena Hillar Rosenqvist tolkar in någonting som inte
            ens finns i betänkandet eller i de anföranden som är gjorda här
            i dag.
          </note>
          <note>
            Helena Hillar Rosenqvist envisas med att säga:
          </note>
          <note>
            Nu vill ni införa marknadshyror. Jag utgår från att hon menar
            bland annat oppositionen här. Läser man betänkandet, fru talman,
            kan man konstatera att ett enigt utskott yrkar avslag på de motioner
            som behandlar marknadshyror. Det går att läsa innantill i betänkandet.
          </note>
          <note>
            Precis som Sten Lundström i Vänsterpartiet var inne på handlar
            det om att fördela bostäder som inte finns, Helena Hillar Rosenqvist.
            Människor har ingenstans att bo. Ändå låtsas man som om att den
            verkligheten inte finns.
          </note>
          <note>
            Helena Hillar Rosenqvist har en maktposition i riksdagen och
            kan vara med att fatta goda beslut och få genomslag för dem. Jag
            tycker att hon är skyldig att svara på frågan: Hur ska bostadsbyggandet
            komma i gång?
          </note>
          <note>
            Det är oerhört bekymmersamt att detta med att tre stora aktörer
            som har enats och som visat på en möjlig väg att gå redan innan
            utredningen är färdig i princip ska förkastas. Helena Hillar Rosenqvist
            säger ju här att vi inte ska pröva att gå denna väg, vilket vore
            förskräckligt.
          </note>
          <note>
            Här finns ett gott initiativ. Vi är skyldiga att se vart det
            kan leda. Men i stället får vi höra sådana här tongångar. Dessutom
            har vi insinuerandet kring marknadshyror, något som ingen har
            berört här i dag vare sig i betänkandet eller i anföranden.
          </note>
          <note>
            Fru talman! Helena Hillar Rosenqvist borde svara på frågan hur
            vi ska se till att det byggs bostäder. Det sker ju inte i dag.
          </note>
          <note type="speaker">
            Anf. 84 HELENA HILLAR ROSEN-QVIST (mp) replik:
          </note>
          <note>
            Fru talman! Jag måste bemöta det som Nina
          </note>
          <note>
            Lundström här säger. Menar Nina Lundström att ni står bakom bara
            en del av reservation nr 1? På s. 8 i betänkandet står det klart
            och tydligt att i yrkande nr 1 i den moderata motionen Bo239 lämnas
            förslag om att marknadshyror på sikt ska införas genom att de
            ska tillåtas vid varje nytt hyresavtal - ett förslag om tillkännagivande.
            Det står om det i början av betänkandet. Hinner man inte läsa
            hela betänkandet kan man åtminstone läsa det första som handlar
            om hyresrätt, hyressättning och den allmänna lagregleringen.
          </note>
          <note>
            Så ser jag på detta men vi har kanske olika betänkanden. Majoriteten
            i bostadsutskottet - i vilken jag själv ingår - vill för all del
            avstyrka förslaget. Det är jag väldigt tacksam för.
          </note>
          <note>
            Bakom reservationen står Moderaterna, Folkpartiet, Kristdemokraterna
            och Centern. Det är mycket bra att Nina Lundström säger att man
            inte vill stå bakom just den delen. Men det hade varit ganska
            bra om vi hade fått det klargörandet tidigare. Jag kan alltså
            inte tolka det här på annat sätt.
          </note>
          <note>
            I övrigt fullföljer Nina Lundström traditionen i bostadsutskottet
            att inte vilja ha marknadshyror. Jag ser självfallet gärna en
            reträtt där. Då kan vi kanske börja samarbeta i vissa frågor igen.
            Det kunde vi ju göra förra mandatperioden.
          </note>
          <note type="speaker">
            Anf. 85 NINA LUNDSTRÖM (fp) replik:
          </note>
          <note>
            Fru talman! På s. 26 i betänkandet finns reservationen i fråga.
            I inledningen står det att vi avstyrker de två motioner som avser
            yrkanden om marknadshyror. Det står klart och tydligt, så det
            är bara att läsa innantill i reservationen. Den beskrivning som
            Helena
          </note>
          <note>
            Hillar Rosenqvist var inne på var en beskrivning av motionerna
            i övrigt. Det är dock, som sagt, bara att läsa innantill i betänkandet.
          </note>
          <note>
            Det intressanta, fru talman, är att Helena Hillar
          </note>
          <note>
            Rosenqvist inte har någonting att komma med vad gäller bostadsbyggandet.
            Jag kan inte tolka det på annat sätt än att det inte finns någon
            strategi från
          </note>
          <note>
            Miljöpartiets sida om hur vi ska få till stånd de bostäder som
            Miljöpartiet vill fördela. Det ska vara en rättvis bostadspolitik
            med mera. Man kan stå här och säga nej till goda initiativ men
            man har inget alternativ att komma med.
          </note>
          <note>
            Med tanke på att Helena Hillar Rosenqvist bara har en replik
            kvar vore det intressant att få höra vad
          </note>
          <note>
            Miljöpartiet tänker göra för att det ska byggas bostäder, för
            vi har bostadsbrist i Sverige.
          </note>
          <note type="speaker">
            Anf. 86 HELENA HILLAR ROSEN-QVIST (mp) replik:
          </note>
          <note>
            Fru talman! I samarbete med Socialdemokraterna och Vänsterpartiet
            har vi tagit fram bland annat investeringsbidragen. Man försöker
            uppmuntra till nybyggnation på olika sätt. Detta är ingenting
            som jag ensam kan göra, utan det krävs att några går ihop för
            att få till stånd en sådan sak. Det har ju visat sig att det börjar
            byggas. Framför allt är det väldigt intressant att de som kan
            bygga billigt får utrymme att göra det.
          </note>
          <note>
            Hemma i Östergötland finns det ett företag som nu har fått lov
            att bygga här i Stockholm, bland annat på Kungsholmen. Jag tror
            att man också kommer att bygga ett antal lägenheter i Hammarby.
            Man har kunnat konkurrera med billigt byggande utan att för den
            skull göra avkall på kvaliteten.
          </note>
          <note>
            En sak som jag tycker är väldigt viktig är att det, även om vi
            ska sätta i gång med att bygga väldigt mycket nu, måste vara långsiktigt
            hållbart. Detta är väl så viktigt som att det byggs en mängd lägenheter.
          </note>
          <note>
            Vad jag kan säga i sammanhanget är alltså att vi nog har försökt.
            Däremot krävs det väldigt mycket av kommunerna, som vi i riksdagen
            - de samverkande partierna - kanske inte direkt har ett inflytande
            över.
          </note>
          <note>
            Det gäller ju att det verkligen finns mark och att man får markanvisningar
            och sådant.
          </note>
          <note>
            Jag vill gärna hålla fram de företag som både bygger och förvaltar.
            Det anser jag i längden vara det långsiktigt mest hållbara, så
            att vi inte får dem som bygger väldigt dyrt och säljer, som sedan
            alltså inte räknar med att själva förvalta och hyra ut.
          </note>
          <note type="speaker">
            Anf. 87 LEIF JAKOBSSON (s):
          </note>
          <note>
            Fru talman! I dag behandlar vi ett antal motioner om hyresrättens
            villkor.
          </note>
          <note>
            Jag vill börja med att yrka bifall till utskottets förslag i
            betänkandet. Trots att jag hela tiden lyssnat till den här debatten
            har jag inte funnit anledning att yrka bifall till någon av reservationerna.
          </note>
          <note>
            Många ståndpunkter är kända sedan tidigare men i dag är utgångspunkterna
            delvis nya på grund av den överenskommelse som hyresgästföreningen,
            Fastighetsägarna och SABO träffat om tillämpningen av bruksvärdessystemet.
          </note>
          <note>
            Hur hyrorna sätts - hur höga de är eller blir - berör på ett
            mycket påtagligt sätt väldigt många människors privatekonomi.
            Vi har en tendens att tala om hyresnivåer och om ett makroperspektiv
            som ett underlag för avkastning, marknadsprinciper och annat.
          </note>
          <note>
            Men för många låg- och mellaninkomsttagare är hyran en stor del
            av hushållsutgifterna. Förändringar i hyran kan vara skillnaden
            mellan lite guldkant på tillvaron och att det nätt och jämnt går
            ihop under månaden.
          </note>
          <note>
            I många år har de borgerliga partierna med varierande krav argumenterat
            mot det nuvarande hyressättningssystemet. Det har handlat om allt,
            från att avskaffa allmännyttans hyresledande roll till rena marknadshyror.
            Bristen på nybyggnation av hyresrätter har använts som argument
            för krav på höjda hyror i befintligt bestånd - ofta redan välavkastande
            fastigheter.
          </note>
          <note>
            Vi socialdemokrater har varit, är och kommer att vara entydigt
            mot marknadshyror. Vi kommer inte att medverka till något sådant.
            I det pressmeddelande som i dag har gått ut om utredningen framgår
            det klart att den inte ska syfta till marknadshyror.
          </note>
          <note>
            Jag har här i dag hört Rigmor Stenmarks jättekliv högerut i och
            med den retoriska frågan om vad det är för fel på marknadshyror.
            Jag vet att Rigmor Stenmark inte lyssnar särskilt mycket på mig,
            så mina argument övertygar kanske inte. Men i det betänkande som
            vi i dag behandlar finns reservation nr 11 av
          </note>
          <note>
            Rigmor Stenmark. Reservationen handlar om marknadshyror på lokalhyresområdet.
            Där finns det en bra motivering om varför marknadshyror slår ut
            dem som är mindre bemedlade.
          </note>
          <note>
            Så här skriver Rigmor Stenmark själv: "När den lokala hyresmarknaden
            är överhettad riskerar de mindre företagen att slås ut." Rigmor
            Stenmark, byt ut "företagen" mot ordet "hyresgästerna", så har
            du ett argument för att backa från det du sagt tidigare här!
          </note>
          <note>
            Vi menar att vår bostad - vårt hem - är så väsentlig i våra liv
            och inte minst för barnens trygghet att det är motiverat att begränsa
            marknadskrafterna. Om dessa tilläts verka fritt skulle vi få ett
            mycket otryggare samhälle.
          </note>
          <note>
            Bruksvärdesssystemet behöver dock ständigt ses över och tillämpningen
            anpassas till dagens omvärld.
          </note>
          <note>
            Därför hälsar jag trepartsöverenskommelsen med glädje - inte
            bara därför att man lyckats nå åtminstone en principiell samsyn
            i en del frågor utan också, och framför allt, därför att de här
            aktörerna har tagit ett steg från att vara endast intressebevakare
            till att också ta ett större samhälleligt ansvar.
          </note>
          <note>
            Framför allt ska hyresgästföreningen applåderas för det mod som
            det innebär att faktiskt gå från rollen att hävda lägsta möjliga
            hyra i enskilda fall till att faktiskt aktualisera en del tillämpningsproblem
            som i alla fall i debatten påstås hämma nyproduktion. Det innebär
            att hyresgästföreningen - och för den delen också Fastighetsägarna
            - ansluter sig till den svenska tradition som arbetsmarknadens
            parter står för: att kombinera ren intressebevakning för medlemmarna
            med ett bredare samhällsansvar på de områden där man verkar.
          </note>
          <note>
            Detta är bra, för då kan den statliga inblandningen och regleringen
            vara mer generella. Dessutom kan parterna lokalt, med hänsyn till
            de lokala förhållandena, avtala om villkoren. Ett sådant vidgat
            ansvarstagande från parternas sida måste också följas av att synpunkter
            och remissvar från dem behandlas med stor respekt.
          </note>
          <note>
            Jag uppmanar de borgerliga partierna, särskilt
          </note>
          <note>
            Moderaterna, att upphöra med sitt krypskytte och ifrågasättande
            av hyresgästföreningens legitima roll i bostadspolitiken.
          </note>
          <note>
            Den viktigaste slutsatsen av trepartsöverenskommelsen är att
            kraven på marknadshyror och borttagandet av allmännyttans hyresledande
            roll i systemet numera kan arkiveras under rubriken Döda politiska
            idéer, och därmed också reservation 1 i dagens betänkande.
          </note>
          <note>
            Överenskommelsen bygger på att bruksvärdessystemet behålls, att
            allmännyttans hyresledande roll behålls, att parterna lokalt ser
            över tillämpningen av bruksvärdet, att nyproducerade bostäder
            åsätts en förhandlad, överenskommen hyra som inte höjer hyresnivån
            i det befintliga beståndet samt att hyrorna bättre kan anpassas
            till hyresgästerna individuella krav på upprustning och service.
            Som flera har uppmärksammat tillsätts av regeringen lämpligt i
            dag en utredning för att se vilka justeringar som kan behövas
            i lagstiftningen för att den här överenskommelsen ska kunna tillämpas.
            Utredningen ska vara klar den 30
          </note>
          <note>
            april nästa år. Därefter kommer en proposition till riksdagen,
            och vi kan då mera i detalj diskutera konsekvenserna av överenskommelsen.
          </note>
          <note>
            Låt mig bara kommentera en diskussion, den om lägesfaktorn. Att
            läget har inflytande på bruksvärdet är fullständigt naturligt,
            precis som andra kvaliteter, som inredningsstandard och annat.
            Men i debatten förväxlas ordet läget ofta med närheten till city
            eller centrum. Det kanske är ett uttryck för preferenser från
            flera av de debattörer som har varit uppe i talarstolen i dag,
            journalisters och andras preferenser. Men det är faktiskt inte
            hyresgästernas allmänna uppfattning. För ett par år sedan gjordes
            en genomgripande och stor undersökning av vad hyresgästerna värderar
            och vad man är beredd att lägga i bruksvärdet. Allra högst, i
            ensam majestät, kom tryggheten i boendet, tryggheten för sina
            nära och kära men också för att cykeln står kvar när man ställer
            den utanför kvällen innan. Därefter kom tillgång på närservice,
            miljö och kommunikationer. Först ganska långt ned på listan kom
            närheten till Dramaten, Operan och innekrogarna.
          </note>
          <note>
            Jag påpekar det därför att den genomgång, den uppdatering, av
            bruksvärdena som ska ske lokalt utifrån lokala förhållanden kanske
            inte alls kommer att få de effekter som en del debattörer förutsätter
            och säger att det är naturligt att det ska vara dyrare att bo
            i centrum. Det är faktiskt hyresgästernas preferenser som ska
            gälla, de lokala preferenserna, och det ska vara fria förhandlingar.
          </note>
          <note>
            I övrigt handlar många av motionskraven om åtgärder mot svarta
            pengar i samband med en överlåtelse av hyresrätter, om de allt
            tuffare villkoren för att få förstahandskontrakt, om åtgärder
            mot hyresvärdar som alltför snabbt tar till vräkning. Många av
            motionsförslagen har sin grund i verkliga problem. Men jag tror
            att vi ändå måste hålla fokus på den viktigaste frågan: Bostadsbristen
            måste byggas bort. Många av de problem som tas upp är konsekvenser
            av att vi inte har tillräckligt många bostäder. Visst ska vi vara
            effektiva och bekämpa dem som profiterar på bristen, och visst
            ska vi stoppa kryphål i lagen och använda de metoder och möjligheter
            som finns, men än en gång: Viktigast måste vara att vi får bort
            jordmånen för avarterna, att vi bygger bort bristen.
          </note>
          <note>
            I motionsfloden finns också krav på återinförande av bostadsanvisningslagen.
            I dag har kommunerna redan rätt att förmedla delar av det bestånd
            som uppförs med investeringsbidrag och även med hjälp det nu kommande
            förslaget om skattereduktion. Det är en bra början. Frågan om
            återinförande av lagstiftningen övervägdes noga i Allbokommittén,
            och majoriteten där ställde sig ganska positiv till en sådan lagstiftning
            men konstaterade samtidigt att efterfrågan hos de kommunalpolitiker
            som i så fall skulle använda lagen nästintill var obefintlig.
            Slutsatsen blev att råda regeringen att ha en hög beredskap på
            att lagstifta om bostadsanvisning när kommuner med bostadsbrist
            efterfrågar en sådan.
          </note>
          <note>
            Slutligen skulle man om Centerpartiets vällovliga argumentation
            i reservation 11 mot marknadshyror på lokalhyresområdet kunna
            säga att den är omöjlig att genomföra. Den handlar om att ge en
            särställning till vissa näringsidkare - mindre serviceföretag
            och liknande. En sådan lagstiftning skulle omedelbart snedvrida
            alla konkurrensförutsättningar, och det är inte förenligt med
            vår lagstiftning. Men det är intressant att läsa den goda motiveringen
            till att marknadshyror inte ska få råda.
          </note>
          <note>
            Med detta, fru talman, yrkar jag bifall till förslaget i betänkandet.
          </note>
          <note type="speaker">
            Anf. 88 RIGMOR STENMARK (c) replik:
          </note>
          <note>
            Fru talman! Jag förstår att det irriterar Socialdemokraterna
            lite grann att jag är tydlig och säger att vi verkligen måste
            få till stånd en översyn en hyressättningssystemet. När det gäller
            hyran för mindre serviceföretag ska man inte läsa bara några meningar,
            utan man ska läsa helheten. Jag tror att även Socialdemokraterna
            vet att vi i Centerpartiet vill slå vakt om småföretag. Jag ber
            att få läsa innantill från min reservation:
          </note>
          <note>
            "För att den lokala utvecklingskraften skall få fäste krävs bra
            och billiga lokaler. När den lokala hyresmarknaden är överhettad
            riskerar de mindre företagen att slås ut. Lokalhyreslagstiftningen
            bör därför ses över så att mindre serviceföretag inte drabbas
            av oskäliga hyreshöjningar som i sin tur medför att tillgång till
            service går förlorad." Blanda nu inte ihop äpplen och päron!
          </note>
          <note type="speaker">
            Anf. 89 LEIF JAKOBSSON (s) replik:
          </note>
          <note>
            Fru talman! Rigmor Stenmark redogör för precis de mekanismer
            som innebär att om man skulle låta marknadshyror råda på hyreslägenheter
            skulle de mindre bemedlade, de med låga inkomster, omedelbart
            skulle slås ut. Marknadshyror skulle ju innebära att hyrorna höjdes,
            och de skulle inte kunna bo kvar.
          </note>
          <note>
            Besittningsskyddet skulle bli en chimär, och vi skulle få en
            segregation utan like i det här landet. Det är exakt samma mekanismer.
            Men förstår jag Centerpartiet och Rigmor Stenmark rätt är Centerpartiet
            mer intresserat av att ge ett lagskydd för mindre företag än att
            ge familjer möjlighet att bo kvar i sina lägenheter.
          </note>
          <note type="speaker">
            Anf. 90 RIGMOR STENMARK (c) replik:
          </note>
          <note>
            Fru talman! Även bland småföretagare, som oftast är familjeföretagare,
            finns det människor som behöver bostad. Det är samma sak. En oskälig
            hyra vare för lokalen där man bedriver sin affär eller för sin
            bostad vill vi i Centerpartiet inte se. Tillfoga mig inte någonting
            som jag inte har sagt, och tillfoga inte
          </note>
          <note>
            Centerpartiet oriktiga upplysningar. Vi ber att få marknadsföra
            vår egen politik, för då blir det rätt. Är det uppfattat? Centerpartiet
            vill inte ha några oskäliga hyror vare sig för småföretagen eller
            för bostäderna.
          </note>
          <note>
            Däremot vill vi ha ett kraftigt nytänkande när det gäller hyressättningssystemet
            så att vi får i gång byggandet och får lokaler både för småföretag
            och för människor att bo i.
          </note>
          <note type="speaker">
            Anf. 91 LEIF JAKOBSSON (s) replik:
          </note>
          <note>
            Fru talman! Jag rekommenderar Rigmor Stenmark att titta i protokollet
            när det är utskrivet och läsa sitt eget anförande. I den här talarstolen
            för några tiotals minuter sedan utropade Rigmor Stenmark: Vi måste
            tänka om, vad är det för fel på marknadshyror? Var så god och
            läs!
          </note>
          <note type="speaker">
            Anf. 92 NINA LUNDSTRÖM (fp) replik:
          </note>
          <note>
            Fru talman! Jag har en fråga till Leif Jakobsson:
          </note>
          <note>
            Anser Leif Jakobsson att trepartsöverenskommelsen mellan SABO,
            Fastighetsägarna och Hyresgästernas
          </note>
          <note>
            Riksförbund kommer att kunna bidra till ett ökat byggande av
            hyresrätter?
          </note>
          <note type="speaker">
            Anf. 93 LEIF JAKOBSSON (s) replik:
          </note>
          <note>
            Fru talman! Ja, jag tror att det kommer att göra det. Det finns
            så pass mycket okunskap och osäkerhet i debatten i dag att jag
            tror att ett klarläggande av vad som ska gälla och vad som ska
            råda kommer att göra nytta.
          </note>
          <note>
            Låt mig påpeka en sak när det gäller nyproduktion. Det förslag
            som nu finns innebär en hårdare reglering. I dag är ofta fallet,
            så är det till exempel i min hemkommun, att i de nya hyresfastigheterna
            har fastighetsägaren satt hyran utan att förhandla den. Det som
            föreslås i trepartsöverenskommelsen är att hyresgästföreningen
            ska vara med och förhandla fram och avtala om en inflyttningshyra.
            Notera den skillnaden. Jag har hört språkbruket om fri hyressättning
            i nyproduktion. Det är inte alls tal om det, utan det är tal om
            att reglera hyressättningen i nyproduktionen.
          </note>
          <note>
            Men jag tror att fasta spelregler och klarhet i vad som råder
            kommer att innebära att det blir en del nybyggen, ja.
          </note>
          <note type="speaker">
            Anf. 94 NINA LUNDSTRÖM (fp) replik:
          </note>
          <note>
            Fru talman! Det är härligt att också kunna få vara glad i kammaren.
            Leif Jakobsson ger uttryck för att det i alla fall finns en möjlig
            väg framåt, och det välkomnar vi. Vi tycker att det är väldigt
            positivt efter de ganska trista beskeden från Vänsterpartiet och
            Miljöpartiet här i dag.
          </note>
          <note>
            Vi skulle självfallet välkomna att Leif Jakobsson ansluter sig
            till reservation nr 2. Den är ju i enlighet med det som Leif Jakobsson
            säger, så välkommen att ansluta sig till den reservationen vad
            gäller friare hyressättning i nyproduktion.
          </note>
          <note type="speaker">
            Anf. 95 LEIF JAKOBSSON (s) replik:
          </note>
          <note>
            Fru talman! Vi har i vårt i partis program om bostadspolitiken
            talat om att vi kan tänka oss att inte längre tillämpa efterhandskontrollen
            av hyran, om hyran är avtalad och förhandlad. Därför har vi inga
            problem med denna överenskommelse.
          </note>
          <note>
            Men ska vi göra ändringar i lagstiftningen ska det gå till på
            rätt sätt. Det ska utredas och göras konsekvensbeskrivningar så
            att vi har möjlighet att ta ställning. Det är den utredningen
            som regeringen har tillsatt i dag, så jag har väldigt svårt att
            förstå vad den reservationen skulle göra för nytta.
          </note>
          <note type="speaker">
            Anf. 96 STEN LUNDSTRÖM (v) replik:
          </note>
          <note>
            Fru talman! Jag ska byta spår.
          </note>
          <note>
            Leif Jakobsson sade att det var väldigt många kommunalpolitiker
            som inte ville ha bostadsanvisningslagen.
          </note>
          <note>
            Egentligen är det här en politisk filosofisk diskussion om vad
            som är statens roll och vad som är kommunernas roll. För mig är
            det en självklarhet att vi som statlig organisation har som huvudsyfte
            att bevaka individens rättigheter även gentemot kommunerna.
          </note>
          <note>
            Vi behöver bara gå till vår egen gemensamma hemkommun för att
            konstatera att i dag ökar hela tiden antalet hemlösa i Malmö.
            Kommunen säger att man inte har några verktyg, att man saknar
            muskler och att man inte kan få fram några lägenheter.
          </note>
          <note>
            Vi antog för en tid sedan en bostadsförsörjningslag enligt vilken
            man skulle kunna åläga kommunerna att starta en bostadsförmedling.
            Men regeringen har inte lyckats med detta regeringsuppdrag. Varken
          </note>
          <note>
            Malmö kommun eller Göteborgs kommun har någon bostadsförmedling,
            i alla fall inte i den bemärkelsen som en bostadsförmedling identifieras
            i bostadsförsörjningslagen.
          </note>
          <note>
            Kan inte Leif Jakobsson se att kommunerna i dag med dålig ekonomi
            - framför allt i storstadsområdena
          </note>
          <note>
            - saknar möjlighet att erbjuda bostäder, även när kommunerna
            så önskar?
          </note>
          <note>
            Vore det inte rimligt att ha en bostadsanvisningslag som trots
            allt gav kommunerna en möjlighet att leva upp till det ansvar
            som anges i bostadsförsörjningslagen och det ansvar som anges
            i regeringsformen om allas rätt till en bostad?
          </note>
          <note>
            Kan inte Leif Jakobsson se en poäng med att det finns en rättighet
            för människor att ha någonstans att bo?
          </note>
          <note>
            Det är inte bara bostadsbristen som är orsaken till problemen.
            Hade det varit så enkelt hade jag kanske delat Leif Jakobssons
            uppfattning, men i de flesta kommuner med tomma lägenheter finns
            det i dag hemlösa. Reglerna om rätten till en bostad omgärdas
            så mycket att de stänger ute vissa människor, trots att de till
            och med river bostadshus i en del kommuner.
          </note>
          <note type="speaker">
            Anf. 97 LEIF JAKOBSSON (s) replik:
          </note>
          <note>
            Fru talman! Om Sten Lundström är filosofen är jag kanske praktikern.
            Jag har lite svårt att se finessen med att riksdagen inför en
            lagstiftning som uppenbarligen inte kommer att tillämpas. Det
            är ju inte fråga om att tvinga kommunerna att tillämpa reglerna
            utan det är ett redskap som vi har gett till dem.
          </note>
          <note>
            Vi i samtliga partier har ett gemensamt ansvar -
          </note>
          <note>
            även utifrån våra olika utgångspunkter och utifrån det som står
            i regeringsformen om den enskildes rätt till bostad - att se till
            att aktivera våra kommunalpolitiker i det här jobbet.
          </note>
          <note>
            Jag tror inte så mycket på pekpinnar från den här kammaren, utan
            jag tror mer på att vi gemensamt försöker att se till att få fart
            på inte minst kommunalpolitiker så att de använder de instrument
            som finns, till exempel planmonopolen är ett fantastiskt fint
            instrument, om man bara förmår och tycker att det är viktigt att
            man aktiverar sig.
          </note>
          <note type="speaker">
            Anf. 98 STEN LUNDSTRÖM (v) replik:
          </note>
          <note>
            Fru talman! Jag konstaterar att det enda instrument som man i
            dag har på den kommunala nivån är det egna bostadsbolaget. Tyvärr
            kan man konstatera att det inte är särskilt många kommunfullmäktigeförsamlingar
            som orkar ge ägardirektiv som är starka nog till de kommunala
            bostadsbolagen om att de ska ta sitt sociala ansvar.
          </note>
          <note>
            Men det finns också många kommunpolitiker som skulle vilja ha
            lite mer makt, framför allt socialpolitiker. De skulle behöva
            ha möjligheten att skaffa fram de bostäder som folk så väl behöver.
          </note>
          <note>
            Det börjar kanske bli dags att lyssna lite mer på de grupper
            som står utanför, på kommittéer för hemlösa, på de hemlösas egna
            organisationer och på frivilligorganisationer som jobbar med hemlösa
            - de som tar strid för individens rättighet att ha någonstans
            att bo -
          </note>
          <note>
            och lyssna lite mindre på finanskommunalråd runtom i landet.
          </note>
          <note>
            Jag tror att socialdemokratin, och framför allt de människor
            som i dag är utan bostad, skulle tjäna på en lite mer vidsynt
            politik.
          </note>
          <note type="speaker">
            Anf. 99 LEIF JAKOBSSON (s) replik:
          </note>
          <note>
            Fru talman! Detta satte ju det hela i fokus. Sten
          </note>
          <note>
            Lundström säger att det är väldigt många kommuner som inte ens
            orkar ge starka ägardirektiv till sina kommunala bostadsbolag.
            Hur skulle vi i riksdagen kunna följa upp detta? Skulle vi införa
            en lag om starka ägardirektiv? Det låter kanske lite raljant,
            men vad jag försöker säga är att vi faktiskt måste aktivera oss,
            våra partikamrater och allihop på det kommunala planet för att
            få i gång det här arbetet.
          </note>
          <note>
            Jag tror att när man väl kommer i gång och ser vilka problem
            det finns framför allt på bristorterna tror jag att det kommer
            att ställas krav på någon form av bostadsanvisningslag eller på
            något annat sätt för att fördela bostäder rättvist. Då är jag
            i allra högsta grad positivt inställd till en sådan lagstiftning.
          </note>
          <note>
            Anf. 100 PETER DANIELSSON (m)
          </note>
          <note>
            replik:
          </note>
          <note>
            Fru talman! Jag vill återkomma till hyresregleringen.
          </note>
          <note>
            Leif Jakobsson talar i sitt anförande om att det är viktigt att
            skydda de mindre bemedlade människorna.
          </note>
          <note>
            Jag vill då ställa frågan: Vem är det som tjänar på dagens hyresreglering?
            Är det låginkomsttagarna som är vinnarna?
          </note>
          <note>
            Jag vill påstå att det är precis tvärtom. Genom dagens hyresreglering
            sker det en stor omfördelning av resurser från fattiga förortsbor
            till mer välbeställda innerstadsbor. Det systemet som också har
            skapat en brist på bostäder gynnar absolut inte de som har en
            tunn plånbok. Det är hundratals som vill ha varje lägenhet som
            blir ledig i tillväxtorter. Fastighetsägaren kan välja och vraka
            mellan dessa personer.
          </note>
          <note>
            Vem tror Leif Jakobsson att fastighetsägaren väljer, en person
            med god ekonomi eller en med tunn plånbok?
          </note>
          <note type="speaker">
            Anf. 101 LEIF JAKOBSSON (s) replik:
          </note>
          <note>
            Fru talman! Jag vet inte om det sista var ett argument för bostadsanvisningslagen
            eller vad det kan ha varit.
          </note>
          <note>
            Ni gör precis samma tankefel, att lägesfaktorn automatiskt innebär
            att det ska vara billigare att bo utanför city och att det ska
            vara dyrare att bo inne i stan.
          </note>
          <note>
            Mellan Peter Danielssons och min hemkommun ligger en kommun vars
            bostadsmarknad vi båda känner till lite grann. Det resonemanget
            skulle inte hålla bland hyresgästerna där.
          </note>
          <note>
            Det finns olika preferensen, och återigen: Vi har inte statlig
            hyresreglering i Sverige. Vi ha ett lokalt, decentraliserat förhandlingssystem
            där hyresgästföreningen och fastighetsägaren gör upp om hur hyresstrukturen
            ska se ut. De trepartsöverenskommelser som det nu handlar om gäller
            de orter där man inte har uppdaterat sig eller där de inbördes
            förhållandena mellan olika områden har varit likadana i 10-15
            år.
          </note>
          <note>
            Det är nu dags för en omvärdering, precis som man har gjort i
            Malmö.
          </note>
          <note>
            Det är detta som ska ske. Det är inte vi här i riksdagen som
            ska tala om att det ska vara dyrare att bo inne i stan.
          </note>
          <note>
            Anf. 102 PETER DANIELSSON (m)
          </note>
          <note>
            replik:
          </note>
          <note>
            Fru talman! Först och främst vill jag säga att det inte var ett
            argument för en något slags bostadsanvisningslag.
          </note>
          <note>
            Det är glädjande att höra att Leif Jakobsson är så positiv till
            en differentiering av hyresnivåerna och att detta ska skötas av
            parterna.
          </note>
          <note>
            En rak och konkret fråga: Kan jag tolka detta som att Leif Jakobsson
            tycker att det som MKB har gjort i
          </note>
          <note>
            Malmö är bra när man har hållit tillbaka hyreshöjningarna i de
            mindre attraktiva områdena samtidigt som man har höjt hyrorna
            i mer attraktiva områden?
          </note>
          <note type="speaker">
            Anf. 103 LEIF JAKOBSSON (s) replik:
          </note>
          <note>
            Fru talman! Malmö är intressant på ett sätt. Det som var bakgrunden
            till den omfördelning av hyrorna som gjordes var att Malmö är
            uppbyggt med årsringar. Nu är vi tillbaka i tiden med 40- och
            50-
          </note>
          <note>
            talsbebyggelse. En tvårumslägenhet från den tiden har kanske
            10-20 kvadratmeter mindre yta jämfört med en tvårumslägenhet i
            de senast byggda områdena. Malmöbor är så funtade att de inte
            räknar hyran i kvadratmeter utan de räknar på kostnaden för en
            tvårumslägenhet, trerumslägenhet eller fyrarumslägenhet.
          </note>
          <note>
            Det var bakgrunden till att hyresgästföreningen och det kommunala
            bostadsbolaget började värdera om hyrorna. Det var för att hyresgästerna
            uppfattade saken på det sättet. Det har inte heller fått den självklara
            följden att ju mer centralt, desto högre hyra. Vi kan till exempel
            ta ett område som tidigare hade stora problem, Holma. Där har
            hyresgästerna jobbat aktivt med självförvaltning och annat. Där
            har man värderat upp området, som hade varit ett naturligt förortsområde,
            som man kallar det här.
          </note>
          <note>
            Jag tycker att hyresgästerna i fria förhandlingar med fastighetsägarna
            ska bestämma de inbördes förhållandena mellan bostadsområdena.
          </note>
          <note>
            Överläggningen var härmed avslutad.
          </note>
          <note>
            (Beslut fattades under 19 §.)
          </note>
          <note>
            14 § Vissa alkohol- och tobaksfrågor
          </note>
          <note>
            Föredrogs socialutskottets betänkande 2002/03:SoU16
          </note>
          <note>
            Vissa alkohol- och tobaksfrågor (prop. 2002/03:87).
          </note>
          <note type="speaker">
            Anf. 104 CARL-AXEL JOHANSSON (m):
          </note>
          <note>
            Fru talman! Åhörare och ledamöter! Jag vill börja med att yrka
            bifall till den del av vår reservation som faller under punkt
            3 i detta betänkande, men jag står också bakom resterande del
            av vår reservation.
          </note>
          <note>
            Vi debatterade alkoholpolitiken i denna kammare den 11 april,
            och jag hänvisar till detta protokoll beträffande vår alkoholpolitik.
            I fråga om dagens betänkande, som bland annat behandlar procentgränsen
            för tillåten reklam för alkoholhaltiga drycker, kan jag inte annat
            än instämma i Lagrådets kritik. Man tillstyrker inte regeringens
            förslag eftersom man inte på ett godtagbart sätt uppfyllt bland
            annat beredningskraven i ett lagstiftningsärende av detta slag.
            Upplysning och yttrande borde ha inhämtats av berörda myndigheter.
          </note>
          <note>
            Även sammanslutningar och enskilda borde ha fått möjlighet att
            yttra sig.
          </note>
          <note>
            Men, fru talman, regeringen och statsrådet Morgan Johansson har
            nu slagit in på ett nytt arbetssätt.
          </note>
          <note>
            Är man inte med från början på regeringens förslag och linje
            lämnas man utanför beredningen. Detta markerade statsrådet redan
            då förslaget om alkoholreklam skulle förberedas. Vi moderater
            blev helt enkelt inte inbjudna till denna diskussion. Det var
            väl enklast så, fru talman. Då behövde ju statsrådet inte tänka
            nytt. Så är det ju när man omger sig med jasägare. Och det hastade
            också. Annars riskerade vi folkhälsan här i landet på grund av
            den ökande alkoholkonsumtionen.
          </note>
          <note>
            Fru talman! Den ökande alkoholkonsumtionen är ett hot mot folkhälsan.
            Det är vi alla överens om. Men vi är inte överens om hur vi kan
            minska riskerna och konsumtionen. Det är inte genom ett reklamförbud
            på alkohol, som man nu föreslår i detta betänkande.
          </note>
          <note>
            I januari minskade Systembolagets försäljning av spritdrycker
            och starkvin. Samtidigt fördubblades försäljningen av alkoläsk
            liksom för cider. Trenden är tydlig: Vi köper mindre sprit men
            mer alkoholsvaga drycker. Och nu vill man tillåta reklam för just
            dessa drycker, för allt som inte överstiger 15 volymprocent alkohol.
          </note>
          <note>
            Fru talman! Jag måste verkligen fråga mig om detta kommer att
            minska den stigande konsumtionen.
          </note>
          <note>
            Och, ärligt talat, har inte svenska staten en dubbelmoral i denna
            reklamfråga? Jag säger bara: Absolut vodka! Då borde alla, inklusive
            statsrådet Morgan
          </note>
          <note>
            Johansson förstå vad jag menar. Hur kan man genom reklam utomlands
            låta marknadsföra en svensktillverkad spritprodukt på 40-45 volymprocent
            och därtill uttrycka stolthet för denna produkt allteftersom den
            vinner marknadsandelar?
          </note>
          <note>
            Nej, jag uppmanar regeringen att börja se folkhälsoarbetet i
            fråga om alkohol i ett EU-perspektiv och att agera därefter. Det
            finns fler frågor än alkoholen som skulle tjäna på detta perspektiv.
            Vi måste harmonisera vår alkoholpolitik med EU, för att säga något
            kort om detta. I ett gränsöverskridande Sverige kommer ett förbud
            mot reklam för alkoholhaltiga över 15 volymprocent inte att förbättra
            folkhälsan.
          </note>
          <note>
            Detta förbud har ingen acceptans och möter ingen förståelse bland
            de flesta av oss.
          </note>
          <note>
            Jag föreslår att riksdagen avslår det här betänkandet och ber
            statsrådet Morgan Johansson inleda samtal med berörda aktörer,
            som vin- och sprithandlare, tidningsbranschen och restaurangnäringen,
            för att frivilligt komma överens om att alkoholreklam inte införs
            i tidskrifter riktade mot ungdom under 18 år.
          </note>
          <note>
            Jag är säker på att de berörda tar detta moraliska och etiska
            ansvar för att främja det goda bruket av alkohol. Med det nu liggande
            förslaget kan dessa tidskrifter ta in reklam för alkoholhaltiga
            drycker som alkoläsk, öl och vin. Är det så majoriteten vill ha
            det?
          </note>
          <note>
            Återigen, fru talman, yrkar jag bifall till den del av vår reservation
            som faller under punkt 3.
          </note>
          <note type="speaker">
            Anf. 105 MARTIN NILSSON (s):
          </note>
          <note>
            Fru talman! Riksdagen har nu till uppgift att behandla ett betänkande
            som handlar om flera olika saker. Dels handlar det om inköp av
            alkohol i vissa fall, dels om partihandel med alkohol, dels om
            en förändring i tobakslagen som innebär möjlighet att ingripa
            mot vilseledande marknadsföring. I dessa delar vill jag å utskottets
            vägnar yrka bifall till förslaget i utskottets majoritetstext.
            Vi har ju ett bifall i utskottet till regeringens förslag.
          </note>
          <note>
            Därutöver handlar, som Carl-Axel Johansson var inne på, förslagen
            i regeringens proposition om alkoholreklam. Det är väl känt att
            detta är föranlett av
          </note>
          <note>
            Marknadsdomstolens dom i det så kallade Gourmetfallet. Man kan,
            och bör kanske, ha synpunkter i olika sammanhang på domstolens
            bedömning. Nu är det ett beslut, och det innebär, som Carl-Axel
            Johansson påpekade, att vissa sorters alkoholreklam kommer att
            vara tillåten. Vi kan tycka att det är bra eller dåligt, men det
            är ett domslut som vi har att rätta oss efter.
          </note>
          <note>
            Då får vi förstås göra vad som är möjligt. Det är bara att konstatera
            i det sammanhanget att förbudet mot alkoholreklam är en viktig
            del av arbetet mot alkoholmissbruk. Vi vet att reklam, om än inte
            uteslutande men till stor del, definitivt resulterar i ökad konsumtion.
            Den syftar till det, och den resulterar i det. Vi vet genom undersökningar
            att reklam, oavsett om den inriktad på det eller inte, påverkar
            barn och ungdomar. Därför är det viktigt att i dag, så långt det
            är möjligt, försöka värna de verktyg vi har, att försöka göra
            inskränkningar i möjligheterna att föra ut reklam för alkoholhaltiga
            drycker.
          </note>
          <note>
            Regeringen lämnar nu ett förslag till riksdagen som är i linje
            med vad som kan göras. Det är väl motiverat. Det ansluter till
            annan lagstiftning på området. Det utnyttjar det utrymme som enligt
            bedömning faktiskt finns när man ser på andra länders lagstiftning
            och så vidare. Det anknyter också till skälen för folkhälsopolitiken.
          </note>
          <note>
            En majoritet i utskottet stöder förslaget. Det är väl förankrat
            i bred enighet. Det enda parti som avviker är Moderaterna. För
            dem som lyssnade på den alkoholpolitiska debatten i fredags är
            det ingen nyhet. Det var ju en väl dokumenterad skiljelinje i
            svensk alkoholpolitik som kom till uttryck i fredagens debatt.
            Det kanske blir något mer tydligt i detta fall än det blir i många
            andra fall. Jag tycker att det är sällan man ser att de så tydligt
            väljer producentintresset framför folkhälsopolitiken.
          </note>
          <note>
            Jag kan inte låta bli ett citera en mening ur Moderaternas reservation.
            Enligt Moderaterna kan
          </note>
          <note>
            "missbruk av alkohol endast långsiktigt motverkas genom information,
            upplysning och attitydförändringar." Innan dess ska vi alltså
            släppa loss oerhört mycket större resurser än vad samhället kan
            släppa loss i den här kampanjen för att göra just det motsatta.
            Vi ska släppa loss resurser i reklambranschen för information,
            upplysning och attitydförändringar till förmån för ett ökat bruk
            av alkohol. Jag tror att det är en direkt kontraproduktiv politik.
            Det är att sätta producentintresset före folkhälsan.
          </note>
          <note>
            Jag yrkar avslag på reservationen och bifall till utskottets
            förslag.
          </note>
          <note>
            Anf. 106 CARL-AXEL JOHANSSON (m)
          </note>
          <note>
            replik:
          </note>
          <note>
            Fru talman! Jag vill bara påpeka att det förslag som nu ligger
            riktar sig mot vin, öl och alkoholprodukter under 15 volymprocent,
            den dryck som ungdomarna dricker allra mest och där konsumtionen
            ökar.
          </note>
          <note>
            Vad vi föreslår är att man på frivillighetens väg ska minska
            reklamutbudet i tidskrifter riktade mot den här ungdomsgruppen.
            Så gör man inte i betänkandet. Man kommer genom bifall av förslaget
            i det här betänkandet att förstärka reklamen gentemot ungdomsgrupperna,
            som redan använder dessa produkter mer än tidigare. Är det rätt
            väg?
          </note>
          <note type="speaker">
            Anf. 107 MARTIN NILSSON (s) replik:
          </note>
          <note>
            Fru talman! Det är ingen hemlighet - det står i betänkandet -
            att utskottets majoritet och regeringen också förordar en utredning
            för att diskutera hur man kan reglera även annan form av reklam,
            just för att undvika det som Carl-Axel Johansson är inne på.
          </note>
          <note>
            Men man kan ju inte komma ifrån det faktum att all reklam för
            alkohol i stor utsträckning spelar på just attityder, värderingar
            och sådant som vi vet speciellt påverkar barn och ungdomar. Det
            är ju väl känt.
          </note>
          <note>
            Det finns i forskningsresultat. Det finns tydligt dokumenterat.
            Just därför finns det anledning att så långt som möjligt försöka
            begränsa alla former av alkohol och att försöka göra det mindre
            förknippat med ungdomars attityder och värderingar att dricka
            alkohol. Då kan man inte börja med att släppa loss en mångmiljonverksamhet
            som har till främsta syfte att sälja så mycket alkohol som möjligt.
            Det är inte starten för att försöka förändra attityder och värderingar
            bland ungdomar. Jag tycker att Carl-Axel Johansson delvis pratar
            emot sig själv.
          </note>
          <note>
            Anf. 108 CARL-AXEL JOHANSSON (m)
          </note>
          <note>
            replik:
          </note>
          <note>
            Fru talman! Jag tycker inte att vi pratar emot oss själva alls.
            Det reklamförbud som man nu inför innebär faktiskt att man godkänner
            reklam gentemot dessa åldersgrupper, samtidigt som sprit, vin
            och öl flödar in över gränserna. Det är viktigt att man ändå för
            en politik som gör att vi harmoniserar hela alkoholpolitiken gentemot
            EU.
          </note>
          <note type="speaker">
            Anf. 109 MARTIN NILSSON (s) replik:
          </note>
          <note>
            Fru talman! Det är Marknadsdomstolen som i dom har godkänt en
            viss sorts reklam. Vad vi diskuterar här i dag är om vi ska förbjuda
            den reklam vi kan förbjuda enligt svensk lag och enligt EG-rätt.
            Vi vill det. Moderaterna vill det inte. Det är den stora skiljelinjen
            - inte vad man ska göra med reklam för alkoholhaltiga drycker
            som ligger under 15 volymprocent.
          </note>
          <note>
            Där finns ingen fråga här i dag. Frågan är: Vad gör vi åt den
            reklam vi faktiskt kan göra någonting åt?
          </note>
          <note type="speaker">
            Anf. 110 GABRIEL ROMANUS (fp):
          </note>
          <note>
            Fru talman! Sedan Sverige gick med i EU har alkoholkonsumtionen
            ökat med 25 % i stället för att minska med 25 %, som vi hade hoppats
            och satt upp som mål. Skadorna ökar också, tyvärr. I det läget
            behöver vi inte mer reklam för alkohol.
          </note>
          <note>
            Det är ett besvärligt läge som har skapats genom att en grupp
            jurister i Marknadsdomstolen med större känsla för marknadsföring
            än för folkhälsa har satt den svenska lagstiftningen ur spel.
            Väl att märka är det alltså inte EG-domstolen som har underkänt
            den svenska lagstiftningen.
          </note>
          <note>
            Alkoholreklam ligger inte i konsumenternas intresse, i synnerhet
            inte i Sverige, där konsumenterna har tillgång till opartisk information
            genom Systembolagets kataloger och Varunytt och dessutom ett stort
            antal oberoende vinskribenter. Alkoholreklamen kanske är bra för
            producenter, importörer, reklambyråer och tidningar, men den ger
            ingen vägledning för konsumenterna, det vet var och en som har
            tagit del av alkoholreklam.
          </note>
          <note>
            Nu klagar man på att det lagförslag som regeringen har lagt fram
            i det här läget är ofullständigt berett.
          </note>
          <note>
            Ja, tyvärr är det en följd av EU-systemet att domstolar kan skapa
            ett laglöst tillstånd eller i varje fall ett oklart rättsläge
            genom en sådan här dom som Marknadsdomstolens. Då måste lagstiftaren
            agera snabbt.
          </note>
          <note>
            Jag tycker att regeringen är värd en eloge för att man har handlat
            snabbt men inte alltför snabbt. Det har ändå varit en beredning.
          </note>
          <note>
            Man säger också att den procentgräns som finns i lagförslaget
            nu är godtycklig, och det är klart: Varje gräns kan på sitt sätt
            vara godtycklig. Men det finns ju en gammal tradition i svensk
            alkoholpolitik att främja övergång från starkare till svagare
            drycker.
          </note>
          <note>
            Det betyder ju inte att man bagatelliserar riskerna med vare
            sig vin, öl eller alkoläsk, men som Martin
          </note>
          <note>
            Nilsson var inne på finns det inom EU redan lagar som gör skillnad
            när det gäller möjligheten till alkoholreklam just med hänsyn
            till alkoholhalten. Men jag tycker, precis som utskottet också
            säger, att det är bra att man samtidigt har tillsatt en utredning
            för att se om man inom EG-rättens ram kan hitta andra sätt att
            begränsa alkoholreklamen än denna anknytning till alkoholstyrka.
          </note>
          <note>
            Min slutsats är, i all korthet, att vi även på det här området
            måste arbeta inom EU för att skapa ökad förståelse för behovet
            av att hålla tillbaka alkoholreklamen. Jag ber att få yrka bifall
            till förslaget i socialutskottets betänkande nr 16.
          </note>
          <note>
            Jag vill ge Carl-Axel Johansson rätt i att det finns ett inslag
            av statlig dubbelmoral när det gäller alkoholreklam, nämligen
            att svenska staten genom sitt tillverkningsföretag gör sitt bästa
            för att göra reklam för starkare drycker där det är tillåtet.
            Jag tycker att man borde upphöra med det, men det är ingenting
            som vi kan göra något åt i det här sammanhanget.
          </note>
          <note>
            Dubbelmoral är aldrig särskilt bra moral - det kan vi vara överens
            om.
          </note>
          <note>
            Jag vill också understryka att det inte genom det beslut som
            föreslås riksdagen nu finns något hinder för alkoholnäringen att
            frivilligt sanera reklamen så att den inte riktar sig till barn
            och ungdom genom att komma in i särskilda barn- och ungdomstidskrifter
            och liknande. Det kan man gott göra även om det inte står i lagen.
            Det finns heller inget hinder för regeringen att ta initiativ
            till sådana diskussioner. Tyvärr är det så att internationella
            erfarenheter visar att sådana här försök till självsanering i
            regel har varit helt meningslösa. Det finns tillräckligt många
            cyniker och sabotörer inom alkoholindustrin som är för att utnyttja
            alla möjligheter att skaffa sig kunder så tidigt som möjligt.
            Det är ju så: Den bästa kunden för alkoholindustrin är ju den
            som börjar tidigt och blir alkoholberoende - tyvärr.
          </note>
          <note type="speaker">
            Anf. 111 ULRIK LINDGREN (kd):
          </note>
          <note>
            Fru talman! Jag yrkar bifall till socialutskottets betänkande
            om vissa alkohol- och tobaksfrågor, som bland annat innehåller
            frågan om att begränsa alkoholreklamen så gott det går, efter
            att nu domen i
          </note>
          <note>
            Stockholms tingsrätt och i Marknadsdomstolen slagit fast att
            vårt generella alkoholreklamförbud i EG-
          </note>
          <note>
            rättslig mening är för långtgående.
          </note>
          <note>
            Det finns ingen säkerhet om att den föreslagna 15-
          </note>
          <note>
            procentsnivån kommer att rättsligt vinna vid ett överklagande.
            Finnarna har klarat att få behålla en något högre procentgräns,
            och förhoppningsvis kan vi klara lite lägre än en 15-procentig
            gräns för reklamen.
          </note>
          <note>
            Vi hade givetvis helst sett att vi hade fått behålla vårt generella
            förbud mot annonser för sprit, vin och starköl. Det är ett elände
            att alkoläsken nu kommer att få en myckenhet av reklam. Det kan
            vi ju med viss säkerhet förutspå. Men vi välkomnar att försöka
            göra bästa möjliga av den situation vi står inför.
          </note>
          <note>
            Kristdemokraterna välkomnar även att regeringen i detta ärende
            har agerat med viss hast. Domen i
          </note>
          <note>
            Marknadsdomstolen kom den 5 februari, och den här reklambegränsningen
            ska kunna träda i kraft den 15
          </note>
          <note>
            maj. Det gäller att agera innan en ordning har satt sig med reklam,
            som sedan är svår att rubba.
          </note>
          <note>
            Fru talman! Vi kan åter konstatera att alkoholkonsumtionen har
            ökat dramatiskt de sista fem åren, trots att alkoholreklam inte
            har varit tillåten. Med fritt fram för marknadsföring av alkohol
            finns det naturligtvis anledning att frukta att konsumtionen drivs
            upp ytterligare. Marknadsföringen av en vara är ju inte konstigare
            funtad beträffande alkohol än beträffande någon annan produkt.
            Om ett företag värderar att man får igen sin marknadsföringskostnad
            genom inkomster av försäljning så blir det marknadsföring. Därför
            har vi en omfattande ölreklam, och vid en legalisering av övrig
            reklam för alkohol skulle vi förstås få en omfattande reklam som
            skulle driva upp alkoholkonsumtionen ytterligare. Svenska statens
            reklam för
          </note>
          <note>
            Absolut vodka är ju ett illustrativt exempel på detta.
          </note>
          <note>
            Vi har inget behov av fler faktorer som driver upp konsumtionen.
            Vi har i stället ett närmast desperat behov av att hitta mekanismer,
            förändrade attityder med mera som pressar ned konsumtionen.
          </note>
          <note>
            Det är naivt att tro att branschen och hårt trängda tidningsekonomier
            på frivillig grund skulle avstå alkoholannonsering. Somliga tidningar
            kommer säkert, i namn av yttrandefrihet, att tvärtom maximalt
            driva möjligheten att ta in annonser för alkohol. Medierna behöver
            snarare lagstiftningens stöd.
          </note>
          <note>
            Det är välkommet att propositionen och utskottets betänkande
            anger att det bör övervägas om det är möjligt att införa mer ingripande
            begränsningar i rätten till marknadsföring av alkoholdrycker i
            kommersiella annonser utan att det krockar med EG-rätt.
          </note>
          <note>
            Det är angeläget att driva frågan i botten, så långt vi kan gå.
            EG-rätten medger undantag från kravet på fri rörlighet för varor
            och tjänster då det är motiverat av bland annat folkhälsoskäl.
            Denna EG-rätt ska vi nyttja maximalt.
          </note>
          <note>
            Kristdemokraterna kommer att nogsamt följa hur regeringen fortsätter
            arbetet med att nyttja detta undantag i EG-rätten i folkhälsans
            intresse.
          </note>
          <note>
            Kristdemokraterna ställer sig även avvisande till de återkommande
            försöken att på olika sätt bryta upp detaljhandelsmonopolet, som
            i motionskravet att även de som har tillfälliga serveringstillstånd
            ska få göra sina inköp från andra leverantörer än Systembolaget.
          </note>
          <note>
            Fru talman! Bifall till socialutskottets förslag till beslut!
          </note>
          <note type="speaker">
            Anf. 112 GUNILLA WAHLÉN (v):
          </note>
          <note>
            Fru talman! Jag ämnar följa uppmaningen från talmannen i morse
            att vi ska begränsa oss. Jag kan göra det med tanke på att tidigare
            talare noga har redogjort för dagens ärende i detta tunna men
            mycket viktiga betänkande som har kommit fram snabbt och bra.
            Jag tänker i alla fall säga några meningar om det.
          </note>
          <note>
            Av folkhälsoskäl har vi i Sverige sedan lång tid varit mycket
            restriktiva när det gäller marknadsföring och reklam för alkohol.
            Den politiken har varit relativt lyckosam och bidragit till att
            många har blivit medvetna om att bruk av alkohol medför risker
            för hälsan. Men vi kan helt klart konstatera att så kallade kontinentala
            dryckesvanor ökar i Sverige. Trycket att förändra vår alkoholrestriktiva
            politik har sedan vi gick med i EU ökat markant.
          </note>
          <note>
            Inom EU är fri rörlighet för varor och tjänster överordnat målet
            om god folkhälsa. Förståelsen inom
          </note>
          <note>
            EU för Sveriges alkoholpolitik är ganska liten, om den ens finns
            där. Vi tvingas alltmer att följa EG:s lagstiftning på detta område.
          </note>
          <note>
            Den alltmer ökande öl-, vin- och spritkonsumtionen har redan
            visat att alkoholrelaterade sjukdomar har ökat. Det är inte alls
            bra. Det motverkar en god folkhälsa.
          </note>
          <note>
            Fru talman! Marknadsföring har stor genomslagskraft. Producenter
            av öl, vin och sprit är mycket väl medvetna om att om de satsar
            stora summor på välinformerad och målinriktad reklam så kommer
            vi att köpa mer alkohol.
          </note>
          <note>
            Jag välkomnar att Sveriges regering och en helt övervägande majoritet
            i riksdagen fortfarande står fast vid en alkoholpolitik som försöker
            skydda folkhälsan genom att begränsa marknadsföringen av alkohol.
            Det är i detta sammanhang också viktigt att påtala att det är
            angeläget att regeringen ser över vilka ytterligare lagändringar
            som kan göras inom detta område.
          </note>
          <note>
            Fru talman! Med detta yrkar jag bifall till förslagen i socialutskottets
            betänkande i deras helhet.
          </note>
          <note type="speaker">
            Anf. 113 KENNETH JOHANSSON (c):
          </note>
          <note>
            Fru talman! Alkoholreklam är vad vi minst av allt behöver i ett
            läge där alkoholkonsumtionen i Sverige ökar kraftigt, inte minst
            bland våra tonåringar. Jag och Centerpartiet säger därför nej
            tack till alkoholreklam.
          </note>
          <note>
            EG:s regelverk måste ändras så att medlemsländerna i likhet med
            vad som gäller tobaksreklam ges rätten att bestämma om alkoholreklam
            ska vara tillåten eller inte. Här har regeringen en viktig uppgift.
          </note>
          <note>
            Men en ändring av EG:s regler kommer att ta tid.
          </note>
          <note>
            Under tiden riskerar vi att alkoholkonsumtionen fortsätter att
            öka.
          </note>
          <note>
            Därför är dagens betänkande viktigt. Det råder ingen tvekan om
            att alkoholreklamen syftar till att öka efterfrågan av alkoholdrycker
            och att möjligheten att begränsa marknadsföringen är ett viktigt
            alkoholpolitiskt instrument. Mot bakgrund av att den restriktiva
            alkohopolitiken sedan EU-inträdet underminerats på flera sätt
            måste vi agera skyndsamt dels för att försvara vår svenska alkoholpolitik,
            dels för att hitta nya instrument för att begränsa alkoholkonsumtionen
            och dess skadeverkningar.
          </note>
          <note>
            Centerpartiet ställer sig bakom betänkandet
          </note>
          <note>
            SoU16 i dess helhet. Vi har deltagit i överläggningar inför framtagandet
            av propositionen. Frågan har enligt min uppfattning hanterats
            på ett bra och ansvarskännande sätt av berörd minister och utskottet.
            Att lyssna in och tänka efter före har visat sig leda till bred
            uppslutning, vilket är särskilt angeläget i denna typ av frågor.
            Finns viljan går det att gå snabbt fram med ärenden.
          </note>
          <note>
            Centerpartiet anser att det som ett första steg nu görs vad som
            går att göra.
          </note>
          <note>
            Vi tillstyrker också att regeringen påbörjat en utredning om
            vilka ytterligare lagändringar och åtgärder som kan vidtas för
            att begränsa möjligheterna att införa alkoholreklam i tryckta
            skrifter. En av utgångspunkterna kan och bör vara att endast specialtidskrifter
            tills vidare ges möjlighet till alkoholreklam, allt i syfte att
            skydda och värna folkhälsan.
          </note>
          <note>
            Fru talman! Det kan också vara på sin plats att, precis som Gabriel
            Romanus, erinra om att ingen tvingar tidningarna att ta in alkoholreklam.
            Det är alltså fullt tillåtet att avstå. Det borde inte vara svårt
            för seriösa tidningar att ta sitt samhällsansvar i en svår situation
            för folkhälsan. Även vi konsumenter kan faktiskt påverka medieföretagen.
            Vi kan tala om att vi inte vill ha alkoholreklam i den tidning
            som vi köper eller prenumererar på.
          </note>
          <note>
            Den debatt vi har haft och har och det faktum att sex ansvarstagande
            partier nu markerar har säkert också bidragit till att dämpa intresset
            för att satsa på alkoholreklam. Enligt statistik från Sifo fanns
            det första kvartalet i år alkoholreklam för 7,3 miljoner kronor
            i tidningar, radio, TV, fack- och populärpress.
          </note>
          <note>
            Det innebär en ökning jämfört med motsvarande period förra året
            men ändock en ganska blygsam nivå. Med hänvisning till det sociala
            ansvaret tillåter jag mig tycka att de borde avstå från alla former
            av alkoholreklam.
          </note>
          <note>
            Fru talman! Centerpartiet står upp för en ansvarsfull alkoholpolitik.
            Därför står vi också bakom förslagen i propositionen och betänkandet,
            vilka jag således yrkar bifall till.
          </note>
          <note>
            Anf. 114 KERSTIN-MARIA STA-
          </note>
          <note>
            LIN (mp):
          </note>
          <note>
            Fru talman! Några har tolkat det som att utskottet vill ha reklam
            för alkoläsk, öl och vin. Så är det inte.
          </note>
          <note>
            Nu har vi gjort så långt det är möjligt just nu, och jag är glad
            för det. Jag är också glad över utredningen som ska försöka hitta
            andra sätt.
          </note>
          <note>
            Någonstans har jag läst att den här sortens reklam har vissa
            restriktioner. Den får inte vara frestande.
          </note>
          <note>
            Men då undrar jag varför man har reklam, om den inte ska fresta.
            Det är väl det som är meningen med reklam.
          </note>
          <note>
            Dagens Nyheter har skyndat sig, i det här tomrummet utan lag.
            I går hade tidningen en jätteannons om whisky. Bara jag har lite
            ledigt så jag hinner göra det ärendet ska jag säga upp mitt abonnemang
            på
          </note>
          <note>
            Dagens Nyheter.
          </note>
          <note>
            Överläggningen var härmed avslutad.
          </note>
          <note>
            (Beslut fattades under 19 §.)
          </note>
          <note>
            15 § Vissa frågor om Försvarsmaktens anpassningsförmåga
          </note>
          <note>
            Föredrogs försvarsutskottets betänkande 2002/03:FöU3
          </note>
          <note>
            Vissa frågor om Försvarsmaktens anpassningsförmåga (skr. 2002/03:48).
          </note>
          <note type="speaker">
            Anf. 115 ALLAN WIDMAN (fp):
          </note>
          <note>
            Fru talman! Folkpartiet liberalerna känner oro för den tilltagande
            närsynthet som utvecklats inom svensk försvarspolitik. Den är
            förståelig på så sätt att hotet om väpnad konflikt i vårt närområde
            känns avlägset. Kalla kriget är över. Lejonparten av de länder
            som ingick i Warszawapakten är på intåg i antingen Nato eller
            Europeiska unionen - eller bådeoch. Med något undantag är Europa
            i dag en kontinent av fria demokratier.
          </note>
          <note>
            Den frontposition, fru talman, som Sverige hade inom ramen för
            öst-västkonflikten har förbytts i en köposition i den nya spänning
            som många skönjer mellan nord och syd.
          </note>
          <note>
            Med denna världsbild på näthinnan har nya uppgifter kommit i
            fokus för det svenska försvaret.
          </note>
          <note>
            Främst handlar det om vår förmåga till internationella insatser,
            men även om uppgiften att stödja det civila samhället vid svåra
            påfrestningar i fredstid. En konsekvens har blivit att vi prioriterar
            utbildning och materiel som behövs för dessa närliggande uppgifter
            samtidigt som vi tenderar att glömma behovet av och förmågan till
            anpassning till en annan omvärldsbild.
          </note>
          <note>
            Fru talman! Det vore förmätet, för att inte säga dumdristigt,
            att anta att den blodiga europeiska historien nu nått vägs ände.
            Därför tror vi att de frågor som aktualiseras i regeringens skrivelse
            är viktiga, inte bara genom att föreslagen materielavveckling
            är ett beslut i miljardklassen, utan också genom att det gäller
            vår förmåga att anpassa oss till en framtida, ännu okänd, hotbild.
          </note>
          <note>
            Folkpartiet liberalerna har i grunden ingen annan uppfattning
            än att materiel som blir oanvändbar ska avvecklas oavsett om det
            beror på teknisk utveckling eller ändrad utbildning av våra förband.
            Under mycket lång tid har vi betonat vikten av ett vassare och
            mera modernt försvar. Men detta får inte innebära att varje materielavveckling
            ska bifallas. Avvecklingen i fråga måste alltid vägas mot kostnader
            och den nytta som materielen trots allt representerar ur försvarssynpunkt.
          </note>
          <note>
            Den motion som vi väckt utmynnar i att det saknas två viktiga
            förutsättningar för den aktuella materielavvecklingen. Dels gäller
            det en utredning om alternativkostnaden, det vill säga kostnaden
            för att i stället hålla materielen förrådsställd under ytterligare
            ett antal år, dels gäller det en ny realistisk tidsplan för det
            pågående avvecklingsarbetet.
          </note>
          <note>
            Det är anmärkningsvärt att regeringen inte lämnar något ekonomiskt
            underlag för sitt beslut. Var i vårt samhälle skulle ett beslut
            fattas som involverar värden för miljarder utan att en enda siffra
            anges beträffande kostnaderna för fortsatt avveckling eller fortsatt
            förrådsställning? Bara under förra året uppgick kostnaderna för
            Försvarsmaktens materielavveckling till
          </note>
          <note>
            639 miljoner kronor. Det är förhållandevis dyrt att avhända sig
            det som tidigare betingat ett högt pris för skattebetalarna. Om
            priset är alltför högt kommer vi dessvärre inte att få veta.
          </note>
          <note>
            Uppenbart är också att avvecklingen sker under former som är
            betänksamma. I en kritisk rapport från
          </note>
          <note>
            Riksdagens revisorer - Skänka, sälja eller slänga? -
          </note>
          <note>
            tecknas en närmast panikartad bild av läget. Den nu pågående
            materielavvecklingen har kommit i gång sent, och revisorerna varnar
            i sin rapport för att den snäva tidsramen - senast 2004 - kan
            leda till slöseri med skattebetalarnas medel. I massmedierna har
            vi redan kunnat iaktta flera exempel på detta, och fler kommer
            sannerligen att följa.
          </note>
          <note>
            Det behövs en ny och realistisk tidsplan om materielavvecklingen
            ska ske i ordnade och för den offentliga hushållningen acceptabla
            former.
          </note>
          <note>
            Fru talman! Det är värt att notera att utskottsmajoriteten till
            del hörsammat våra synpunkter. Man ställer sig bakom föreslagen
            avveckling men understryker att vinsterna endast uppnås om "materielen
            avvecklas kostnadseffektivt, och under rimliga tidsförhållanden,
            och att kostnaderna för detta vägs mot andra åtgärder".
          </note>
          <note>
            Problemet är bara att medan vi uppställer dessa krav som en förutsättning
            för klartecken till avveckling blir utskottsmajoritetens ställningstagande
            inte mer än en from och i efterhand framförd förhoppning.
          </note>
          <note>
            Mot bakgrund av de färska erfarenheterna på detta område och
            de starka drivkrafterna inom departementet och Försvarsmakten
            ska vi nog dessvärre inte hoppas på för mycket.
          </note>
          <note>
            Jag yrkar bifall till reservationen.
          </note>
          <note type="speaker">
            Anf. 116 MARIE NORDÉN (s):
          </note>
          <note>
            Fru talman! Jag vill börja med att yrka bifall till utskottets
            förslag.
          </note>
          <note>
            Ett modernt försvar behöver modernt materiel.
          </note>
          <note>
            Försvaret har i dag undanställt materiel som ska kunna användas
            för att vid behov bygga upp olika förband. Materielen för förbanden
            är sammanförda i materiella mobiliseringsenheter. Dessa enheter
            består till stor del av materiel som tidigare användes i den nu
            avskaffade krigsorganisationen. Det handlar bland annat om äldre
            pansarbandvagnar och understödsoch underhållsmaterial för till
            exempel markstridsförband, kustartilleripjäser, transportbåtar
            och flygbasmaterial.
          </note>
          <note>
            Försvarsmakten konstaterar nu att viktiga delar av materielen
            inom den närmaste tiden riskerar att bli omodern och kommer inte
            att kunna uppfylla de operativa krav som kan komma att ställas.
            Man bedömer det inte heller som troligt att de krigsförband som
            skulle kunna organiseras kan ingå i en större gemensam operation.
            I vissa fall är materielens status till och med så dålig att somliga
            system inte kan användas över huvud taget.
          </note>
          <note>
            Vi anser att det är rimligt att avveckla materiel som efterhand
            blivit omodern och inte längre uppfyller de krav som kan förutses
            i den framtida krigföringen. Kostnaderna för att underhålla och
            förrådshålla materiel, samt upprätthålla personalens kompetens,
            måste stå i proportion till den operativa effekt som dessa krigsförband
            kan komma att ha efter en femårig uppbyggnad.
          </note>
          <note>
            Mot bakgrund av det säkerhetspolitiska läge som
          </note>
          <note>
            Sverige befinner sig i är det rimligt att den minskade operativa
            effekt som den föreslagna förändringen innebär kan accepteras.
            Det är viktigare att kunna använda de frigjorda medlen exempelvis
            till en ökad utbildnings- och övningsverksamhet och på så sätt
            höja den operativa effekten av de krigsförband som kan behövas
            i ett mer kortsiktigt perspektiv.
          </note>
          <note>
            Självklart ska avvecklingen göras på ett så kostnadseffektivt
            sätt som möjligt, under rimliga tidsförhållanden och genom att
            kostnaderna för avvecklingen vägs mot andra åtgärder. Vad som
            kan komma att ingå i de materiella mobiliseringsenheterna kommer
            att variera över tiden. Det viktiga är att vi använder försvarets
            krympande resurser så effektivt som möjligt. Ett led i detta är
            att avveckla oanvändbart materiel.
          </note>
          <note type="speaker">
            Anf. 117 ALLAN WIDMAN (fp) replik:
          </note>
          <note>
            Fru talman! Marie Nordén säger att många av de förband som är
            tänkta att använda den materiel som det är fråga om i detta ärende
            kan inte operera i ett större sammanhang. Jag har inte tillräcklig
            kunskap för att motsäga henne på den punkten. Jag skulle dock
            vilja höra om all den materiel som det är fråga om i detta fall
            - alltså materiel för två hela armébrigader, amfibiebataljon,
            kustartilleri med mera - enligt Marie
          </note>
          <note>
            Nordéns uppfattning är betydelselös och oanvändbar för det svenska
            försvaret eller om det finns delar i det som man menar sig kunna
            behålla. Det var den ena frågan.
          </note>
          <note>
            Den andra frågan gäller den turordning som har gällt för detta
            ärende och för utskottets ställningstagande. Delar Marie Nordén
            uppfattningen att det vore rimligt att först få ett fullgott beslutsunderlag
            och därefter fatta beslutet, i stället för att göra tvärtom som
            utskottsmajoriteten faktiskt gjort i detta fall?
          </note>
          <note type="speaker">
            Anf. 118 MARIE NORDÉN (s) replik:
          </note>
          <note>
            Fru talman! Jag är inte heller kompetent att bedöma i vilken
            ordning man bör göra avvecklingen.
          </note>
          <note>
            Det överlåter jag till Försvarsmakten. Det är Försvarsmakten
            som ska ha avgörandet när det gäller vilken materiel som inte
            går att använda och vilken materiel som man kan skjuta fram avvecklingen
            av eller använda på annat sätt. Det är Försvarsmaktens kompetens
            som måste utnyttjas där. Om detta inte påverkar den operativa
            verksamheten i större utsträckning än att vi måste fatta andra
            beslut tycker jag att Försvarsmakten bör ha möjlighet att göra
            dessa förändringar.
          </note>
          <note type="speaker">
            Anf. 119 ALLAN WIDMAN (fp) replik:
          </note>
          <note>
            Fru talman! Min fråga var närmast i vilken ordning som saker
            och ting ska ske när man hanterar ett sådant ärende. Vi har i
            vår reservation och i den motion som föregick reservationen efterlyst
            ett underlag som vi skulle kunna grunda vårt beslut på i försvarsutskottet.
            Nu har vi förstått att utskottsmajoriteten hörsammar detta. Men
            min fråga är: Är det inte alltid i politiska sammanhang en fördel
            om man först får ett fullgott beslutsunderlag och därefter fattar
            beslutet i stället för att göra tvärtom som man har gjort i detta
            fall?
          </note>
          <note type="speaker">
            Anf. 120 MARIE NORDÉN (s) replik:
          </note>
          <note>
            Fru talman! Vi kanske borde få en lista på något sätt från försvaret.
            Men detta är en fråga som har diskuterats länge av riksdagen och
            i utskottet. Det är alltså ingen ny fråga som dyker upp på vårt
            bord i dag.
          </note>
          <note>
            Vi vet att detta är något som har efterfrågats av många i Försvarsberedningen
            där man i detalj diskuterar dessa frågor.
          </note>
          <note>
            Jag undrar om man från Folkpartiet har ändrat uppfattning eftersom
            man driver två olika linjer? Man driver nämligen i Försvarsberedningen
            väldigt bestämt på att man ska ha en sund avveckling.
          </note>
          <note>
            Jag kan förstå frågan om i vilken ordning som man ska ta detta.
            Och ibland undrar jag om det kanske tar lite för lång tid att
            gå igenom alla listor och om vi har rätt kompetens här. Jag tror
            faktiskt att vi måste bestämma om vilka mål vi ska ha och vad
            försvaret ska leva upp till när det gäller operativ verksamhet.
            Vi vet att vi kommer att återkomma till frågan om övertalig materiel
            igen. Jag kan därför tyvärr inte svara mer på den frågan.
          </note>
          <note type="speaker">
            Anf. 121 ROLF GUNNARSSON (m):
          </note>
          <note>
            Fru talman! Jag är medveten om de vädjanden som gjordes i morse
            om att vi ska snabba på. Men vi i försvarsutskottet har inte så
            ofta ärenden i kammaren.
          </note>
          <note>
            Det är ytterst sällan. Jag kanske därför är föranlåten att ta
            några minuter i anspråk.
          </note>
          <note>
            Vi ser också ärendet som mycket viktigt. Ordet anpassning, som
            är dagens ämne, har fått en helt ny betydelse efter vårbudgetens
            intåg i huset i går. Det går inte att stå här nu och låtsas som
            om den delen inte finns. Ordet anpassning har som sagt fått en
            ny betydelse så snabbt att vi inte har hunnit debattera dagens
            ärende.
          </note>
          <note>
            Den skrivelse som är grunden till dagens debatt var och är en
            tämligen slätstruken skrivelse. Jag behövde läsa sidorna ett antal
            gånger innan jag kom fram till funderingarna om vad regeringen
            egentligen ville med denna skrivelse. Det är knappast den del
            av försvaret som tas upp i skrivelsen som man i dessa dagar funderar
            på och reagerar på. Ordet anpassning har väl ett vidare begrepp
            nu i och med vårbudgeten, och dagens ärende borde ha haft rubriken
            Försvarets avvecklingsförmåga.
          </note>
          <note>
            Utskottet har vid flera tillfällen behandlat frågan om att på
            meddellång sikt kunna organisera fler krigsförband än de förband
            som riksdagen har beslutat successivt ska sättas upp. Det är med
            detta i tankarna som det inte går att isolera frågan utan att
            fundera på hur dagens ärende påverkas av miljardbesparingarna,
            och där ordet anpassning får betydelsen avveckling, som, om man
            vill vara snäll så här före påsk, också är en sorts anpassning.
          </note>
          <note>
            Jag ska ta ett exempel för att visa vilka summor som vi talar
            om. Vad är exempelvis 1 miljard i det här fallet? Hela Bodens
            garnison kostar ungefär 800
          </note>
          <note>
            miljoner att driva ett år. Då förstår man vad anpassningen betyder.
            Allan Widman har berättat lite grann vilka kostnader som fjolårets
            avvecklingsverksamhet i fråga om materiel kostade.
          </note>
          <note>
            En fråga som man också kan fundera på är hur
          </note>
          <note>
            ÖB reagerar på dagens ärende. Det släpper han väl igenom ganska
            enkelt. Men eftersom ordet materiel kom in i huset i går på ett
            allvarligare sätt måste han få en helt ny dimension i sitt tänkande.
            Och hur kommer förbanden att påveras av detta? Den frågan tycker
            jag i högsta grad är berättigad.
          </note>
          <note>
            Dagens ärende som gäller anpassning har fått en annan innebörd
            på ett ganska dramatiskt sätt i och med gårdagens framläggande
            av vårpropositionen.
          </note>
          <note>
            Man funderar självklart på sin kammare över hur olika platser
            kommer att drabbas av detta. Hur kommer Boden, Halmstad, Strängnäs
            och Ronneby att drabbas av dessa nedskärningar? Andra exempel
            är
          </note>
          <note>
            Kristinehamn, Göteborg, Gotland, Stockholm, Revinge. Hur kommer
            Marie Nordéns hemlän Jämtland att klara sig? Det är också en fråga.
          </note>
          <note>
            I det perspektivet kommer dagens ärende om anpassningsförmågan
            och en del som gäller avyttring av äldre materiel att vara ett
            ärende likt den berömda jämförelsen mellan myran och elefanten.
            Så känns det i alla fall i dag. Vi är i och med dagens ärende
            eniga om själva myran, men jag gissar att det blir betydligt tuffare
            när vi ska diskutera elefanten.
          </note>
          <note>
            Jag ska först ta upp skrivelsen och vår behandling av den. Det
            går att instämma i mycket och många av de farhågor som Allan Widman
            och Folkpartiet tar upp i sin reservation i dagens ärende. Men
            vi moderater har alltså inte gått så långt som Folkpartiet, men
            självklart kräver vi yttersta och högsta aktsamhet och noggrannhet
            då försvarsmateriel avvecklas och skattebetalarnas pengar ska
            hanteras som Allan Widman var inne på. Det instämmer vi i.
          </note>
          <note>
            Jag tror att de flesta inom försvaret då vi talar om anpassning
            och förmågan direkt kopplar till vad som väntar oss. Det känns
            nattståndet som jag sade och till och med lite historiebevingat
            att ta ställning till dagens ärende utan att se på verkligheten.
            Och vår oro finns om hur reaktionen blir hos försvarets ledning
            och då främst ÖB. Hur ser han nu på materieldelen i det här? Att
            han kan svälja själva anpassningen tror jag är okej, men vad händer
            mer? Vi vet vad ÖB har sagt om hela ekonomin.
          </note>
          <note>
            Hösten 2002 sade ÖB: "Jag ser på kort och meddellång sikt inga
            möjligheter till en fortsatt reducering av försvarets anslag."
          </note>
          <note>
            I Sälen sade ÖB: "Jag ser själv, under de närmaste åren, inte
            några realistiska möjligheter att reducera försvarets kostnader."
          </note>
          <note>
            I Försvarsforum sade ÖB: "För att kunna ställa upp på önskvärda
            förmågor i internationella insatser behöver vi snarare mer pengar!"
          </note>
          <note>
            Jag ska ta upp äldre materiel, som vi diskuterar i dag, som vi
            inte har nytta av och som vi inte kan nyttja. Detta ska vi självklart
            avveckla. Men vi vill framföra en varning. Man borde iaktta en
            viss försiktighet. Med den överenskommelse om dramatiska besparingar
            som har gjorts kanske vi inte längre kan ha det nyaste och det
            bästa inom materielområdet.
          </note>
          <note>
            Det är enligt vår mening rätt att avveckla materiel som inte
            behövs om vi vet vad vi ska ha i stället.
          </note>
          <note>
            Däremot är det enligt vår mening fel att i dag avveckla modern
            materiel om vi inte vet vad vi ska ersätta den med. Frågan om
            materiel och hur den ska avvecklas har, tycker vi, definitivt
            kommit i ett nytt läge bara under de dagar och veckor som har
            gått sedan vi satt i utskottet och behandlade detta ärende.
          </note>
          <note>
            Vi tycker att det är viktigt - från och med i går ännu viktigare
            - och nödvändigt att utskottet, precis som hösten 2002, pekar
            på att om ytterligare avveckling av så kallade materiella mobiliseringsenheter
            även framdeles är motiverad ska regeringen återkomma till oss
            i riksdagen med en redovisning av detta. Den redovisningen ska
            tydligt visa att det under denna period inte föreligger något
            behov av aktuellt förband eller aktuell materiel, även inom ramen
            för förändrade uppgifter, för att en avveckling ska kunna ske.
          </note>
          <note>
            Det här är viktiga meningar för oss moderater och en av anledningarna
            till att vi inte har ansett oss behöva ha någon reservation i
            detta ärende.
          </note>
          <note>
            Vi ska när det gäller materielanslaget se på utvecklingen och
            jämföra den med Försvarsmaktens tydliga budskap. Redan i dag är
            det ett stort gap mellan ambitioner och tilldelade resurser. Detta
            gap ökar och uppgår för närvarande till minst 2 och kanske 4
          </note>
          <note>
            miljarder kronor. Försvarsmakten begär nu tidigare beslut före
            försvarsbeslutet 2004 för att kunna vidta anpassningsåtgärder
            för att möjliggöra förändringar.
          </note>
          <note>
            Jag hoppas - trots att vi har lite tidspress - att majoritetens
            företrädare i debatten, Marie Nordén, vill svara på några få frågor
            och funderingar om ärendet. De har indirekt definitivt med dagens
            ärende att göra, och man kan inte enligt vår mening isolera det
            här anpassningsärendet och låtsas som att allt är frid och fröjd
            och att inga hot finns bakom hörnet. Frågan om materiel har som
            sagt fått en ny dimension under de senaste timmarna i detta hus.
          </note>
          <note>
            Tror Marie Nordén att ÖB kan sitta kvar när den ekonomiska uppgörelsen
            har gjorts när det gäller materieldelen? Nu har ju Socialdemokraterna
            också tenderat att säga att vi inte behöver någon ÖB, så det kanske
            löser sig på det sättet - vad vet jag?
          </note>
          <note>
            Hur tror Marie Nordén att exempelvis hennes hemstad Östersund
            kommer att påverkas när man ska göra besparingarna på materielsidan?
            Det behövs ju en rejäl anpassning.
          </note>
          <note>
            Det var snälla frågor eftersom man ska vara snäll så här till
            påsk. Eftersom jag också vet att det var jungfrutalet för Marie
            Nordén så har jag hållit mig snäll.
          </note>
          <note>
            Som jag sade inledningsvis så borde dagens ärende ha haft rubriken
            Avvecklingsförmåga.
          </note>
          <note>
            Fru talman! Jag vill därmed yrka bifall till utskottets förslag.
          </note>
          <note type="speaker">
            Anf. 122 BERIT JÓHANNESSON (v):
          </note>
          <note>
            Fru talman! Jag börjar med att yrka bifall till försvarsutskottets
            förslag i betänkandet. Vi är överens, förutom att det finns en
            reservation i frågan.
          </note>
          <note>
            Jag vill ändå ge en del synpunkter på ärendet. Där redovisas
            tidigare utskottsbetänkande om anpassning.
          </note>
          <note>
            I diskussionerna var det bara en anpassning uppåt som redovisades
            och som regeringen och Försvarsmakten gav försvarsutskottet uppgifter
            om. Men anpassning är faktiskt också en reducering eller att eljest
            förändra. Anpassning är alltså inte bara upp, utan det är också
            att dra ned försvaret och att förändra det på andra sätt.
          </note>
          <note>
            I det här sammanhanget krävde Vänsterpartiet att
          </note>
          <note>
            Försvarsmakten också skulle redovisa just hur en neddragning
            skulle genomföras och hur den skulle påverka olika delar av Försvarsmakten.
          </note>
          <note>
            Betänkandet visar också en utveckling från att spara för säkerhets
            skull till en insikt om att det inte går att spara det som inte
            är operativt motiverat. Det är en bra utveckling, tycker jag.
          </note>
          <note>
            När invasionshotet nu är begravt och vi har en omstrukturering
            som pågår så måste det också naturligtvis påverka materielförråd
            och inriktning på anpassning. Vänsterpartiets krav på omförhandlingar
            av det alldeles för stora antalet JAS-plan klingade ohört länge.
            Men för något år sedan beslutades det att man skulle få lov att
            leasa ut en del av de 40 JAS-plan som
          </note>
          <note>
            Försvarsmakten själv säger är för många. Trots det -
          </note>
          <note>
            det har inte varit så många som har leasats ut - så kommer naturligtvis
            JAS-planen att binda både pengar för hangarer och personal för
            skötsel av planen, som är till förfång för andra satsningar såväl
            inom som utanför Försvarsmakten. Det visar också den tröghet som
            finns för omstrukturering.
          </note>
          <note>
            Det har förts, och det förs, en mängd diskussioner om avveckling
            av materiel. Det är uppenbarligen känsliga frågor. Vi har fört
            diskussioner här i riksdagen förut, och det kommer att bli fler.
            Det är vettigt, bra och nödvändigt att avveckla materiel som inte
            bedöms behövas. Jag delar utskottets mening att avvecklingen ska
            vara kostnadseffektiv. Det ligger ett stort ansvar på Försvarsmakten
            för att planera och verkställa avvecklingen till minsta möjliga
            kostnad för skattebetalarna, men också med all möjlig och tänkbar
            miljöhänsyn.
          </note>
          <note>
            Försvarsmakten beräknar att avvecklingen av materiel totalt sett
            kommer att minska behovet av förråd med en miljon kvadratmeter.
            Det är ganska stora ytor som kan frigöras. Förre försvarsministern
            hade räknat ut att detta motsvarade 1 430 plenisalar!
          </note>
          <note>
            Om beräkningarna stämmer och om detta genomförs helt ut så kommer
            en hel del pengar att kunna frigöras bara vad gäller hyror och
            skötsel av de här angelägna områdena. Jag ställer mig helt bakom
            betänkandet.
          </note>
          <note type="speaker">
            Anf. 123 CLAES VÄSTERTEG (c):
          </note>
          <note>
            Fru talman! Sveriges säkerhetspolitiska situation har under de
            senaste årtiondena förändrats radikalt.
          </note>
          <note>
            Vi i Centerpartiet har varit med och tagit ansvar för att förändra
            och anpassa Försvarsmakten i enlighet med den nya hotbilden.
          </note>
          <note>
            Betänkandet visar tydligt att vi måste vidta en del åtgärder
            för att anpassa försvaret till de nya förutsättningarna. Då blir
            det en naturlig del att man anpassar och avvecklar materiel som
            efter hand har blivit omodern och kommer att bli omodern. Vi i
            Centerpartiet finner därför ingen anledning att Försvarsmakten
            ska ha kvar materiel som är omodern och inte tillför något nämnvärt
            i krigsorganisationen.
          </note>
          <note>
            Vi vill snarare se ett försvar som är anpassat till framtidens
            förhållanden och förhållanden med en allt större internationell
            inriktning för Försvarsmakten.
          </note>
          <note>
            Därför är det nu ännu viktigare att se till så att frigjorda
            medel kan användas i en ökad utbildnings- och övningsverksamhet.
            En utökad övningsverksamhet är avgörande för att kunna höja den
            operativa effekten på de krigsförband som behövs.
          </note>
          <note>
            Men självfallet ska materielen avvecklas kostnadseffektivt, och
            självfallet ska den avvecklas under rimliga tidsförhållanden.
            Det är något som utskottet har lyft fram både i detta och i tidigare
            betänkanden.
          </note>
          <note>
            Precis som det står i betänkandet så är det nu regeringens och
            Försvarsmaktens ansvar att förverkliga avvecklingen på det sätt
            som utskottet har krävt.
          </note>
          <note>
            Samtidigt kan jag erkänna att den kortsiktiga besparingen kan
            vara begränsad, bland annat beroende på avvecklingskostnader,
            som dock är av engångskaraktär. Däremot är jag övertygad om att
            besparingarna på längre sikt blir betydande, inte minst med tanke
            på det som Berit Jóhannesson sade tidigare om hur många plenisalar
            färre vi behöver ha till materielförråd. Därför är det enligt
            min mening inte särskilt hållbart att binda ekonomiska resurser
            i onödan för att kunna anpassa ett försvar till en situation som
            inte längre är motiverad. Därför kan delar av det nuvarande innehållet
            i de materiella mobiliseringsenheterna avvecklas.
          </note>
          <note>
            Med det, fru talman, yrkar jag bifall till utskottets förslag.
          </note>
          <note>
            Överläggningen var härmed avslutad.
          </note>
          <note>
            (Beslut fattades under 19 §.)
          </note>
          <note>
            16 § Svenskt deltagande i Förenta nationernas fredsoperationer
            i Demokratiska republiken
          </note>
          <note>
            Kongo
          </note>
          <note>
            Föredrogs utrikesutskottets betänkande 2002/03:UU15
          </note>
          <note>
            Svenskt deltagande i Förenta nationernas fredsoperationer i Demokratiska
            republiken Kongo (prop.
          </note>
          <note>
            2002/03:58).
          </note>
          <note type="speaker">
            Anf. 124 CARINA HÄGG (s):
          </note>
          <note>
            Fru talman! Kriget i Kongo-Kinshasa har enligt organisationen
            International Rescue Committee, IRC, och dess nyligen presenterade
            sammanställning kostat minst 3,3 miljoner människoliv. Inte sedan
            andra världskriget har så många människor dött i ett krig och
            så många människor fått lida. Det är ett krig som många länder
            har varit mer eller mindre djupt involverade i, med mycket egenintresse.
            Därför var det positivt att utöver de krigförande parterna var
            flera andra statschefer från världsdelen närvarande när fredsavtalet
            undertecknades i Sydafrika den 2 april i år. I huvudstaden Kinshasa
            kunde man följa förhandlingarna i radio och TV.
          </note>
          <note>
            Rapportörer säger att så många kongoleser var så glada. De kunde
            inte tro sina öron. De trodde att de drömde när de såg och hörde
            före detta rebelledare lova att de skulle byta ut sina uniformer
            mot kostymer. Låt oss hoppas att dessa människors drömmar om en
            tryggare vardag också infrias. Vi vet ju att
          </note>
          <note>
            Sverige har försökt följa och stödja processen. Vi vet att Svenska
            missionsförbundet har en hundraårig tradition i regionen och att
            NGO:er finns där. Det finns också många invandrare från Kongo
            som kan det här området och som har följt konflikterna.
          </note>
          <note>
            Kongo-Kinshasas nutidshistoria är bitter och svår och fylld av
            externa inblandningar. Jag ska för tids vinnande inte här ge er
            den historie- och bakgrundsbeskrivning som jag egentligen tycker
            att ärendet förtjänar. Men jag kan rekommendera den som inte har
            läst den mycket intressanta boken Kung Leopolds vålnad att ägna
            lite påsktid åt den.
          </note>
          <note>
            Fru talman! Jag yrkar bifall till de ställningstaganden som utskottets
            majoritet har ställt sig bakom, det vill säga till utskottets
            förslag i betänkandet.
          </note>
          <note>
            Försvarsutskottet har lämnat ett yttrande som är beaktat och
            bilagt betänkandet.
          </note>
          <note>
            Genom dagens beslut som snart fattas här i kammaren visar vi
            att Sverige är berett att bidra till utvecklingen genom att sända
            90 personer under tolv månader till Förenta nationernas fredsoperation
            i
          </note>
          <note>
            Demokratiska republiken Kongo. Styrkan beräknas vara på plats
            i Kindu i början av juni, kanske något tidigare. En rekognoseringsstyrka
            har varit på plats.
          </note>
          <note>
            Styrkan vi talar om är en stationär flygfältsenhet som ska vara
            ett stöd för MONUC:s rörelsefrihet.
          </note>
          <note>
            I ett så vidsträckt land som Kongo, med ett så bristfälligt vägnät,
            blir flyget extra viktigt. Jag skulle vilja säga att det är oumbärligt.
            Flyget måste fungera för att man ska kunna utveckla landet och
            för att den här styrkan ska kunna jobba. Arbetsuppgifterna sträcker
            sig över fältet: flygledning, säkerhetskontroller, trafikledning,
            lasthantering, passagerarservice och meteorologi. Kostnaden beräknas
            till 200 miljoner kronor.
          </note>
          <note>
            Genom detta beslut fortsätter vi att följa en lång tradition
            av engagemang i Kongo-Kinshasa. Sverige har varit engagerat i
            fredsprocessen, och jag tycker att det här är ett väl avvägt bidrag
            till MONUC. Det bevisar att vi även framdeles är beredda att stödja
            en utveckling i Kongo-Kinshasa och regionen. Jag tycker att det
            finns all anledning att vi tillsammans framöver också funderar
            på vad vi kan göra ytterligare när det gäller vårt engagemang
            i den här regionen, när vi nu på det här aktiva sättet har visat
            att vi bidrar även framdeles.
          </note>
          <note>
            Med dessa ord och med tanke på tidsaspekten vill jag sluta här
            och önska dem lycka till som ska åka ned och delta i den här styrkan.
            Jag vet att de har stora utmaningar framför sig och ett mycket
            viktigt jobb. De ska känna att de har vårt samlade stöd.
          </note>
          <note type="speaker">
            Anf. 125 CECILIA WIGSTRÖM (fp):
          </note>
          <note>
            Fru talman! Folkpartiet ställer sig bakom utskottets förslag
            att Sverige ska delta i Förenta nationernas fredsoperation i Demokratiska
            republiken Kongo.
          </note>
          <note>
            Kongo har de senaste åren varit spelplats för en väpnad konflikt
            med många inblandade länder. Angola, Zimbabwe, Rwanda, Uganda
            och Namibia har deltagit, liksom inhemska rebellrörelser. Cirka
            tre och en halv miljoner människor beräknas ha fått sätta livet
            till. Det är en mänsklig katastrof som tyvärr inte är den första
            i Kongos historia.
          </note>
          <note>
            Carina Hägg rekommenderade läsning av boken
          </note>
          <note>
            Kung Leopolds vålnad. Det kan jag instämma i. I den boken kan
            vi läsa att ungefär 10 miljoner kongoleser dödades under kung
            Leopold av Belgiens kolonialstyre i slutet av 1800-talet. Gummiutvinningen
            sköttes med befolkningen som slavar och med vilka hänsynslösa
            metoder som helst.
          </note>
          <note>
            En annan envåldshärskare som också sugit ut landets rikedomar
            är förstås den beryktade Joseph Desiré
          </note>
          <note>
            Mobutu.
          </note>
          <note>
            Förhoppningsvis kan Kongo nu få en bättre, fredligare och mer
            demokratisk framtid. Fredsprocessen är inne i ett känsligt och
            avgörande skede, avgörande för Kongo och för hela regionen. Den
            positiva utvecklingen måste understödjas genom att världssamfundet
            effektivt ställer upp med fredsbevarande trupp på marken, såsom
            FN gjort under ett par år. Eftersom utvecklingen sedan i höstas
            gått bra behövs nu förstärkning av FN:s insatser. Och vi i Folkpartiet
            ställer oss bakom att Sverige bidrar med en styrka på 90
          </note>
          <note>
            personer. Det är personer som är militärt utbildade men som jobbar
            civilt ute på flygplatser runtom i
          </note>
          <note>
            Sverige. Truppen kommer att ha till uppgift att sköta flygplatsen
            i Kindu, vilket är en viktig uppgift med tanke på det stora landet
            och de få vägar som finns.
          </note>
          <note>
            Det är alltså en trupp som inte är utskickad för väpnat uppdrag
            men som kommer att vara beväpnad för självförsvar. FN:s fredsbevarande
            operation MO-
          </note>
          <note>
            NUC har fredsbevarande uppgifter. Det innebär att på frivillig
            basis få milisgrupper att gå med på avväpning, demobilisering
            och reintegrering i samhället, i
          </note>
          <note>
            Kongo eller i hemländerna, främst Rwanda. MONUC
          </note>
          <note>
            har också, om behov uppstår, ett fredsframtvingande mandat att
            skydda civilbefolkningen enligt FN:s stadga artikel 7.
          </note>
          <note>
            Det är en känslig situation för fredsprocessen just nu. Fredsavtalet
            är påskrivet, men det har kommit rapporter om massakrer i östra
            Kongo, och delar av
          </note>
          <note>
            Ugandas armé har ännu inte dragit sig ur området. Så vårt svenska
            bidrag kommer att innebära en viktig insats.
          </note>
          <note>
            Det är också viktigt att vi, som enda europeiska land, ställer
            upp i en FN-insats i Afrika just nu. Det är en viktig signal till
            Afrikas länder. Det visar att vi är beredda att ställa upp solidariskt
            även för att hjälpa folken på denna kontinent.
          </note>
          <note>
            Vid en framtida översyn av det svenska bidraget borde vi också
            värdera om vi inte skulle kunna ställa upp med beväpnad trupp.
            Det vore att ännu tydligare uttrycka vår solidaritet genom att
            liksom andra länder vara beredda att aktivt skydda det kongolesiska
            folket.
          </note>
          <note>
            Sveriges insats för Kongo sträcker sig givetvis förbi detta truppbidrag
            som vi skickar ut i dag. Vårt bistånd är en viktig delkomponent
            för att hjälpa
          </note>
          <note>
            Kongo. Landet har stora behov, och just nu är vattenoch livsmedelsbristen
            ett stort akut hot. Vi måste vara beredda att under lång tid framöver
            stödja Kongos uppbyggnad efter att fredsprocessen är avslutad,
            när landet ska ta sig an att bygga upp nya demokratiska institutioner.
          </note>
          <note type="speaker">
            Anf. 126 ROSITA RUNEGRUND (kd):
          </note>
          <note>
            Fru talman! Kongo, Afrikas hjärta. Jag känner en stor stolthet
            och en stor glädje över det beslut som kammaren kommer att fatta
            om att sända de här 90
          </note>
          <note>
            personerna till FN:s fredsbevarande projekt.
          </note>
          <note>
            Jag har gång på gång i den här kammaren talat om hur viktig Sveriges
            roll är just när det gäller att kunna vara med i det fredsbevarande
            arbetet i Kongo, både i
          </note>
          <note>
            Kongo-Brazzaville och i Kongo-Kinshasa.
          </note>
          <note>
            FN har en unik roll att spela nere i Kongo-
          </note>
          <note>
            Kinshasa. Vi har en historia från Dag Hammarskjölds tid som generalsekreterare.
            Hans tid innebar också snabba ingripanden från världsorganisationerna
            vid krig och terror. Vi vet också att det höjs röster i USA
          </note>
          <note>
            i dag om att man ska spela en viktigare roll i Kongo-
          </note>
          <note>
            Kinshasa. Svenska FN-soldater behövs i de fredsbevarande missionerna.
            Då tänker jag på den etik som våra soldater ändå har.
          </note>
          <note>
            Till slut, fru talman, skulle jag vilja läsa lite grann av en
            text som jag tog från Svenska Missionsförbundets hemsida som har
            mycket bra information om
          </note>
          <note>
            Kongo-Kinshasa.
          </note>
          <note>
            Det här är en liten kille. Han heter Eddy. Han är kort, mager
            och soldat. Han är bara tolv år, och han har varit soldat i två
            år. Uniformen är för stor och vapnen för tunga. Nu strider han
            på rebellsidan.
          </note>
          <note>
            Barnsoldaterna finns överallt i östra delen av
          </note>
          <note>
            Kongo. Hjälparbetare uppger att Ituriområdet har flest barnsoldater,
            och rapporter finns om att barn från sex år har dragits med ut
            på slagfälten. Hjälparbetare uppger också att fattigdomen i regionen
            kommer att fortsätta att sända barn till vapnen så länge det pågår
            strider. Deras föräldrar är för fattiga och har ingen mat att
            sätta fram. Barnen lämnar skolorna.
          </note>
          <note>
            Livet bland rebellerna är konstigt nog attraktivt.
          </note>
          <note>
            Det här är vardagen nere i Kongo-Kinshasa, detta fantastiska
            land.
          </note>
          <note>
            Som sagt, jag känner stor stolthet över att Sverige nu kommer
            att finnas på plats i Kongo-Kinshasa.
          </note>
          <note>
            Jag vill också yrka bifall till förslaget i betänkandet.
          </note>
          <note type="speaker">
            Anf. 127 NYAMKO SABUNI (fp):
          </note>
          <note>
            Fru talman! Jag är inte bara svensk utan också kongoles, född
            1969. Som ni kan läsa i utrikesutskottets betänkande har Kongo
            sedan självständigheten från kolonialmakten 1960 aldrig varit
            fredligt utan präglats av oro med ett flertal rebeller och självständighetsrörelser
            som ofta har verkat med direkt stöd från utländska regeringar.
            Därför är jag inte född i
          </note>
          <note>
            Kongo utan i grannlandet Burundi som flyktingbarn. I
          </note>
          <note>
            dag är jag mor till två pojkar födda här i Sverige av samma orsak.
          </note>
          <note>
            Att uppnå fred och demokrati i världen i allmänhet och i Kongo
            i synnerhet är därför en prioriterad fråga för mig. Därför ser
            jag mycket positivt på regeringens beslut att ställa en väpnad
            styrka till förfogande för Förenta nationernas fredsoperation
            i
          </note>
          <note>
            Kongo.
          </note>
          <note>
            För att ni ska veta hur viktig den svenska insatsen i Kongo är
            vill jag passa på att berätta om det som kongoleser har fått uppleva
            sedan maj 1997 då rebellerna intog Kinshasa under ledning av Laurent
            Kabila och som inte står i betänkandet.
          </note>
          <note>
            Nära tre och en halv miljoner människor har dött till följd av
            kriget, vilket gör det inte bara till Afrikas värsta krig utan
            till den konflikt som kostat mer liv än någon annan sedan andra
            världskriget. Endast 10 %
          </note>
          <note>
            av de döda har stupat i krigsaktioner. Alla övriga har dött av
            svält och undernäring till följd av de många stridande parternas
            härjningar i landet. Kongoleser har utsatts för en humanitär katastrof
            av fasansfulla och chockerande proportioner. Trots det har konflikten
            fått ringa uppmärksamhet från internationella bidragsgivare och
            medier.
          </note>
          <note>
            Det eldupphöravtal som undertecknats av de stridande parterna
            utgör en grund och en förutsättning för arbetet att nå fred. Men
            det finns samtidigt anledning att vara orolig för den fredsprocess
            som utspelas i Kongo i dag. Fortfarande ockuperas delar av Kongo
            av utländska trupper. Ett viktigt steg i fredsprocessen är tillbakadragande
            av dessa trupper. Det är samma trupper som har intresse av att
            ha ett oroligt och instabilt Kongo, bland annat på grund av de
            enorma plundringarna av landets naturtillgångar som de bedriver
            och av rädsla för att ställas inför rätta för den humanitära katastrof
            de har åsamkat landet. Av den anledningen är det ytterst tveksamt
            om dessa grupper respekterar det eldupphöravtal som har undertecknats
            så länge de finns kvar i landet.
          </note>
          <note>
            Ett starkt internationellt engagemang inom ramen för FN är nödvändigt
            för att säkerställa fred och landets övergång till ett demokratiskt
            system. Därför är det beklagligt att EU och resten av västvärlden
            som talar om fattigdomsbekämpning, demokrati och mänskliga rättigheter
            inte kan mobiliseras inom ramen för FN för att sätta stopp för
            den humanitära och barbariska katastrofen i Kongo. I ett läge
            där inget annat europeiskt eller västerländskt land har bidragit
            till denna FN:s fredsbevarande operation blir denna svenska punktinsats
            inte tillräcklig för ett så gigantiskt och katastrofhärjat land
            som Kongo.
          </note>
          <note>
            Kongo saknar såväl grundlag som fungerande politiska institutioner.
            Mycket arbete återstår därför innan fria val kan hållas och demokrati
            etableras. Det arbetet borde den rika delen av världen, som nyttjat
            och fortfarande nyttjar Kongos rikedomar, ta stort ansvar för.
          </note>
          <note>
            Fru talman! Jag yrkar också bifall till förslaget i betänkandet.
          </note>
          <note>
            Överläggningen var härmed avslutad.
          </note>
          <note>
            (Beslut fattades under 19 §.)
          </note>
          <note>
            17 § Europa-Medelhavsavtalet mellan Europeiska gemenskapen och
            dess medlemsstater och
          </note>
          <note>
            Algeriet
          </note>
          <note>
            Föredrogs utrikesutskottets betänkande 2002/03:UU17
          </note>
          <note>
            Europa-Medelhavsavtalet mellan Europeiska gemenskapen och dess
            medlemsstater och Algeriet (prop
          </note>
          <note>
            2002/03:115).
          </note>
          <note type="speaker">
            Anf. 128 CECILIA WIGSTRÖM (fp):
          </note>
          <note>
            Fru talman! Folkpartiet liberalerna har reserverat sig mot utrikesutskottets
            förslag att vår kammare ska ratificera Medelhavsavtalet mellan
            Europeiska unionen och Algeriet.
          </note>
          <note>
            Avtalet ingår som ett led i EU:s Medelhavspolitik.
          </note>
          <note>
            Det är en politik som syftar till att upprätta samarbetsrelationer
            mellan de sydliga grannländerna och
          </note>
          <note>
            EU och stimulera ett samarbete i hela området. Det rör sig om
            EU:s sydliga grannar från Marocko i väster till Jordanien i Öster.
            Ett konkret mål i samarbetet är att upprätta en frihandelszon.
            Det är som ett led i detta som det bilaterala avtalet har slutits
            med Algeriet.
          </note>
          <note>
            I avtalets artikel 2 slås fast att "respekten för de demokratiska
            principerna och grundläggande mänskliga rättigheterna skall vara
            vägledande för parternas inrikes- och utrikespolitik". De ska
            utgöra en väsentlig beståndsdel av avtalet. Folkpartiet anser
            att det inte går att ingå ett sådant avtal när vi redan i utgångsläget
            vet att Algeriet inte kommer att respektera artikel 2. Därtill
            bryter Algeriet mot den artikeln i stor omfattning.
          </note>
          <note>
            Algeriet utmärker sig som värst bland de länder
          </note>
          <note>
            EU samarbetar med inom den så kallade Barcelonaprocessen. Situationen
            för mänskliga rättigheter och demokrati är under all kritik. Undantagstillstånd
            infördes i landet 1992 för att kväsa oppositionen. Amnesty International
            beräknar att det sedan dess förekommit minst 100 000 fall av försvinnanden,
            summariska avrättningar, godtyckliga arresteringar och tortyr
            utförda av landets säkerhetstjänst. Myndigheterna vägrar att häva
            det gamla undantagstillståndet som gör det möjligt att förbjuda
            offentliga sammankomster och sanktionerar att personer på lösa
            grunder fängslas och hålls i häkte i flera år.
          </note>
          <note>
            Human Rights Watch påpekar i sin rapport för år
          </note>
          <note>
            2002 att regeringen trots löften inte utreder brott begångna
            av den egna säkerhetsstyrkan. De åtnjuter i praktiken straffrihet.
            Algeriet är också det enda land runt Medelhavet som vägrar att
            släppa in FN:s representanter som vill undersöka förhållandena
            när det gäller tortyr, summariska avrättningar och försvinnanden.
            Inte heller fristående människorättsorganisationer som Amnesty
            International släpps in.
          </note>
          <note>
            Folkpartiet anser att EU inte bör ingå detta avtal med ett land
            som i en sådan omfattning och redan från utgångsläget bryter mot
            avtalets principer om respekt för demokrati och mänskliga rättigheter.
            Det skickar helt fel signaler. Avtalets ord om mänskliga rättigheter
            och demokrati blir tomma ord, utan innehåll och praktisk verkan.
            Vi får inte så enkelt sälja ut dessa ideal. Vi måste ha en politik
            som premierar dem som går på rätt väg mot demokrati och mänskliga
            rättigheter. Jag undrar om EU:s Medelhavspolitik gör detta.
          </note>
          <note>
            När det gäller EU:s ekonomiska bistånd som förutses i avtalet
            vill jag direkt citera ur regeringens proposition: "Det finansiella
            samarbetet skall särskilt inriktas på att främja reformer för
            att modernisera ekonomin, förbättra ekonomisk infrastruktur och
            investeringsklimatet samt underlätta införandet av frihandelsområdet."
            Ingen del av EU:s bistånd ska alltså gå till demokratiuppbyggnad.
          </note>
          <note>
            Det är bra att EU strävar till att ha goda relationer med grannländerna
            för att främja fred och stabilitet, men det är inte bra att behandla
            alla lika. Det behövs tydliga incitament där de som arbetar för
            demokrati och mänskliga rättigheter premieras. Det skulle tydligare
            stimulera till en positiv utveckling i Algeriet.
          </note>
          <note>
            Regeringen hävdar i propositionen att avtalet kan användas för
            att främja mänskliga rättigheter och demokrati genom att det skapas
            en politisk dialog där ministrarna möts en gång per år. Det är
            tveksamt.
          </note>
          <note>
            I avtalet specificeras denna politiska dialog. Den ska särskilt
            syfta till att utveckla ömsesidig förståelse, beakta varandras
            ståndpunkter och intressen, samråd om internationella frågor,
            bidra till säkerhet och stabilitet i området och främja gemensamma
            initiativ.
          </note>
          <note>
            Det är inte ett ord om mänskliga rättigheter eller demokrati.
          </note>
          <note>
            Algeriet har alltså på intet sätt förbundit sig att tala om dessa
            frågor eller att arbeta i en demokratisk riktning. Jag befarar
            att utskottsmajoriteten har behandlat ratifikationen slentrianmässigt.
            Europaparlamentet tillstyrkte avtalet men passade också på att
            samtidigt kräva att Algeriet genomför omfattande reformer för
            att uppnå bättre respekt för mänskliga rättigheter. Europaparlamentet
            vill också se tydligare mekanismer för att följa upp avtalets
            artikel 2.
          </note>
          <note>
            Folkpartiet vill skicka en tydlig signal till Algeriet om att
            de har mycket kvar att göra innan de definitivt kan anses ha slagit
            in på vägen mot bättre respekt för de algeriska medborgarnas rättigheter.
          </note>
          <note>
            Vi vill därmed avstyrka ratificeringen av detta avtal. Jag yrkar
            bifall till vår reservation nr 1.
          </note>
          <note type="speaker">
            Anf. 129 KAJ NORDQUIST (s):
          </note>
          <note>
            Fru talman! Jag tror att det är viktigt att man väljer sin strategi,
            att man väljer sin taktik, att man väljer sina verktyg och att
            man väljer sina arenor. Vi i utskottsmajoriteten är inte på något
            sätt likgiltiga inför de fakta som Cecilia Wigström presenterar.
          </note>
          <note>
            Jag skulle först vilja teckna lite grann av en bakgrund till
            varför vi vill tillstyrka det här associeringsavtalet mellan Europeiska
            unionen och Algeriet.
          </note>
          <note>
            Inom Europeiska unionen har man utvecklat någonting som kallas
            Medelhavsstrategin. Den handlar om att den Europeiska unionen
            vill utveckla bra förbindelser med länder i närheten av Medelhavet.
            Man vill skapa stabilitet. Man vill verka för fred, säkerhet och
            politisk och social stabilitet i länderna. Man vill verka för
            en integration mellan de länder som vi talar om här. Det handlar
            om en integration mellan den
          </note>
          <note>
            Europeiska unionens medlemmar men också om att länderna som finns
            runt Medelhavet själva ska utveckla en bra process.
          </note>
          <note>
            Det här bygger i grund och botten på tre pelare.
          </note>
          <note>
            Man vill verka för en ökad respekt för demokratiska och mänskliga
            rättigheter. Man vill verka för ett frihandelsområde som utvecklas
            på olika sätt och som gör det möjligt att finansiera en utveckling
            av fattiga länder. Och man vill utöka samarbetet inom det sociala
            och kulturella området.
          </note>
          <note>
            Det här är en del av en större process som bygger på Barcelonadeklarationen
            från 1995. Jag tycker att det är intressant att titta på vilka
            länder det var som pekade ut den här färdriktningen för den politiska
            utvecklingen kring Medelhavet. Länderna är: Marocko, Algeriet,
            Syrien, Egypten, Israel - inte minst viktigt - Jordanien, Tunisien,
            Libanon, den palestinska myndigheten, Turkiet, Cypern och Malta.
          </note>
          <note>
            Är det någonting som man har kunnat se om man har följt med i
            nyhetsfloden på sistone är det att det finns många bekymmer i
            de här länderna och i närheten av dem. Det är väldigt viktigt,
            tycker jag, att
          </note>
          <note>
            EU tar sitt ansvar och försöker skapa ett frihandelsområde till
            2010 och försöker skapa ett ökat samarbete mellan de här länderna.
          </note>
          <note>
            Den här processens grundstenar är de associeringsavtal som sluts
            mellan den Europeiska unionen och de olika länderna. Det finns
            nu avtal med Israel,
          </note>
          <note>
            Tunisien, Marocko och flera andra länder utöver dem.
          </note>
          <note>
            I den här processen är vi nu framme vid att det finns färdiga
            avtal med Algeriet och Libanon som ska ratificeras. De är alltså
            inte klara än, eftersom de inte har ratificerats av allihop. Det
            pågår fortfarande förhandlingar med Syrien. Cypern, Malta och
            Turkiet har redan speciella avtal med EU.
          </note>
          <note>
            Jag tycker att det viktiga är att vi som finns i den
          </note>
          <note>
            Europeiska unionen utnyttjar vårt inflytande till att försöka
            verka för att detta med mänskliga rättigheter utvecklas i de här
            länderna. Vi vill verka för en demokratisk och naturligtvis en
            ekonomisk utveckling av de här länderna, och det finns alla möjligheter
            att göra det. Vi vill skaffa oss ett verktyg för att kunna göra
            det, och det är de här associeringsavtalen, där vi pekar på olika
            saker som är viktiga. Det är precis det som Cecilia Wigström pekar
            på. Det är exakt det som vi vill verka för, men vi vill göra det
            via associeringsavtalen, via den fasta institutionella ram som
            skapas av associeringsråden, det vill säga att ministrar från
          </note>
          <note>
            EU-länderna diskuterar med ministrar från de här länderna en
            gång om året. Avtalen utvärderas fortlöpande, och den Europeiska
            unionen använder sin möjlighet att påverka länderna.
          </note>
          <note>
            Det är oerhört centralt att man gör på det viset. All erfarenhet
            som vi har av freds- och konfliktlösning visar att samtalet och
            dialogen är mycket viktigare än isoleringen, undanträngandet och
            förtigandet av situationen.
          </note>
          <note>
            Vi bör också ta vårt ansvar för att hjälpa det algeriska folket
            på olika sätt. Folkpartister brukar framhålla att en ekonomisk
            utveckling är viktig för en demokratisk utveckling, och är det
            någonting vi verkar för i det här fallet så är det just det. Vi
            tror att förutsättningen för ett mer demokratiskt Algeriet bland
            annat är en ekonomisk utveckling. Vi tror att en annan förutsättning
            är att man har relationer med hela
          </note>
          <note>
            Europa, hela den Europeiska unionen, och inte bara med den före
            detta kolonialmakten, det vill säga
          </note>
          <note>
            Frankrike, i Algeriets fall.
          </note>
          <note>
            Därför tycker vi att Sverige inte ska vägra att ratificera ett
            sådant här avtal. Det skulle ramponera hela den Medelhavsstrategi
            som den Europeiska unionen arbetar för. Vi tycker inte att vi
            kan ta på vårt ansvar att göra någonting sådant. Vi tycker att
            utvecklingen i hela den här regionen är alldeles för viktig för
            att man inte ska ratificera det här avtalet och gå framåt i samverkan
            runt Medelhavet mellan EU och de länder som jag nyss rabblade
            upp.
          </note>
          <note>
            Den folkpartistiska synpunkten, som jag förstår den, är väl egentligen
            att man bör vänta tills situationen har blivit bättre kring de
            mänskliga rättigheterna i
          </note>
          <note>
            Algeriet. Jag kan känna en stor sympati för den ståndpunkten,
            men jag tror faktiskt att vi ska försöka utnyttja de möjligheter
            som den här institutionella ramen skapar, som avtalet skapar.
            Det handlar om den utveckling som kan komma till stånd, och därmed
            blir det en säkrare ställning för demokratisk utveckling i Algeriet.
          </note>
          <note>
            Jag tror, som sagt, att man hela tiden ska stå för samtalet och
            dialogen och inte förtröttas. Vi måste från EU:s sida visa vägen,
            hur man löser konflikter.
          </note>
          <note>
            Det gör man inte genom blockader och genom att tränga ut människor
            på olika sätt.
          </note>
          <note>
            Fru talman! Utifrån det jag har sagt hittills vill jag yrka bifall
            till utskottets förslag i betänkandet och avslag på Folkpartiets
            reservation.
          </note>
          <note>
            Anf. 130 CECILIA WIGSTRÖM (fp)
          </note>
          <note>
            replik:
          </note>
          <note>
            Fru talman! Jag vill betona att Folkpartiets reservation inte
            på något sätt innebär att vi vill skapa någon blockad gentemot
            Algeriet. Det är viktigt med samtal och dialog.
          </note>
          <note>
            Det är också viktigt att framhålla att vi måste behandla länder
            olika, även om Medelhavsprocessen är viktig - det är viktigt att
            vi får en stabilitet i det här området. Man ska premiera arbetet
            för mänskliga rättigheter och demokrati.
          </note>
          <note>
            Är det rimligt att Algeriet, som i stor omfattning bryter mot
            de mänskliga rättigheterna och redan nu i utgångsläget bryter
            mot avtalets skrivningar i dessa avseenden, får samma ekonomiska
            stöd som exempelvis Marocko? Det finns ingenting i avtalet som
            kräver att just mänskliga rättigheter och demokrati tas med i
            den politiska dialogen. Det finns inte heller några straffmekanismer
            om situationen i Algeriet förvärras eller förblir lika dålig som
            den är i dag.
          </note>
          <note>
            Jag vill fråga ledamoten Kaj - ursäkta, nu kommer jag inte ihåg
            efternamnet: Är du helt obekymrad över den signal du skickar den
            algeriska regeringen genom att utan förbehåll ratificera detta
            avtal?
          </note>
          <note type="speaker">
            Anf. 131 KAJ NORDQUIST (s) replik:
          </note>
          <note>
            Fru talman! Nej, jag är inte obekymrad över det.
          </note>
          <note>
            Men jag tror att vi nu skapar en institutionell ram där vi från
            hela EU kan skicka ungefär den signal som
          </note>
          <note>
            Cecilia Wigström frågar efter. Jag tycker att det är detta det
            handlar om.
          </note>
          <note>
            Att vi ger samma villkor beror på att de här avtalen är konstruerade
            på ett sådant sätt. Vi har dock en löpande utvärdering av detta
            varje år. Vi kan mycket väl från EU:s sida skicka signaler om
            att vi är djupt bekymrade och utgår från att man ska förbättra
            situationen, annars kommer vi att strypa detta avtal. Det finns
            möjligheter både för kommissionen, för det europeiska parlamentet
            och naturligtvis för oss från vår sida att via våra europeiska
            kanaler ta fram detta.
          </note>
          <note>
            Jag är fullständigt medveten om att situationen när det gäller
            de mänskliga rättigheterna i Algeriet absolut inte är bra. Det
            är mera en fråga om metodik, så att säga. Jag vet också att hundra
            tusen människor har dött de senaste tio åren. Jag vet också att
            man haft ett långvarigt undantagstillstånd. Detta är ingenting
            som är upphävt ännu.
          </note>
          <note>
            Det finns positiva tendenser, men jag tycker att det viktigaste
            är att man kommer in i den här gemenskapen. På annat håll har
            taktiken inte varit speciellt framgångsrik att avvisa länder och
            inte gå in i en bra dialog. Jag tror absolut att vi från europeisk
            sida mycket väl kan tala om detta. Vi kan tala om det för personer
            inom den algeriska regimen som definitivt måste lyssna. De vinner
            så att säga mycket mer på att ha ett frihandelsavtal med oss än
            motsatsen.
          </note>
          <note>
            Jag tror att vi ska utnyttja den här möjligheten. I
          </note>
          <note>
            princip vill vi faktiskt tala om samma saker. Metodiken är lite
            annorlunda, strategin är lite annorlunda och taktiken är lite
            annorlunda, men det vi vill är i grund och botten samma sak.
          </note>
          <note>
            Anf. 132 CECILIA WIGSTRÖM (fp)
          </note>
          <note>
            replik:
          </note>
          <note>
            Fru talman! Det är sant att vi i grund och botten vill samma
            sak. Vi vill dock från Folkpartiets sida poängtera det orimliga
            i att skriva under ett avtal där orden om mänskliga rättigheter
            och demokrati bara blir tomma ord i och med att det inte sätts
            någon kraft bakom dem. Det finns inga mekanismer i avtalet som
            ser till att detta efterlevs.
          </note>
          <note>
            Jag vill också betona att det inte är bara ett frihandelsavtal
            vi talar om. Avtalet innehåller också många andra aspekter - kulturellt
            samarbete, socialt samarbete och samarbete inom rättsliga och
            inrikespolitiska frågor. Det är också en pengapåse häftad till
            avtalet.
          </note>
          <note>
            Det handlar alltså om bistånd. Då tycker jag att det är rimligt
            att vi sätter upp krav på mänskliga rättigheter och demokrati
            och att vi ser till att inte alla länder behandlas på samma sätt.
            Marocko, som har kommit mycket längre, kan inte behandlas på samma
            sätt som
          </note>
          <note>
            Algeriet, som är det land i Medelhavsområdet som på det grövsta
            och mest omfattande sättet kränker de mänskliga rättigheterna.
          </note>
          <note type="speaker">
            Anf. 133 KAJ NORDQUIST (s) replik:
          </note>
          <note>
            Fru talman! Som jag säger är det lite grann en taktikfråga. Vi
            har faktiskt slutit avtal via FN med många länder om mänskliga
            rättigheter där vi sedan vet att man inte, när delegationerna
            väl rest hem och det vanliga politiska arbetet pågår, respekterar
            dessa avtal speciellt mycket. Vi skriver på dem ändå och försöker
            fylla dem med ett bra innehåll utifrån de politiska instrument
            som vi har till vårt förfogande.
          </note>
          <note>
            När det gäller Marocko skulle jag vilja påminna om att det var
            en ganska lång och intensiv debatt innan samma avtal skrevs med
            Marocko. Då hävdade
          </note>
          <note>
            Cecilia Wigströms partiföreträdare samma sak: Vi borde inte ha
            skrivit på detta. Jag hoppas att en orsak till att det har varit
            en mer positiv utveckling i Marocko har varit just att man funnits
            med i den här processen. Min förhoppning för framtiden är naturligtvis
            att man ska kunna uppnå den effekten även när det gäller Algeriet.
          </note>
          <note>
            Avslutningsvis, fru talman, vill jag upprepa att jag yrkar bifall
            till utskottets förslag och avslag på reservationen.
          </note>
          <note>
            Överläggningen var härmed avslutad.
          </note>
          <note>
            (Beslut fattades under 19 §.)
          </note>
          <note>
            18 § Genomförande av ett nytt direktiv med tillämpningsföreskrifter
            till indrivningsdirektivet
          </note>
          <note>
            Föredrogs skatteutskottets betänkande 2002/03:SkU15
          </note>
          <note>
            Genomförande av ett nytt direktiv med tillämpningsföreskrifter
            till indrivningsdirektivet (prop.
          </note>
          <note>
            2002/03:106 delvis).
          </note>
          <note>
            Tredje vice talmannen konstaterade att ingen talare var anmäld.
          </note>
          <note>
            (Beslut fattades under 19 §.)
          </note>
          <note>
            19 § Beslut om ärenden som slutdebatterats vid dagens sammanträde
          </note>
          <note>
            JuU12 Straffansvar för terroristbrott
          </note>
          <note>
            Punkt 1 (Avslag på propositionen)
          </note>
          <note>
            1. utskottet
          </note>
          <note>
            2. res. 1 (v, mp)
          </note>
          <note>
            Votering:
          </note>
          <note>
            239 för utskottet
          </note>
          <note>
            34 för res. 1
          </note>
          <note>
            76 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 118 s, 45 m, 34 fp, 26 kd, 16 c
          </note>
          <note>
            För res. 1: 22 v, 12 mp
          </note>
          <note>
            Frånvarande: 26 s, 10 m, 14 fp, 7 kd, 8 v, 6 c, 5 mp
          </note>
          <note>
            Punkt 2 (Lagen om straff för terroristbrott)
          </note>
          <note>
            1. utskottet
          </note>
          <note>
            2. res. 2 (m)
          </note>
          <note>
            Votering:
          </note>
          <note>
            214 för utskottet
          </note>
          <note>
            45 för res. 2
          </note>
          <note>
            13 avstod
          </note>
          <note>
            77 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 117 s, 35 fp, 26 kd, 8 v, 16 c, 12 mp
          </note>
          <note>
            För res. 2: 45 m
          </note>
          <note>
            Avstod: 13 v
          </note>
          <note>
            Frånvarande: 27 s, 10 m, 13 fp, 7 kd, 9 v, 6 c, 5 mp
          </note>
          <note>
            Rossana Dinamarca (v) anmälde att hon avsett att avstå från att
            rösta men markerats ha röstat ja.
          </note>
          <note>
            Punkt 5 (Utvärdering av rättstillämpningen)
          </note>
          <note>
            1. utskottet
          </note>
          <note>
            2. res. 3 (fp)
          </note>
          <note>
            Votering:
          </note>
          <note>
            222 för utskottet
          </note>
          <note>
            35 för res. 3
          </note>
          <note>
            19 avstod
          </note>
          <note>
            73 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 118 s, 45 m, 26 kd, 4 v, 17 c, 12 mp
          </note>
          <note>
            För res. 3: 35 fp
          </note>
          <note>
            Avstod: 19 v
          </note>
          <note>
            Frånvarande: 26 s, 10 m, 13 fp, 7 kd, 7 v, 5 c, 5 mp
          </note>
          <note>
            Övriga punkter
          </note>
          <note>
            Kammaren biföll utskottets förslag.
          </note>
          <note>
            JuU10 Straffrättsliga frågor
          </note>
          <note>
            Punkt 1 (Upplopp)
          </note>
          <note>
            1. utskottet
          </note>
          <note>
            2. res. 1 (v)
          </note>
          <note>
            Votering:
          </note>
          <note>
            241 för utskottet
          </note>
          <note>
            35 för res. 1
          </note>
          <note>
            73 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 118 s, 45 m, 35 fp, 26 kd, 17 c
          </note>
          <note>
            För res. 1: 23 v, 12 mp
          </note>
          <note>
            Frånvarande: 26 s, 10 m, 13 fp, 7 kd, 7 v, 5 c, 5 mp
          </note>
          <note>
            Punkt 2 (Barnpornografi)
          </note>
          <note>
            1. utskottet
          </note>
          <note>
            2. res. 2 (fp, kd, c)
          </note>
          <note>
            Votering:
          </note>
          <note>
            199 för utskottet
          </note>
          <note>
            69 för res. 2
          </note>
          <note>
            8 avstod
          </note>
          <note>
            73 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 118 s, 45 m, 1 fp, 23 v, 12 mp
          </note>
          <note>
            För res. 2: 26 fp, 26 kd, 17 c
          </note>
          <note>
            Avstod: 8 fp
          </note>
          <note>
            Frånvarande: 26 s, 10 m, 13 fp, 7 kd, 7 v, 5 c, 5 mp
          </note>
          <note>
            Heli Berg (fp) anmälde att hon avsett att rösta nej men markerats
            ha röstat ja.
          </note>
          <note>
            Punkt 3 (Ökad rättstrygghet för homosexuella m.fl.)
          </note>
          <note>
            1. utskottet
          </note>
          <note>
            2. res. 3 (fp)
          </note>
          <note>
            Votering:
          </note>
          <note>
            190 för utskottet
          </note>
          <note>
            35 för res. 3
          </note>
          <note>
            50 avstod
          </note>
          <note>
            74 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 118 s, 45 m, 26 kd, 1 v
          </note>
          <note>
            För res. 3: 35 fp
          </note>
          <note>
            Avstod: 21 v, 17 c, 12 mp
          </note>
          <note>
            Frånvarande: 26 s, 10 m, 13 fp, 7 kd, 8 v, 5 c, 5 mp
          </note>
          <note>
            Punkt 4 (Olaga diskriminering m.m.)
          </note>
          <note>
            1. utskottet
          </note>
          <note>
            2. res. 6 (mp)
          </note>
          <note>
            Votering:
          </note>
          <note>
            264 för utskottet
          </note>
          <note>
            12 för res. 6
          </note>
          <note>
            73 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 118 s, 45 m, 35 fp, 26 kd, 23 v, 17 c
          </note>
          <note>
            För res. 6: 12 mp
          </note>
          <note>
            Frånvarande: 26 s, 10 m, 13 fp, 7 kd, 7 v, 5 c, 5 mp
          </note>
          <note>
            Punkt 9 (Narkotikabrott)
          </note>
          <note>
            1. utskottet
          </note>
          <note>
            2. res. 9 (m)
          </note>
          <note>
            Kammaren biföll utskottets förslag med acklamation.
          </note>
          <note>
            Punkt 15 (Livstidsstraffet)
          </note>
          <note>
            1. utskottet
          </note>
          <note>
            2. res. 14 (fp, kd, v, mp)
          </note>
          <note>
            Votering:
          </note>
          <note>
            177 för utskottet
          </note>
          <note>
            92 för res. 14
          </note>
          <note>
            5 avstod
          </note>
          <note>
            75 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 117 s, 44 m, 1 v, 15 c
          </note>
          <note>
            För res. 14: 34 fp, 24 kd, 22 v, 12 mp
          </note>
          <note>
            Avstod: 1 s, 1 m, 1 kd, 2 c
          </note>
          <note>
            Frånvarande: 26 s, 10 m, 14 fp, 8 kd, 7 v, 5 c, 5 mp
          </note>
          <note>
            Punkt 17 (Villkorlig frigivning)
          </note>
          <note>
            1. utskottet
          </note>
          <note>
            2. res. 17 (v)
          </note>
          <note>
            Kammaren biföll utskottets förslag med acklamation.
          </note>
          <note>
            Övriga punkter
          </note>
          <note>
            Kammaren biföll utskottets förslag.
          </note>
          <note>
            LU12 Skadeståndsrättsliga frågor
          </note>
          <note>
            Punkt 1 (Ersättning för sorg och saknad)
          </note>
          <note>
            1. utskottet
          </note>
          <note>
            2. res. 1 (m, fp)
          </note>
          <note>
            Votering:
          </note>
          <note>
            193 för utskottet
          </note>
          <note>
            82 för res. 1
          </note>
          <note>
            74 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 118 s, 24 kd, 22 v, 17 c, 12 mp
          </note>
          <note>
            För res. 1: 45 m, 35 fp, 2 kd
          </note>
          <note>
            Frånvarande: 26 s, 10 m, 13 fp, 7 kd, 8 v, 5 c, 5 mp
          </note>
          <note>
            Lars Gustafsson (kd) anmälde att han avsett att rösta ja men
            markerats ha röstat nej.
          </note>
          <note>
            Punkterna 2-5
          </note>
          <note>
            Kammaren biföll utskottets förslag.
          </note>
          <note>
            LU13 Vissa frågor rörande fastigheter
          </note>
          <note>
            Punkterna 1 och 2
          </note>
          <note>
            Kammaren biföll utskottets förslag.
          </note>
          <note>
            Punkt 3 (Fastighetsmäklare m.m.)
          </note>
          <note>
            1. utskottet
          </note>
          <note>
            2. res.1 (m, fp, kd, c)
          </note>
          <note>
            Votering:
          </note>
          <note>
            152 för utskottet
          </note>
          <note>
            123 för res. 1
          </note>
          <note>
            74 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 118 s, 22 v, 12 mp
          </note>
          <note>
            För res. 1: 45 m, 35 fp, 26 kd, 17 c
          </note>
          <note>
            Frånvarande: 26 s, 10 m, 13 fp, 7 kd, 8 v, 5 c, 5 mp
          </note>
          <note>
            Punkt 4 (Herrelösa fastigheter)
          </note>
          <note>
            1. utskottet
          </note>
          <note>
            2. res. 2 (m, fp, kd, c)
          </note>
          <note>
            Kammaren biföll utskottets förslag med acklamation.
          </note>
          <note>
            LU14 Utvärdering av miljömålet i konsumentpolitiken
          </note>
          <note>
            Punkt 1 (Miljömålet i konsumentpolitiken)
          </note>
          <note>
            1. utskottet
          </note>
          <note>
            2. res. 1 (fp)
          </note>
          <note>
            Votering:
          </note>
          <note>
            240 för utskottet
          </note>
          <note>
            36 för res. 1
          </note>
          <note>
            73 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 118 s, 44 m, 26 kd, 23 v, 17 c, 12 mp
          </note>
          <note>
            För res. 1: 1 m, 35 fp
          </note>
          <note>
            Frånvarande: 26 s, 10 m, 13 fp, 7 kd, 7 v, 5 c, 5 mp
          </note>
          <note>
            Punkt 5 (Frivillig märkning)
          </note>
          <note>
            1. utskottet
          </note>
          <note>
            2. res. 5 (m)
          </note>
          <note>
            Votering:
          </note>
          <note>
            231 för utskottet
          </note>
          <note>
            45 för res. 5
          </note>
          <note>
            73 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 118 s, 35 fp, 26 kd, 23 v, 17 c, 12 mp
          </note>
          <note>
            För res. 5: 45 m
          </note>
          <note>
            Frånvarande: 26 s, 10 m, 13 fp, 7 kd, 7 v, 5 c, 5 mp
          </note>
          <note>
            Punkt 6 (Etisk märkning)
          </note>
          <note>
            1. utskottet
          </note>
          <note>
            2. res. 6 (v)
          </note>
          <note>
            Votering:
          </note>
          <note>
            241 för utskottet
          </note>
          <note>
            35 för res. 6
          </note>
          <note>
            73 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 118 s, 45 m, 35 fp, 26 kd, 17 c
          </note>
          <note>
            För res. 6: 23 v, 12 mp
          </note>
          <note>
            Frånvarande: 26 s, 10 m, 13 fp, 7 kd, 7 v, 5 c, 5 mp
          </note>
          <note>
            Övriga punkter
          </note>
          <note>
            Kammaren biföll utskottets förslag.
          </note>
          <note>
            MJU14 Reklam för kemiska produkter, m.m.
          </note>
          <note>
            Punkt 6 (Blyförbud vid skjutbanor och jakt)
          </note>
          <note>
            1. utskottet
          </note>
          <note>
            2. res. 2 (m, kd, c)
          </note>
          <note>
            Votering:
          </note>
          <note>
            190 för utskottet
          </note>
          <note>
            84 för res. 2
          </note>
          <note>
            2 avstod
          </note>
          <note>
            73 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 118 s, 2 m, 35 fp, 23 v, 12 mp
          </note>
          <note>
            För res. 2: 43 m, 26 kd, 15 c
          </note>
          <note>
            Avstod: 2 c
          </note>
          <note>
            Frånvarande: 26 s, 10 m, 13 fp, 7 kd, 7 v, 5 c, 5 mp
          </note>
          <note>
            Punkt 7 (Bekämpningsmedel)
          </note>
          <note>
            1. utskottet
          </note>
          <note>
            2. res. 3 (v, mp)
          </note>
          <note>
            Votering:
          </note>
          <note>
            241 för utskottet
          </note>
          <note>
            35 för res. 3
          </note>
          <note>
            73 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 118 s, 45 m, 35 fp, 26 kd, 17 c
          </note>
          <note>
            För res. 3: 23 v, 12 mp
          </note>
          <note>
            Frånvarande: 26 s, 10 m, 13 fp, 7 kd, 7 v, 5 c, 5 mp
          </note>
          <note>
            Punkt 8 (Miljöpåverkan från läkemedel samt kosmetiska och hygieniska
            produkter)
          </note>
          <note>
            1. utskottet
          </note>
          <note>
            2. res. 4 (fp, kd)
          </note>
          <note>
            3. res. 5 (mp)
          </note>
          <note>
            Förberedande votering:
          </note>
          <note>
            67 för res. 4
          </note>
          <note>
            12 för res. 5
          </note>
          <note>
            197 avstod
          </note>
          <note>
            73 frånvarande
          </note>
          <note>
            Kammaren biträdde res. 4.
          </note>
          <note>
            Huvudvotering:
          </note>
          <note>
            191 för utskottet
          </note>
          <note>
            61 för res. 4
          </note>
          <note>
            24 avstod
          </note>
          <note>
            73 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 118 s, 45 m, 11 v, 17 c
          </note>
          <note>
            För res. 4: 35 fp, 26 kd
          </note>
          <note>
            Avstod: 12 v, 12 mp
          </note>
          <note>
            Frånvarande: 26 s, 10 m, 13 fp, 7 kd, 7 v, 5 c, 5 mp
          </note>
          <note>
            Punkt 9 (Bromerade flamskyddsmedel)
          </note>
          <note>
            1. utskottet
          </note>
          <note>
            2. res. 6 (kd, v, c, mp)
          </note>
          <note>
            Votering:
          </note>
          <note>
            198 för utskottet
          </note>
          <note>
            78 för res. 6
          </note>
          <note>
            73 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 118 s, 45 m, 35 fp
          </note>
          <note>
            För res. 6: 26 kd, 23 v, 17 c, 12 mp
          </note>
          <note>
            Frånvarande: 26 s, 10 m, 13 fp, 7 kd, 7 v, 5 c, 5 mp
          </note>
          <note>
            Punkt 14 (HA-olja)
          </note>
          <note>
            1. utskottet
          </note>
          <note>
            2. res. 8 (kd)
          </note>
          <note>
            Votering:
          </note>
          <note>
            237 för utskottet
          </note>
          <note>
            39 för res. 8
          </note>
          <note>
            73 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 118 s, 45 m, 35 fp, 23 v, 16 c
          </note>
          <note>
            För res. 8: 26 kd, 1 c, 12 mp
          </note>
          <note>
            Frånvarande: 26 s, 10 m, 13 fp, 7 kd, 7 v, 5 c, 5 mp
          </note>
          <note>
            Övriga punkter
          </note>
          <note>
            Kammaren biföll utskottets förslag.
          </note>
          <note>
            BoU7 Hyresrätt m.m.
          </note>
          <note>
            Punkt 1 (Hyressättningen - den allmänna lagregleringen)
          </note>
          <note>
            1. utskottet
          </note>
          <note>
            2. res. 1 (m, fp, kd, c)
          </note>
          <note>
            Votering:
          </note>
          <note>
            153 för utskottet
          </note>
          <note>
            123 för res. 1
          </note>
          <note>
            73 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 118 s, 23 v, 12 mp
          </note>
          <note>
            För res. 1: 45 m, 35 fp, 26 kd, 17 c
          </note>
          <note>
            Frånvarande: 26 s, 10 m, 13 fp, 7 kd, 7 v, 5 c, 5 mp
          </note>
          <note>
            Punkt 2 (Hyressättningen - regleringen för nyproduktion)
          </note>
          <note>
            1. utskottet
          </note>
          <note>
            2. res. 2 (m, fp, kd, c)
          </note>
          <note>
            Votering:
          </note>
          <note>
            153 för utskottet
          </note>
          <note>
            123 för res. 2
          </note>
          <note>
            73 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 118 s, 23 v, 12 mp
          </note>
          <note>
            För res. 2: 45 m, 35 fp, 26 kd, 17 c
          </note>
          <note>
            Frånvarande: 26 s, 10 m, 13 fp, 7 kd, 7 v, 5 c, 5 mp
          </note>
          <note>
            Punkt 8 (Svarthandel)
          </note>
          <note>
            1. utskottet
          </note>
          <note>
            2. res. 9 (mp)
          </note>
          <note>
            Votering:
          </note>
          <note>
            155 för utskottet
          </note>
          <note>
            12 för res. 9
          </note>
          <note>
            109 avstod
          </note>
          <note>
            73 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 118 s, 3 m, 5 fp, 26 kd, 3 c
          </note>
          <note>
            För res. 9: 12 mp
          </note>
          <note>
            Avstod: 42 m, 30 fp, 23 v, 14 c
          </note>
          <note>
            Frånvarande: 26 s, 10 m, 13 fp, 7 kd, 7 v, 5 c, 5 mp
          </note>
          <note>
            Punkt 14 (Bostadsanvisning)
          </note>
          <note>
            1. utskottet
          </note>
          <note>
            2. res. 14 (v, mp)
          </note>
          <note>
            Votering:
          </note>
          <note>
            165 för utskottet
          </note>
          <note>
            34 för res. 14
          </note>
          <note>
            77 avstod
          </note>
          <note>
            73 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 118 s, 4 fp, 26 kd, 17 c
          </note>
          <note>
            För res. 14: 23 v, 11 mp
          </note>
          <note>
            Avstod: 45 m, 31 fp, 1 mp
          </note>
          <note>
            Frånvarande: 26 s, 10 m, 13 fp, 7 kd, 7 v, 5 c, 5 mp
          </note>
          <note>
            Övriga punkter
          </note>
          <note>
            Kammaren biföll utskottets förslag.
          </note>
          <note>
            SoU16 Vissa alkohol- och tobaksfrågor
          </note>
          <note>
            Punkt 3 (Alkoholreklam)
          </note>
          <note>
            1. utskottet
          </note>
          <note>
            2. res. i motsvarande del (m)
          </note>
          <note>
            230 för utskottet
          </note>
          <note>
            46 för res.
          </note>
          <note>
            73 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 118 s, 34 fp, 26 kd, 23 v, 17 c, 12 mp
          </note>
          <note>
            För res.: 45 m, 1 fp
          </note>
          <note>
            Frånvarande: 26 s, 10 m, 13 fp, 7 kd, 7 v, 5 c, 5 mp
          </note>
          <note>
            Övriga punkter
          </note>
          <note>
            Kammaren biföll utskottets förslag.
          </note>
          <note>
            FöU3 Vissa frågor om Försvarsmaktens anpassningsförmåga
          </note>
          <note>
            Punkt 1
          </note>
          <note>
            Kammaren biföll utskottets förslag.
          </note>
          <note>
            Punkt 2 (Nytt beslutsunderlag och ny tidsplan för avveckling
            av materiel)
          </note>
          <note>
            1. utskottet
          </note>
          <note>
            2. res. (fp)
          </note>
          <note>
            Votering:
          </note>
          <note>
            240 för utskottet
          </note>
          <note>
            35 för res.
          </note>
          <note>
            74 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 118 s, 44 m, 26 kd, 23 v, 17 c, 12 mp
          </note>
          <note>
            För res.: 1 m, 34 fp
          </note>
          <note>
            Frånvarande: 26 s, 10 m, 14 fp, 7 kd, 7 v, 5 c, 5 mp
          </note>
          <note>
            UU15 Svenskt deltagande i Förenta nationernas fredsoperation
            i Demokratiska republiken Kongo
          </note>
          <note>
            Kammaren biföll utskottets förslag.
          </note>
          <note>
            UU17 Europa-Medelhavsavtalet mellan Europeiska gemenskapen och
            dess medlemsstater och
          </note>
          <note>
            Algeriet
          </note>
          <note>
            1. utskottet
          </note>
          <note>
            2. res. (fp)
          </note>
          <note>
            Votering:
          </note>
          <note>
            240 för utskottet
          </note>
          <note>
            35 för res.
          </note>
          <note>
            74 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 118 s, 45 m, 26 kd, 22 v, 17 c, 12 mp
          </note>
          <note>
            För res.: 35 fp
          </note>
          <note>
            Frånvarande: 26 s, 10 m, 13 fp, 7 kd, 8 v, 5 c, 5 mp
          </note>
          <note>
            SkU15 Genomförande av ett nytt direktiv med tillämpningsföreskrifter
            till indrivningsdirektivet
          </note>
          <note>
            Kammaren biföll utskottets förslag.
          </note>
          <note>
            20 § Bordläggning
          </note>
          <note>
            Anmäldes och bordlades
          </note>
          <note>
            Prop. 2002/03:68
          </note>
          <note>
            Tullfrihet för vissa vapen och militär utrustning, m.m.
          </note>
          <note>
            21 § Anmälan om interpellationer
          </note>
          <note>
            Anmäldes att följande interpellationer framställts
          </note>
          <note>
            den 16 april
          </note>
          <note>
            2002/03:291 av Cristina Husmark Pehrsson (m) till socialminister
            Lars Engqvist
          </note>
          <note>
            Vård i livets slutskede
          </note>
          <note>
            2002/03:292 av Margareta Andersson (c) till finansminister Bosse
            Ringholm
          </note>
          <note>
            Ersättning för statliga uppdrag
          </note>
          <note>
            2002/03:293 av Axel Darvik (fp) till statsrådet Lena
          </note>
          <note>
            Hallengren
          </note>
          <note>
            Gymnasiets fjärde år
          </note>
          <note>
            2002/03:294 av Ingegerd Saarinen (mp) till statsrådet
          </note>
          <note>
            Ulrica Messing
          </note>
          <note>
            Biologisk mångfald i skogen
          </note>
          <note>
            2002/03:295 av Mariam Osman Sherifay (s) till statsrådet Mona
            Sahlin
          </note>
          <note>
            Rätten att bära slöja
          </note>
          <note>
            Interpellationerna redovisas i bilaga som fogas till riksdagens
            snabbprotokoll tisdagen den 29 april.
          </note>
          <note>
            22 § Anmälan om frågor för skriftliga svar
          </note>
          <note>
            Anmäldes att följande frågor för skriftliga svar framställts
          </note>
          <note>
            den 15 april
          </note>
          <note>
            2002/03:807 av Martin Andreasson (fp) till finansminister Bosse
            Ringholm
          </note>
          <note>
            Bostadsrättsföreningar och samhällsservicen
          </note>
          <note>
            2002/03:808 av Hans Backman (fp) till justitieminister Thomas
            Bodström
          </note>
          <note>
            Polisbristen
          </note>
          <note>
            2002/03:809 av Rosita Runegrund (kd) till utbildningsminister
            Thomas Östros
          </note>
          <note>
            Högskolan i trestad
          </note>
          <note>
            2002/03:810 av Torsten Lindström (kd) till utbildningsminister
            Thomas Östros
          </note>
          <note>
            Språkstudier i gymnasieskolan
          </note>
          <note>
            2002/03:811 av Gustav Fridolin (mp) till statsrådet
          </note>
          <note>
            Jan O Karlsson
          </note>
          <note>
            Förvar av asylsökande
          </note>
          <note>
            2002/03:812 av Mariam Osman Sherifay (s) till statsrådet Mona
            Sahlin
          </note>
          <note>
            Maktutredning utan invandrare
          </note>
          <note>
            2002/03:813 av Anne Marie Brodén (m) till socialminister Lars
            Engqvist
          </note>
          <note>
            Läkare och privat verksamhet
          </note>
          <note>
            2002/03:814 av Anne Marie Brodén (m) till socialminister Lars
            Engqvist
          </note>
          <note>
            Hjälpmedel för hörselskadade
          </note>
          <note>
            2002/03:815 av Magdalena Andersson (m) till finansminister Bosse
            Ringholm
          </note>
          <note>
            Skatteregler och nyföretagande
          </note>
          <note>
            2002/03:816 av Torsten Lindström (kd) till statsrådet
          </note>
          <note>
            Morgan Johansson
          </note>
          <note>
            Ökande konsumtion av alkoläsk
          </note>
          <note>
            den 16 april
          </note>
          <note>
            2002/03:817 av Inger Lundberg (s) till statsrådet
          </note>
          <note>
            Morgan Johansson
          </note>
          <note>
            Missbruk bland unga
          </note>
          <note>
            2002/03:818 av Carina Hägg (s) till socialminister
          </note>
          <note>
            Lars Engqvist
          </note>
          <note>
            Vården av kvinnor med klimateriebesvär
          </note>
          <note>
            2002/03:819 av Mats Odell (kd) till finansminister
          </note>
          <note>
            Bosse Ringholm
          </note>
          <note>
            Kapitalstruktur i statliga bolag
          </note>
          <note>
            2002/03:820 av Kristina Zakrisson (s) till statsrådet
          </note>
          <note>
            Mona Sahlin
          </note>
          <note>
            Förutsättning för idrottsföreningar i Malmfälten
          </note>
          <note>
            2002/03:821 av Johan Löfstrand (s) till statsrådet
          </note>
          <note>
            Ulrica Messing
          </note>
          <note>
            Lokalisering av ny EU-myndighet
          </note>
          <note>
            Frågorna redovisas i bilaga som fogas till riksdagens snabbprotokoll
            tisdagen den 29 april.
          </note>
          <note>
            23 § Anmälan om skriftliga svar på frågor
          </note>
          <note>
            Anmäldes att skriftliga svar på följande frågor inkommit
          </note>
          <note>
            den 15 april
          </note>
          <note>
            2002/03:761 av Eva Flyborg (fp) till försvarsminister
          </note>
          <note>
            Leni Björklund
          </note>
          <note>
            Säkerställan av baseringsmöjlighet i Göteborg
          </note>
          <note>
            den 16 april
          </note>
          <note>
            2002/03:773 av Ina Järlesjö (kd) till justitieminister
          </note>
          <note>
            Thomas Bodström
          </note>
          <note>
            Prostitution
          </note>
          <note>
            2002/03:774 av Magdalena Andersson (m) till justitieminister
            Thomas Bodström
          </note>
          <note>
            Innehav av Rohypnol
          </note>
          <note>
            2002/03:775 av Lennart Axelsson (s) till statsrådet
          </note>
          <note>
            Hans Karlsson
          </note>
          <note>
            Ensamarbete
          </note>
          <note>
            2002/03:776 av Annelie Enochson (kd) till statsrådet
          </note>
          <note>
            Hans Karlsson
          </note>
          <note>
            Provanställningar
          </note>
          <note>
            2002/03:777 av Annelie Enochson (kd) till utbildningsminister
            Thomas Östros
          </note>
          <note>
            Utbildningsplatser vid Chalmers
          </note>
          <note>
            2002/03:780 av Magdalena Andersson (m) till statsrådet Berit
            Andnor
          </note>
          <note>
            Alternativ rehabilitering för funktionshindrade
          </note>
          <note>
            2002/03:781 av Luciano Astudillo (s) till justitieminister Thomas
            Bodström
          </note>
          <note>
            Föreningen KRIS
          </note>
          <note>
            2002/03:782 av Stefan Hagfeldt (m) till finansminister Bosse
            Ringholm
          </note>
          <note>
            Avdragsrätt för sponsring av symfoniorkestrar
          </note>
          <note>
            2002/03:783 av Christer Nylander (fp) till statsrådet
          </note>
          <note>
            Lena Hallengren
          </note>
          <note>
            Bullernivån i barnomsorgen
          </note>
          <note>
            2002/03:788 av Tasso Stafilidis (v) till justitieminister Thomas
            Bodström
          </note>
          <note>
            Utvisning efter avtjänat straff
          </note>
          <note>
            2002/03:789 av Lars-Ivar Ericson (c) till utbildningsminister
            Thomas Östros
          </note>
          <note>
            Ungdomar till lärarutbildningen
          </note>
          <note>
            2002/03:790 av Lars-Ivar Ericson (c) till kulturminister Marita
            Ulvskog
          </note>
          <note>
            Samarbete mellan kultur och näringsliv
          </note>
          <note>
            2002/03:791 av Christin Nilsson (s) till statsrådet
          </note>
          <note>
            Berit Andnor
          </note>
          <note>
            Sjukersättning från försäkringskassan
          </note>
          <note>
            2002/03:792 av Anne Marie Brodén (m) till statsrådet
          </note>
          <note>
            Berit Andnor
          </note>
          <note>
            Insatser för äldre och funktionshindrade
          </note>
          <note>
            2002/03:793 av Johan Linander (c) till justitieminister Thomas
            Bodström
          </note>
          <note>
            Besöksförbud på anstalt för brottsoffer
          </note>
          <note>
            2002/03:794 av Jan-Evert Rådhström (m) till utbildningsminister
            Thomas Östros
          </note>
          <note>
            Kvalificerad yrkesutbildning
          </note>
          <note>
            2002/03:795 av Tasso Stafilidis (v) till justitieminister Thomas
            Bodström
          </note>
          <note>
            Utvisning efter avtjänat straff
          </note>
          <note>
            2002/03:796 av Birgitta Sellén (c) till försvarsminister Leni
            Björklund
          </note>
          <note>
            Skogsbrandsbevakning
          </note>
          <note>
            2002/03:797 av Else-Marie Lindgren (kd) till försvarsminister
            Leni Björklund
          </note>
          <note>
            Sotningsmonopolet
          </note>
          <note>
            Svaren redovisas i bilaga som fogas till riksdagens snabbprotokoll
            tisdagen den 29 april.
          </note>
          <note>
            24 § Kammaren åtskildes kl. 17.02.
          </note>
          <note>
            Förhandlingarna leddes av talmannen från sammanträdets början
            till och med
          </note>
          <note>
            8 § anf. 31 (delvis), av förste vice talmannen därefter till
            och med 12 §
          </note>
          <note>
            anf. 60 (delvis), av andre vice talmannen därefter till och med
            14 §
          </note>
          <note>
            anf. 105 (delvis) och av tredje vice talmannen därefter till
            sammanträdets slut.
          </note>
        </div>
      </body>
    </text>
  </TEI>
</teiCorpus>
