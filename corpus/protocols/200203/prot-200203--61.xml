<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 200203</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 200203</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200203--61</head>
          <docDate when="2003-02-19">2003-02-19</docDate>
        </div>
      </front>
      <body>
        <div>
          <note>
            Det justerade protokollet beräknas utkomma om 3 veckor
          </note>
          <note>
            ------------------------------------------------------
          </note>
          <note>
            1 § Justering av protokoll
          </note>
          <note>
            Justerades protokollet för den 13 februari.
          </note>
          <note>
            2 § Ledigheter m.m.
          </note>
          <note>
            Talmannen meddelade att Christina Nenes (s) ansökt om sjukledighet
            under tiden den 14 februari-
          </note>
          <note>
            15 mars.
          </note>
          <note>
            Kammaren biföll denna ansökan.
          </note>
          <note>
            Talmannen anmälde att Kerstin Fredriksson (s)
          </note>
          <note>
            inträtt som ersättare för Christina Nenes.
          </note>
          <note>
            Talmannen meddelade att Cinnika Beiming (s) ansökt om föräldraledighet
            under tiden den 18 februari-
          </note>
          <note>
            25 augusti.
          </note>
          <note>
            Kammaren biföll denna ansökan.
          </note>
          <note>
            Talmannen anmälde att Mariam Osman Sherifay
          </note>
          <note>
            (s) inträtt som ersättare för Cinnika Beiming. Samtidigt hade
            uppdraget som ersättare för Mikael Damberg under hans ledighet
            upphört för Mariam Osman
          </note>
          <note>
            Sherifay.
          </note>
          <note>
            Talmannen anmälde att Christer Erlandsson (s)
          </note>
          <note>
            inträtt som ny ersättare för Mikael Damberg under tiden den 18-28
            februari.
          </note>
          <note>
            3 § Utökning av antalet suppleanter i kulturutskottet och näringsutskottet
          </note>
          <note>
            Valberedningen hade, enligt ett till kammaren inkommet protokollsutdrag,
            tillstyrkt att antalet suppleanter skulle utökas enligt följande:
          </note>
          <note>
            från 23 till 24 i kulturutskottet från 23 till 24 i näringsutskottet
          </note>
          <note>
            Kammaren medgav dessa utökningar.
          </note>
          <note>
            4 § Val av extra suppleanter i kulturutskottet och näringsutskottet
          </note>
          <note>
            Företogs val av extra suppleanter i kulturutskottet och näringsutskottet.
          </note>
          <note>
            Kammaren valde i enlighet med valberedningens förslag till
          </note>
          <note>
            suppleant i kulturutskottet
          </note>
          <note>
            Anne Marie Brodén (m)
          </note>
          <note>
            suppleant i näringsutskottet
          </note>
          <note>
            Ragnwi Marcelind (kd)
          </note>
          <note>
            5 § Avsägelse
          </note>
          <note>
            Talmannen meddelade att Chatrine Pålsson (kd)
          </note>
          <note>
            avsagt sig uppdraget som ledamot i riksdagens valberedning.
          </note>
          <note>
            Kammaren biföll denna avsägelse.
          </note>
          <note>
            6 § Anmälan om kompletteringsval
          </note>
          <note>
            Talmannen meddelade att Kristdemokraternas riksdagsgrupp på grund
            av uppkommen vakans anmält Stefan Attefall som ledamot i riksdagens
            valberedning efter Chatrine Pålsson.
          </note>
          <note>
            Talmannen förklarade vald till
          </note>
          <note>
            ledamot i riksdagens valberedning
          </note>
          <note>
            Stefan Attefall (kd)
          </note>
          <note>
            7 § Information från regeringen om regeringens syn på EU:s framtid
          </note>
          <note>
            Anf. 1 Statsminister GÖRAN
          </note>
          <note type="speaker">
            PERSSON (s):
          </note>
          <note>
            Herr talman! Jag har fått tid att informera om regeringens syn
            på arbetet inom EU:s framtidskonvent.
          </note>
          <note>
            Men låt mig allra först göra en kort kommentar med anledning
            av Irakkrisen.
          </note>
          <note>
            Under helgen såg vi miljoner människor samlas till fredsdemonstrationer
            världen runt samtidigt och spontant samordnat - om man nu kan
            uttrycka sig så.
          </note>
          <note>
            Det gläder mig att människor går ut och talar om vad de tycker
            och demonstrerar. Det gläder mig att så många visar sin avsky
            mot våld och sin vilja till fred och samarbete.
          </note>
          <note>
            I dag kan vi inte annat än hoppas att det också hos en diktator
            som Saddam Hussein ska finnas en vilja att rädda sitt folk undan
            krig och förödelse. Han är den som har makten att välja en fredlig
            lösning. Samarbetar han fullt ut med FN:s vapeninspektörer kan
            en väpnad konflikt undvikas.
          </note>
          <note>
            Sent i förrgår kväll kunde EU enas kring ett gemensamt uttalande
            som ger stöd åt FN och dess vapeninspektörer. Men EU uttalar också,
            precis som generalsekreteraren, att det kan komma ett läge då
            militärt våld är oundvikligt. Med det gemensamma uttalandet talar
            EU åter med en röst. Den akuta krisen för den gemensamma utrikes-
            och säkerhetspolitiken är undanröjd, även om splittringen har
            åstadkommit skador.
          </note>
          <note>
            Det vilar nu på FN:s säkerhetsråd att fatta beslut.
          </note>
          <note>
            Det är där avgörandet ska tas. USA kan välja att ensamt gå till
            angrepp mot Irak oaktat säkerhetsrådets beslut och utan FN:s stöd.
            Det vore ett oacceptabelt tillvägagångssätt, och något som för
            lång tid skulle skada det FN-system som är små nationers skydd
            och trygghet. Utan folkrätt och utan ett gemensamt regelverk för
            hur stater uppträder mot varandra så kommer den starkes rätt att
            gälla. Därför har Sverige alltid varit, och kommer att vara, en
            stark röst för den gemensamma internationella rättsordning som
            uttrycks i formen av förkortningen FN - de förenta nationerna.
          </note>
          <note>
            Herr talman! Jag ska nu tala om konventet och om ett föränderligt
            EU-samarbete. Det europeiska konventets främsta uppgift är att
            stärka unionens demokratiska legitimitet. De centrala frågor som
            diskuteras av konventet är följande:
          </note>
          <note>
            - en tydligare avgränsning mellan unionens och medlemsländernas
            befogenheter
          </note>
          <note>
            - en förenkling av fördragen
          </note>
          <note>
            - de grundläggande rättigheterna
          </note>
          <note>
            - de nationella parlamentens roll i förhållande till
          </note>
          <note>
            EU
          </note>
          <note>
            EU:s framtid kan inte ses isolerat från det större sammanhanget,
            den alltmer globaliserade världsekonomin och den nya säkerhetssituationen
            i världen.
          </note>
          <note>
            Samtidigt förs framtidsdiskussionen parallellt med de andra stora
            reformprocesser som EU nu går igenom.
          </note>
          <note>
            De är förverkligandet av den ekonomiska och monetära unionen,
            Lissabonprocessen och den historiska utvidgningen.
          </note>
          <note>
            En union med över 25 medlemmar behöver nya, effektiva sätt att
            arbeta för att kunna genomföra förbättringar för sina medborgare.
            Samtidigt blir det i en utvidgad union, som spänner över hela
            den europeiska kontinenten, än viktigare att respektera varje
            lands kulturella och politiska särprägel.
          </note>
          <note>
            Vi har, herr talman, mer eller mindre under de senaste tio åren
            varit i en permanent diskussion om
          </note>
          <note>
            EU:s grundläggande regelverk. Det här kallas för regeringskonferenser
            och det har rört fördragsförändringar. Med den här förändringen
            bedömer jag att vi går in i en lugnare fas. Det är en förändring
            som ska kunna stå sig, åtminstone under en 10- eller 15-
          </note>
          <note>
            årsperiod, och tåla ytterligare utvidgningar av unionen. Det
            är ju det som är det märkliga eller det fina, det lockande och
            det vackra med det europeiska bygget - det lockar hela tiden med
            sig fler som vill vara med! Nu talar vi om Balkans stater, och
            andra vill också vara med i den gemenskap där vi nu är inne och
            kan påverka utvecklingen. För att kunna påverka utvecklingen behövs
            ett grundläggande regelverk. Det är det regelverket som vi nu
            diskuterar här. Det ska stoppa också för ett antal stater som
            inte är 25, utan kanske 30 eller 35 - vad vet jag? En sak vet
            jag; vi blir fler i den europeiska unionen. Det är naturligt för
            européer att gå med i den europeiska unionen och sluta sig samman
            och samverka för en bättre värld.
          </note>
          <note>
            Modellen med ett framtidskonvent är nyskapande och kreativ. Men
            den innebär i viss mån ett problem för oss i Sverige. Vi har ett
            väl utmejslat samrådsförfarande mellan regeringen och riksdagen
            före och under en regeringskonferens. För regeringens del är det
            därför viktigt att vi i nuvarande läge agerar på ett sådant sätt
            att riksdagens inflytande hävdas.
          </note>
          <note>
            För att bidra till diskussionen vill jag här lämna några synpunkter
            på arbetet i konventet.
          </note>
          <note>
            Målet för detta konvent är att presentera ett förslag till ett
            nytt heltäckande fördrag. Det ska ersätta de tre befintliga fördragen
            med alla deras hundratals tillägg. Ordföranden, Valéry Giscard
            d'Estaing, har sagt att fördraget ska kunna förstås av den genomsnittlige
            gymnasieeleven, och det är en bra måttstock.
          </note>
          <note>
            I konventet deltar de tio nya medlemsländerna liksom de tre övriga
            kandidatländerna. Det är viktigt att tillträdande länder också
            ges en jämlik möjlighet att delta i regeringskonferensen och inte
            trängs undan bara för att resultatet ska hastas fram. Det är lika
            naturligt som att de nya medlemsländerna i EU också deltar i den
            säkerhetspolitiska diskussion som nu förs om hur Europa ska förhålla
            sig gemensamt till Irakkrisen.
          </note>
          <note>
            Europeiska rådets möte i Laeken uttalade sig för en tidtabell
            med en reflexionsfas mellan konventets avslutning och den påföljande
            regeringskonferensens inledning. Tidtabellen från Laeken ifrågasätts
            nu av en del. De vill inleda förhandlingarna i regeringskretsen
            redan tidigt under hösten. Vi nordiska statsministrar har gemensamt
            uttalat oss mot denna idé. Oavsett hur det nu blir bör samrådet
            mellan regering och riksdag stärkas redan nu. Dagens information
            är ett led i denna strävan. Regeringen avser dessutom att återkomma
            med en skrivelse till riksdagen baserad på konventets resultat.
            Jag utesluter alltså inte att vi får en tidtabell som innebär
            att vi också kommer att få ägna en del av den tid av året då det
            är lite varmare till att diskutera de här frågorna, och det ser
            vi alla naturligtvis fram emot.
          </note>
          <note>
            De framtidsfrågor som nu diskuteras har varit aktuella ända sedan
            gemenskapens grundande. Vad ska unionen göra? Hur ska det göras?
            Och vem ska göra vad? Vad är EU:s ansvar och vad är de ingående
            staternas ansvar? På vilken nivå fattar vi de mest effektiva besluten
            med bibehållen demokratisk förankring?
          </note>
          <note>
            I Sverige finns hos en del en oro för att EU ska ta över för
            mycket makt från staterna. Samtidigt finns en allt bredare uppslutning
            kring vårt EU-
          </note>
          <note>
            medlemskap. Det är viktigt att vi tar fasta på såväl oron som
            det ökande stödet. Därför vägleds vi av två principer när vi agerar
            i framtidsdebatten.
          </note>
          <note>
            Den första är att vi aldrig får föra makten längre bort från
            människorna än vad som är nödvändigt. Det är närhetsprincipen
            eller, på ett annat språk, subsidiariteten som det heter på statsvetarprosa.
          </note>
          <note>
            Den andra är att vi aldrig får ta i för mycket när
          </note>
          <note>
            EU beslutar. Men omvänt får vi inte heller ta i för lite när
            frågorna är genuint gränsöverskridande och breda lösningar är
            de enda möjliga. Det är proportionalitetsprincipen.
          </note>
          <note>
            Utifrån dessa två principer, subsidiaritet och proportionalitet,
            utgår resonemanget när vi nu mejslar fram ett nytt fördrag.
          </note>
          <note>
            Konventet har att se till dessa båda principer. Jag tror inte
            att vi kommer att se ett fullständigt annorlunda EU när arbetet
            är färdigt. Däremot kommer vi att se en mängd förbättringar och
            moderniseringar av arbetsformerna. Jag ska ge min bild av hur
            jag ser på vad som kan komma ut av konventets arbete.
          </note>
          <note>
            All makt som EU har är överlåten av medlemsstaterna. Det är grunden.
            Det styrande för vilka frågor som EU behandlar ska i första hand
            vara sakfrågornas karaktär. Är frågorna genuint gränsöverskridande
            och det nationella beslutsfattandet inte räcker till för att nå
            våra politiska mål behöver vi ett samarbete i EU.
          </note>
          <note>
            Exempel på detta är gränsöverskridande brottslighet, miljöförstöring
            och det kan också vara kamp mot arbetslöshet.
          </note>
          <note>
            Detta handlar om politikens legitimitet därför att människor
            ser problem i sin vardag. Människor vill att vi tar tag i svårigheter
            som de möter. Om vi då upplever att den nationella politiska nivån
            är för trång och inte är kraftfull nog för att hantera dessa problem
            behöver vi en annan nivå för att hantera frågorna, och där finns
            då EU. Om vi inte orkar lyfta frågorna dit kommer vi att hamna
            i den sämsta möjliga positionen, nämligen detta att människor
            ser problem men vi förmår inte att hantera dem. Då vänder man
            sig bort från politiken och från demokratierna. Demokratiernas
            uppgift är ju också att se till att man inte bara bygger samhällen
            som präglas av värderingar utan att man också, i regeringsutövande,
            bedriver en sådan politik att dessa värderingar är levande och
            att människor ser att man hela tiden strävar att nå dessa mål
            och att man förmår att nå dit. Det är därför vi behöver den här
            nivån.
          </note>
          <note>
            EU har en stödjande roll gentemot medlemsländerna på områden
            som sysselsättning, utbildning, kultur och folkhälsa. Där har
            staterna huvudansvaret.
          </note>
          <note>
            Det kommer att bli än tydligare i det nya fördraget.
          </note>
          <note>
            Ett annat bestående resultat av konventet kommer att bli att
            unionen blir öppnare, att förvaltningen blir modernare och att
            antalet beslutsformer och sätt att lagstifta begränsas. Sverige
            har ända sedan inträdet i unionen drivit att handlingsoffentlighet
            ska utsträckas till EU:s samtliga institutioner samt att rådet
            och de andra institutionerna ska bli öppnare inte minst när de
            agerar som lagstiftare.
          </note>
          <note>
            Sannolikt kommer den två år gamla stadgan om grundläggande rättigheter
            att på något sätt införlivas i det nya fördraget. Jag kan tänka
            mig att acceptera detta så länge det inte innebär att unionens
            kompetens därigenom indirekt utökas till nya och oidentifierade
            områden.
          </note>
          <note>
            Det är också mycket glädjande att konventet ser ut att enas om
            att EU ska kunna ansluta sig till Europarådskonventionen om mänskliga
            rättigheter, precis som staterna redan har gjort. Det har varit
            ett tydligt krav från den svenska riksdagen, och det stärker medborgarnas
            rättigheter.
          </note>
          <note>
            Knappast radikalt, men praktiskt, är förslaget att göra EU till
            en juridisk person. Det skulle göra det möjligt för unionen att
            kunna ingå internationella avtal och jämte medlemsländerna kunna
            bli medlem i internationella organisationer.
          </note>
          <note>
            Uppdelningen mellan EG och EU kommer att skrotas. Riksdagen har
            redan gjort de grundlagsändringar som behövs för detta. Få kommer
            att sakna de så kallade pelarna. Det är någonting som många av
            oss egentligen aldrig riktigt fick kläm på som struktur, för att
            så här inför riksdagen avslöja en hemlighet.
          </note>
          <note>
            Konventet har ännu inte hunnit ta sig an alla sakfrågor som ryms
            i fördraget - själva politiken. Det finns en del uppgifter om
            att man kommer att överlämna delar av detta arbete till regeringskonferensen.
          </note>
          <note>
            Oavsett hur det blir med den saken ska vi driva förslag för att
            förbättra och reformera samarbetet på viktiga områden som sysselsättningen,
            miljön och jordbruket.
          </note>
          <note>
            Jag har redan nämnt Lissabonprocessen. Den är viktig inte bara
            i sak utan också för att den är en innovation för beslutsfattande
            och genomförande. Nyordningen är att den traditionella lagstiftningsmetoden
            nu kompletteras med vad som kallas den öppna samordningsmetoden.
            Det betyder att medlemsstaterna frivilligt på politiska grunder
            binder sig vid gemensamma mål. Jag tycker att denna öppna samordningsmetod
            ska skrivas in i det nya fördraget.
          </note>
          <note>
            Regeringen vill också bevara det som EU åstadkommit för en hållbar
            utveckling i allmänhet och en hög nivå i fråga om miljöskydd och
            förbättringar av miljöns kvalitet i synnerhet. Men vi kan tänka
            oss att gå längre än så och skärpa EU:s åtaganden. Nuvarande fördrag
            säger att miljöskyddskraven ska tas med i utformningen och genomförandet
            av EU:s politik och verksamhet. Detta bör kompletteras med bestämmelser
            på varje relevant sakområde. Det gäller särskilt den föråldrade
            jordbrukspolitiken och även fiskeripolitiken som måste anpassas
            till dagens miljö- och konsumentkrav och inte leva kvar i efterkrigstidens
            krav på maximal produktion.
          </note>
          <note>
            Få frågor engagerar människor så mycket som asyl- och migrationspolitiken.
            Det är min bestämda uppfattning att en solidarisk och humanitär
            politik måste utarbetas i samarbete mellan samtliga Europas demokratier.
            Vi har drivit det vid de tidigare regeringskonferenserna. Frågorna
            har inte minskat i betydelse, snarare tvärtom. Då liksom nu vill
            vi ha fler majoritetsbeslut på detta område.
          </note>
          <note>
            Inte heller de avarter som drar nytta av människors ökade rörlighet
            kan hanteras i isolering från andra länder. Jag tänker på kvinnorna
            i verklighetens
          </note>
          <note>
            Lilja 4-ever, människohandeln, människosmugglingen och den organiserade
            brottsligheten. Målet om EU
          </note>
          <note>
            som ett område för frihet, säkerhet och rättvisa måste också
            ses i ljuset av den internationella terrorismen och brottsligheten.
            Den är i praktiken ofta nära sammanflätad med smuggling, narkotikahandel,
            penningtvätt, finansiering och andra delar av den organiserade
            brottsligheten.
          </note>
          <note>
            Jag vill att vi så öppet som möjligt funderar kring hur unionens
            medlemsländer kan samarbeta närmare på det straffrättsliga området.
            I konventet diskuteras en särskild lista över vad som kunde betraktas
            som europeiska brott, det vill säga brott som är genuint gränsöverskridande
            och som kan bekämpas effektivare med ett gemensamt beslutsfattande.
          </note>
          <note>
            Den internationella hotbilden kommer i minskad grad från stater
            i konventionell bemärkelse. Terrorister profiterar på svaga stater,
            som var fallet med talibanregimen i Afghanistan. De angriper våra
            öppna demokratiska samhällen, som var fallet den 11 september.
            Skulle medlemsstat utsättas för en internationell terroristattack
            skulle övriga medlemsstater ställa upp med hjälp om den angripna
            staten begär det.
          </note>
          <note>
            Ökad sårbarhet föder därmed också ökad solidaritet.
          </note>
          <note>
            Jag har inget emot att traktatfästa denna solidaritet, men det
            får inte ta formen av ett gemensamt försvar inom unionen. I dag
            samordnar medlemsstaterna sina polisiära, rättsliga och finansiella
            instrument. Jag ser klara fördelar med att också kunna samordna
            medlemsländernas civila resurser för att skydda befolkningar och
            demokratiska institutioner mot effekterna av en terroristattack.
            Vid exempelvis en mjältbrandsattack måste vi snabbt kunna samla
            tillräcklig medicinsk och annan expertis oavsett var sådan finns
            i Europa. Det är en fråga om solidaritet.
          </note>
          <note>
            Många i konventet vill att den höge representanten ska vara ordförande
            i rådet för externa förbindelser. Många vill också slå samman
            denna post med kommissionären för externa relationer, en funktion
            som skulle tjäna två herrar. Man vill alltså samordna det som
            Javier Solana gör i dag och det som Chris
          </note>
          <note>
            Patten gör. Jag anser att det skulle skapa fler problem än det
            skulle lösa. Det blir oklarheter i ansvarsfördelningen. Dessutom
            är utrikespolitiken till övervägande del av mellanstatlig karaktär.
            De avgörande och övergripande besluten inom utrikes- och säkerhetspolitiken
            bör även fortsättningsvis tas i enhällighet.
          </note>
          <note>
            Socialpolitiken har diskuterats i konventet. Bred enighet råder
            om principen att majoritetsbeslut ska gälla för gränsöverskridande
            frågor som till exempel information och samråd mellan arbetsgivare
            och arbetstagare. Fackliga organisationers rätt till internationella
            sympatiåtgärder är också något som bör skrivas in i fördraget.
          </note>
          <note>
            Jämställdhet är i EU-sammanhanget också en del av det sociala
            området. Vi har slagits för att föra de landvinningar som redan
            gjorts vidare till det nya fördraget. Jämställdhet mellan kvinnor
            och män ska vara ett grundläggande värde och ett prioriterat politiskt
            mål.
          </note>
          <note>
            Den europeiska energipolitiken bör utvecklas.
          </note>
          <note>
            Jag konstaterade tidigare att länderna genom avtal valt att överföra
            befogenheter till EU på bestämda områden. Det finns också områden
            som enligt min uppfattning ska förbli nationella. Ett sådant område
            är välfärdssystemet inklusive dess finansiering. Den svenska riksdagen
            beskattar det svenska folket. Så måste det förbli.
          </note>
          <note>
            EU vilar på en unik maktbalans mellan institutionerna och mellan
            institutionerna och medlemsländerna. Inom rådet förankras samarbetet
            i den nationella parlamentariska demokratin, samtidigt som lagstiftning
            och förankring också sker i vissa frågor inom
          </note>
          <note>
            Europaparlamentet. Kommissionen har en viktig roll i att se till
            det gemensamma bästa. Institutionerna kompletterar och balanserar
            varandra. Där någonstans befinner sig EU, och jag tror inte att
            nu pågående reformprocess nämnvärt kommer att förändra denna balans.
          </note>
          <note>
            Rådet behöver stärkas. Det krävs mer långsiktighet i rådets arbete.
            Det åstadkoms genom fleråriga arbetsprogram och genom en ökad
            kontinuitet i ledningen av rådet. Tanken på en rad ordförande
            i Europeiska rådet vinner utbredning i medlemskretsen bland både
            stora och små medlemsländer. Det tycker vi är bra. För mig handlar
            det särskilt om att vederbörande ska vara en tydlig röst för den
            gemensamma utrikes- och säkerhetspolitiken. Ordföranden ska inte
            vara en president med stor politisk makt utan just en ordförande,
            som kan samordna vad demokratiskt valda stats- och regeringschefer
            kommer överens om.
          </note>
          <note>
            I vår modell stöds ordföranden av ett gruppordförandeskap där
            flera länder delar på ansvaret. Detta måste tas med i diskussionen
            om en vald ordförande
          </note>
          <note>
            - annars haltar ekvationen. Uppgifterna för det enskilda landet
            blir mer fokuserade på de sakområden som man får till uppgift
            att hantera. Genom den strikta rotationsordningen behöver inte
            tidpunkten för ordförandeskapen inträffa mera sällan i morgondagens
            utvidgade union än i dagens. Det är ett kompromissförslag som
            borde kunna förena stora och små länder.
          </note>
          <note>
            Rådet måste också bli mer öppet och i lagstiftningsfrågor ha
            helt öppna möten. Däremot tror jag inte på ett särskilt lagstiftande
            råd. Det går inte att skilja på lagstiftning och andra uppgifter
            på ett meningsfullt sätt.
          </note>
          <note>
            Kommissionens roll, herr talman, måste bevaras och dess oberoende
            stärkas. Dess huvuduppgift är att se till att medlemsländerna
            lever upp till gemensamt beslutad lagstiftning och att den inre
            marknaden utvecklas och efterlevs. Därtill ska kommissionen driva
          </note>
          <note>
            EU-arbetet framåt på ett oväldigt sätt. Idealet är att kommissionen
            ska vara den instans som värnar om unionens gemensamma intressen.
          </note>
          <note>
            När kommissionen fungerat som bäst har den både varit visionär
            och samtidigt kompetent på ett handfast vis. Redan det nuvarande
            fördraget ger kommissionen stora möjligheter, som inte fullt utnyttjats
            på senare år. Kommissionens exklusiva initiativrätt bör behållas.
            Rådet bör i ökad utsträckning kunna delegera till kommissionen
            att anta detaljregler inom lagstiftningen, vilket närmast skulle
            motsvara regeringens rätt att utfärda förordningar i Sverige.
          </note>
          <note>
            En grupp i konventet har aktualiserat den nygamla frågan om hur
            kommissionsordföranden ska utses.
          </note>
          <note>
            Min utgångspunkt är att sättet att utse denna för unionen så
            viktiga person inte får leda till splittring och partipolitisering.
            Den som innehar posten som kommissionens ordförande måste företräda
            hela unionen och får inte bli gisslan hos den rådande majoriteten
            i
          </note>
          <note>
            Europaparlamentet. Jag ser inte något större behov av att ändra
            den nuvarande proceduren. De som talar om bristande legitimitet
            i det nuvarande sättet att utse kommissionsordföranden ifrågasätter
            i själva verket hela systemet med representativ demokrati. Om
            det blir en ny process bör de nationella parlamenten i minst lika
            hög grad som Europaparlamentet involveras.
          </note>
          <note>
            I konventet diskuteras också mer generellt stärkandet av Europarlamentet.
            Vi behöver diskutera hur den europeiska legitimiteten kan ökas.
            Det är en process som kommer att ta tid. På vissa områden, som
            till exempel asyl- och migrationspolitiken och den allmänna inriktningen
            av jordbrukspolitiken, kan det kännas naturligt att ge Europaparlamentet
            en större roll, men någon självklar automatik finns inte mellan
            införandet av majoritetsbeslut i rådet och medbeslutande för Europaparlamentet.
          </note>
          <note>
            Rådet består av representanter för nationella regeringar. Dessa
            regeringar hämtar i sin tur sina mandat från respektive nationellt
            parlament. Detta kommer under överskådlig tid att vara den mest
            legitima demokratiska länken mellan det nationella och det
          </note>
          <note>
            EU-gemensamma. Parlamentet kommer successivt att kunna stärka
            sin ställning, men det kommer inte att ske utan ett ökat valdeltagande.
            Valdeltagandet speglar engagemanget och den demokratiska legitimiteten.
            Ökar valdeltagandet kommer också Europaparlamentet på sikt att
            få mer att säga till om, och får
          </note>
          <note>
            Europaparlamentet mer att säga till om ökar också valdeltagandet.
          </note>
          <note>
            Avvägningen kommer hela tiden att ligga mellan vad som ska beslutas
            i denna församling och vad som ska beslutas på europeisk nivå,
            vad som ska beslutas i rådet i Europa och vad som ska beslutas
            i Europaparlamentet. Och successivt som legitimiteten växer och
            successivt som opinionen förändras drivs frågor mellan de olika
            nivåerna.
          </note>
          <note>
            Men det är klart: Med ett lågt valdeltagande i Europaparlamentet
            har vi också en uppgift gemensam för oss alla, oavsett vem vi
            representerar, att se till att vi höjer valdeltagandet och därmed
            stärker Europaparlamentets demokratiska legitimitet.
          </note>
          <note>
            De tre nordiska EU-ländernas nationella ordning för information,
            samråd och framför allt ansvarsutkrävande av sina regeringar i
            rådet har lyfts fram av flera under konventets gång. Jag hoppas
            därför att konventet ska lyfta fram de nationella parlamentens
            särskilda demokratiska legitimitet.
          </note>
          <note>
            Herr talman! Så här går i grova drag diskussionen om EU:s framtid,
            och så ser den svenska regeringen på frågorna. Framtidsdiskussionen
            kan verka krånglig, men det är nödvändigt att fler sätter sig
            in i och deltar i den. Det handlar om vårt framtida Europa och
            därmed om vårt framtida Sverige.
          </note>
          <note>
            Vi har för länge sedan passerat frågan om ja eller nej till EU
            i Sverige. Sverige är ett medlemsland i unionen, en union som
            är föränderlig. Det är frågan om ett levande samarbete. EU förändras
            och behöver förändras. EU-samarbetet förbättras och behöver förbättras.
            Vad vi är på väg att skapa nu är morgondagens europeiska samarbete,
            det som vi kommer att delta i, vara beroende av och själva påverka.
            I det arbetet, herr talman, ska jag och regeringen vara med, ni
            i riksdagen ska vara med, och så många andra i vårt land som det
            bara går att engagera ska naturligtvis delta fullt ut och påverka.
          </note>
          <note>
            (Applåder)
          </note>
          <note type="speaker">
            Anf. 2 GÖRAN LENNMARKER (m):
          </note>
          <note>
            Herr talman! Statsministern, tack för informationen!
          </note>
          <note>
            Först vill jag välkomna de slutsatser som Europeiska rådet gjorde
            i förrgår beträffande Irak. Det är utomordentligt viktigt och
            skönt att EU står enat. Det är två centrala slutsatser där som
            jag vill dra fram.
          </note>
          <note>
            Det första är att krig kan undvikas om Iraks regim gör slut på
            krisen genom att uppfylla säkerhetsrådets krav. Det är det alldeles
            centrala som EU uttalar. Det andra viktiga är att man också säger
            att den militära uppladdningen är väsentlig för att få till stånd
            inspektionen.
          </note>
          <note>
            Nu står EU samlat bakom säkerhetsrådets resolution 1441, som
            i sin tur är enhälligt antagen i säkerhetsrådet, och jag tycker
            att det är oerhört skönt att splittringen därmed förhoppningsvis
            kan upphöra.
          </note>
          <note>
            Man kan väl säga att den brittiska linjen nu är den som gäller
            i EU.
          </note>
          <note>
            Går vi sedan in på konventet, så har jag själv som ledamot i
            konventet satt upp en gyllene regel: Vi ska noga betänka följderna
            innan vi lämnar över ansvar till EU. Vi ska se till att vi inte
            överbelastar EU, utan betänker vad vi ska göra hemmavid, ibland
            öven kommunalt och regionalt. Men när vi väl har gett EU
          </note>
          <note>
            ansvar måste EU också ha kraften att fullfölja sitt ansvar. De
            här två centrala teserna är för mig viktiga när det gäller attityden
            till konventet.
          </note>
          <note>
            En sak där, som också statsministern underströk, är den tydliga
            avgränsningen: Vad bär EU ansvaret för? Och därmed: Vad bär EU
            inte ansvaret för? Det är en central demokratisk fråga, vill jag
            säga: Man ska veta vem som bär ansvaret. Där, herr statsminister,
            är ju den öppna samordningsmetoden ett problem eftersom den tenderar
            att sudda ut ansvarsgränserna.
          </note>
          <note>
            På den punkten har jag en annan uppfattning.
          </note>
          <note>
            Jag vill sedan säga något om beslutsordningen inom EU. Det finns
            mycket att säga om den, men vi kan ju säga att krisen inom utrikespolitiken
            visar att vi måste ha en bättre ordning som också reflekterar
            alla medlemsländerna, inte bara de stora länderna.
          </note>
          <note>
            Hade vi haft en bättre ordning för utrikes- och säkerhetspolitiken
            tror jag vi direkt hade kunnat finna den enighet som kom fram
            i förrgår. Det mest irriterande var väl när Tyskland gick sin
            egen väg här under hösten.
          </note>
          <note>
            Detsamma gäller ju även jordbrukspolitiken för övrigt, som ju
            tas på samma sätt med en ordning där företrädare för stora länder
            kommer överens över huvudet på små länder.
          </note>
          <note>
            Därför, herr statsminister, är det nu viktigt att den svenska
            regeringen tydligt avvisar det tysk-franska förslaget om två skilda
            presidenter, där man kan riskera att få en konkurrerande maktordning
            inom EU.
          </note>
          <note>
            Det vore välkommet om statsministern kunde göra detta.
          </note>
          <note>
            Anf. 3 Statsminister GÖRAN
          </note>
          <note type="speaker">
            PERSSON (s):
          </note>
          <note>
            Herr talman! Det finns mycket av det som Göran
          </note>
          <note>
            Lennmarker har sagt som jag kan instämma i. Dock vill jag på
            en punkt varna lite. Vi har nu i EU lyckats ena oss om en linje
            i Irak. Börja inte omedelbart, dagen efter, säga att nu har den
            ena eller andra linjen vunnit. Det är just den typen av beteende
            som ständigt skapar nya konflikter. Ska man någon gång komma överens
            om en kompromiss så står man för den när man väl har gjort det.
            Då är det meningslöst att säga att den ena eller den andra drog
            det längsta strået. Med ett sådant moget uppträdande undviker
            man konflikter. Med det andra skapar man nya konflikter.
          </note>
          <note>
            Det är två sakfrågor som Lennmarker uppehåller sig vid. Den öppna
            samordningens metod, den tror jag på, och jag tror att den bör
            fördragsfästas. Vi har nog olika mening där, det är uppenbart.
            Det här är ett område som ju på många sätt naturligt hör hemma
            i nationellt beslutsfattande, men vi kan faktiskt lära väldigt
            mycket av varandra, och EU kan jobba på ett annat sätt än via
            gemenskapsprincipen. Det vi har sett så här långt, exempelvis
            när det gäller konvergenskriterierna inom EMU-projektet, som ju
            har varit en öppen samordningsprocess på många sätt med peer pressure,
            alltså kamrattryck, det vill säga att man försöker jämföra sig
            med den bästa, det kan säkert också göras på andra områden. Vi
            ska vara öppna för detta.
          </note>
          <note>
            Jag vill också säga att detta med två stycken presidenter inom
            EU har jag inget som helst emot.
          </note>
          <note>
            Lennmarker riskerar med sin hållning att hamna i den positionen
            att vi kommer att ha en kommissionspresident men inte någon förstärkning
            av rådet. För oss är det viktigt att också rådet förstärks. All
            erfarenhet så här långt av EU-samarbetet visar ju att det är i
            rådet som de avgörande politiska besluten många gånger tas. Ska
            nu rådets ställning successivt försvagas därför att andra institutioner
            förstärks så får vi en ny obalans. Jag är alltså definitivt anhängare,
            vilket jag också har sagt tidigare här i riksdagen, av en helt
            vald ordförande i rådet.
          </note>
          <note type="speaker">
            Anf. 4 GÖRAN LENNMARKER (m):
          </note>
          <note>
            Herr talman! Bekymret med den öppna samordningsmetoden är att
            den suddar ut ansvarsgränserna.
          </note>
          <note>
            Det handlar ju om nationellt ansvar, och då måste ju också nationella
            regeringar vara ansvariga för detta.
          </note>
          <note>
            Man får ju inte göra EU till syndabock för sådant som misslyckas
            på hemmaplan.
          </note>
          <note>
            Vad gäller de två presidenterna har vi ju erfarenhet. Se på jordbrukspolitiken,
            där vi har en beslutsordning som tyvärr gör att vi har mycket
            svårt att komma fram till en rationell ordning, just för att vi
            har en ordning där de stora länderna lätt tar kommandot inom rådet.
            Det är ju till och med så att två av statsministerns kolleger
            anser sig ha gjort upp om jordbrukspolitiken på ett hotell någonstans,
            var det nu var, och så kan det ju inte vara.
          </note>
          <note>
            Hade vi haft en bättre beslutsordning, och en tydligare beslutsordning
            också, vad gäller utrikespolitiken, tror jag att vi inte hade
            hamnat i den situationen.
          </note>
          <note>
            Det behövs ett centrum för utrikespolitiken där små länder väger
            in och har sin röst, inte bara är beroende av de stora ländernas
            uppgörelser sinsemellan.
          </note>
          <note type="speaker">
            Anf. 5 LEIF JAKOBSSON (s):
          </note>
          <note>
            Herr talman! Statsministern tog upp tidtabellsfrågan. Jag skulle
            vilja höra lite mer om det, därför att det är ju inte bara en
            formell procedurfråga, utan det handlar om vilken delaktighet
            medborgarna i unionen och de kommande medborgarna har i ett nytt
            fördrag.
          </note>
          <note>
            Det är viktigt för kandidatländerna. Det är självklart att en
            del kan tycka att det är en bekvämare genväg att forcera regeringskonferensen,
            men det är ju lika självklart att ska man ta ansvar för någonting
            så ska man också vara med i arbetet innan.
          </note>
          <note>
            Lika viktigt är det ju för vår egen debatt här i Sverige och
            för folkbildningen. Statsministern förde fram här att så många
            som möjligt måste vara med i den här debatten. Därför var det
            ett väldigt klokt beslut i
          </note>
          <note>
            Laeken: att man så tydligt sade att det måste finnas rejält med
            tid för länderna, för parlamenten och för folken att diskutera
            det, så att det inte blir som så många gånger tidigare: det uppfattas
            som elitprojekt och som uppgjort - till exempel på hotellrum.
          </note>
          <note>
            Jag skulle gärna vilja höra lite mer om de här oroande signalerna
            från vissa länder om att man vill forcera.
          </note>
          <note>
            Anf. 6 Statsminister GÖRAN
          </note>
          <note type="speaker">
            PERSSON (s):
          </note>
          <note>
            Herr talman! Som jag sade i mitt anförande finns det de som tycker
            att man bör gå snabbare fram. Det är naturligtvis inte av något
            slags illvilja, utan man är ivrig att komma till resultat. De
            har inte samma samrådsförfarande som vi har mellan regering och
            parlament, utan där sker det på annat sätt. Vår metod, som nu
            uppmärksammas i konventet i andra sammanhang, bygger ju på att
            vi har tid och att vi, innan vi går in i regeringskonferensen,
            på något sätt fastställer positioner som är förankrade i riksdagen.
            Vi menar att det sättet också underlättar den ratificering som
            sedan kommer. Då har man i förväg förankrat sig i en ordentlig
            riksdagsmajoritet.
          </note>
          <note>
            Den här diskussionen kommer upp för varje europeiskt råd. Hittills
            har vi hållit linjen och fått uppslutning kring att stå bakom
            det vi sade i Laeken. Vi hade diskussionen senast i Köpenhamn,
            där jag själv väldigt hårt drev Laekenlinjen och också fick med
            det i slutsatserna.
          </note>
          <note>
            De europeiska råden, det europeiska beslutsfattandet är av det
            slaget att frågorna tas upp igen vid varje tillfälle som man träffas,
            och så diskuterar man.
          </note>
          <note>
            Det är på så sätt en levande process.
          </note>
          <note>
            Jag är inte säker på att vi hamnar i ett läge där vi får problem.
            Det kan bli så. I så fall får vi se upp så att vi inte försätter
            oss i ett läge där vi inte är effektiva i regeringskonferensen.
            Vi får diskutera tillsammans med riksdagen hur vi ska göra. Som
            jag antydde förut har vi sommarmånaderna på oss.
          </note>
          <note type="speaker">
            Anf. 7 CAMILLA SKÖLD JANSSON (v):
          </note>
          <note>
            Herr talman! Statsministern har lyft fram flera viktiga frågor
            som jag skulle vilja ge respons på, men tiden till det finns inte.
            Det är väl bara att sammanfatta det som många har sagt, att konventet
            är ytterst viktigt och att flera centrala framtidsfrågor avgörs
            där. Det är bara att hoppas att vi kan få till stånd den breda
            folkliga debatt som ju är nödvändig.
          </note>
          <note>
            Jag tänkte lyfta fram en annan infallsvinkel. Det handlar om
            den omröstning vi ska ha i september om
          </note>
          <note>
            EMU. Den handlar ju inte om EU utan om tredje steget, om Sveriges
            deltagande i valutaunionen. Det är viktigt att slå fast. Men det
            finns ändå en koppling mellan EMU-frågan och EU:s framtidsfråga
            eftersom valutan är en viktig kloss i EU-bygget. Det handlar också
            om det som statsministern tar upp, framtida möjligheter för vår
            beskattningsrätt. Det har ju statsministern tagit upp i andra
            sammanhang också, att den är hotad i och med ett EMU-medlemskap.
          </note>
          <note>
            Det fanns en artikel i Svenska Dagbladet för någon vecka sedan
            där Sven-Olof Petersson, som är
          </note>
          <note>
            EU-ambassadör, berättade att den svenska regeringen vid flera
            tillfällen har markerat att man inte vill att medlemsstaternas
            regeringar ska börja förhandla om en EU-konstitution innan den
            14 september. Petersson säger att det har mötts med full förståelse
            eftersom de andra medlemsländerna vill att Sverige ska gå med
            i EMU.
          </note>
          <note>
            Min fråga till statsministern är: Är det inte tvärtom så att
            de konstitutionella diskussionerna, inte minst diskussionen om
            federalism, hör hemma i
          </note>
          <note>
            EMU-diskussionen? Ska vi inte prioritera att lägga ihop de två
            diskussionerna?
          </note>
          <note>
            Anf. 8 Statsminister GÖRAN
          </note>
          <note type="speaker">
            PERSSON (s):
          </note>
          <note>
            Herr talman! Det tror jag säkert att vi kommer att göra i debatten,
            men jag har en annan uppfattning i sak än Camilla Sköld Jansson.
          </note>
          <note>
            Titta nu på hur den monetära unionen fungerar. Vi är inne i en
            djup lågkonjunktur i Europa. Vi har en lågkonjunktur utan valutaoro
            där vi också tycks komma igenom utan att staterna drar på sig
            jättelika underskott och ny skuldsättning, vilket gör att vi står
            starkt rustade inför en kommande uppgång. Jag tycker faktiskt
            att vi ska glädja oss åt att den monetära unionen också möter
            provet att hantera den första ordentliga konjunkturnedgången.
            Det är ett styrkebevis.
          </note>
          <note>
            Beskattningsrätten är inte hotad. Jag tillhör dem som i alla
            sammanhang säger att vi ska beskatta det svenska folket i denna
            församling. Det har förts en debatt de senaste dagarna kring hur
            man ska väga av exempelvis en snabb momsförändring. Också en sådan,
            om den kommer att bli en möjlighet i framtiden, ska godkännas
            i denna församling. Om inte så är det en regeringsskris.
          </note>
          <note>
            Principen ligger fast. Det är här som svenska folket beskattas.
            Det finns ingenting i den monetära unionen som kräver att man
            beskattar på europeisk nivå. Tvärtom, den fungerar sedan lång
            tid tillbaka utan ett sådant beskattningsinslag.
          </note>
          <note>
            Sedan har vi den andra diskussionen: Skulle Europas 14 andra
            medlemsstater vänta på en svensk
          </note>
          <note>
            EMU-omröstning innan man startar en diskussion om
          </note>
          <note>
            IGC? Nej, naturligtvis inte. Vi kan tillmäta oss rätt stor betydelse
            ibland, men riktigt så viktiga är vi inte.
          </note>
          <note>
            Vi kommer nog att få ha vår folkomröstning i fred.
          </note>
          <note>
            Det andra arbetet med konventet och fördraget kommer att rulla
            på planmässigt. Skulle man, mina vänner, ta hänsyn till folkomröstningar
            som pågår i medlemsländer eller blivande medlemsländer då skulle
            man aldrig kunna ta några beslut i EU. Så är det. Det där är en
            tidningsanka, ingenting annat.
          </note>
          <note type="speaker">
            Anf. 9 CAMILLA SKÖLD JANSSON (v):
          </note>
          <note>
            Herr talman! Statsministern svarade inte riktigt på min fråga
            om vikten av att även i diskussionen om
          </note>
          <note>
            EMU lyfta in de konstitutionella diskussionerna. Det är bara
            att konstatera att det har skett en väldig glidning efter det
            att vi nu har utlyst en folkomröstning.
          </note>
          <note>
            Jag kan räkna upp hur många citat som helst där man uttrycker
            oro för att EMU trycker på för samordnad skattepolitik och också
            för en federation.
          </note>
          <note>
            Agerandet i EU, att regeringen försöker hålla undan diskussionen
            - vilket Sven-Olof Petersson har deklarerat - kan tolkas som ett
            taktiserande Det är viktigt att regeringen tar till sig det. Det
            enda sättet att undanröja de misstankarna är att lyfta in debatten
            om federation och federalism även i EMU-frågan.
          </note>
          <note>
            Anf. 10 Statsminister GÖRAN
          </note>
          <note type="speaker">
            PERSSON (s):
          </note>
          <note>
            Herr talman! Det finns ingen som har gjort det mer än jag. Det
            är jag som har startat den här debatten. Det är jag som har pekat
            på den här frågan. Det har jag gjort därför att jag tycker att
            den är viktig.
          </note>
          <note>
            Jag vill inte stå upp för ett svenskt medlemskap i den monetära
            unionen om jag tror att det leder till
          </note>
          <note>
            Europas förenta stater. Självklart ska man, innan man går in
            i ett ställningstagande, förvissa sig själv om att man tror att
            projektet går att förena med de grundläggande värderingar man
            har.
          </note>
          <note>
            Jag har varit oerhört öppen i den processen och jag har varit
            det under mycket lång tid. Jag har kommit till slutsatsen att
            det här är bra för Sverige ekonomiskt och politiskt och det går
            att kombinera med de ambitioner vi har på den nationella nivån
            om en egen inriktning av politiken vad gäller välfärd och sysselsättning.
          </note>
          <note>
            Mot den bakgrunden: Ja, men jag ska övertyga mig själv först,
            och det har jag gjort. Jag tänker inte medverka till att äventyra
            någonting av det vi har vunnit de sista tio åren i återuppbyggnad
            av Sveriges ekonomiska styrka - verkligen inte. Därför EMU-
          </note>
          <note>
            medlemskap.
          </note>
          <note type="speaker">
            Anf. 11 HOLGER GUSTAFSSON (kd):
          </note>
          <note>
            Herr talman! Statsministern är en vän av mellanstatlig maktutövning
            inom EU. Balansen mellan överstatlighet och mellanstatlighet ska
            nu behandlas inom framtidskonventet.
          </note>
          <note>
            Rådsmedlemmarna Tyskland och Frankrike har med anledning av Irakkrisen
            gjort utspel som har skapat en djup spricka och en förtroendekris
            inom
          </note>
          <note>
            EU, också med effekter mot FN och Nato. I den svenska försvarsdoktrinen
            ger vi uttryck för att Sverige bäst klarar sin säkerhetspolitik
            genom den kollektiva samverkan som ett sammanhållet EU och FN
          </note>
          <note>
            erbjuder.
          </note>
          <note>
            Min fråga är: Talar inte denna senaste händelse, det vill säga
            splittringen inom EU, för att vi behöver en starkare kommission
            som med stöd av fördrag förmår att bättre hålla ihop utrikes-
            och säkerhetspolitiken inom EU än vad den nuvarande mellanstatliga
            modellen har förmått?
          </note>
          <note>
            Anf. 12 Statsminister GÖRAN
          </note>
          <note type="speaker">
            PERSSON (s):
          </note>
          <note>
            Herr talman! Jag är inte säker på att det är den slutsats man
            ska dra, eller, ännu tydligare: Den slutsatsen ska man inte dra,
            av det enkla skälet att om det är någonting som är tydligt för
            de 15 ingående medlemsstaterna i unionen så är det att man har
            kvar sin rätt och möjlighet att forma sin säkerhetspolitiska linje
            själv. Man gör det naturligtvis i samverkan med och under intryck
            av övriga inom unionen. Men rätten ligger i varje medlemsstat.
          </note>
          <note>
            Det är möjligt att man någon gång, långt bort i framtiden när
            varken jag eller Holger Gustafsson vandrar i denna värld, har
            någonting annat. Men vi kommer inte att få uppleva det, av det
            enkla skälet att det finns en så tydlig koppling mellan medlemsstat,
            utrikespolitik och säkerhetspolitik att jag inte tror att det
            kommer att överlämnas till unionen. Även om vi hade gjort det,
            tror någon för ett ögonblick att vi skulle ha varit utan den debatt
            vi nu har haft? Självklart inte. Den hade också rasat, fast då
            kanske i ett
          </note>
          <note>
            Europaparlament i stället, inte nödvändigtvis efter partipolitiska
            skiljelinjer utan kanske efter nationella inom detta parlament.
            Det hade heller inte stärkt unionen.
          </note>
          <note>
            Vad som kommer en gång i framtiden får vi nog inte veta, Holger
            Gustafsson och jag. Eller också kanske vi ? - ja, vi får se.
          </note>
          <note type="speaker">
            Anf. 13 HOLGER GUSTAFSSON (kd):
          </note>
          <note>
            Herr talman! Det här är naturligtvis oerhört viktigt. Vi hävdar
            från svensk sida, och inte minst regeringen, att Sveriges säkerhetspolitik
            är väldigt beroende av den kollektiva gruppering som FN utgör,
            varav också EU är en del, och att hålla ihop EU i sammanhanget.
          </note>
          <note>
            Kommissionens viktigaste uppgift är att inte vara nationell utan
            verkligen se till helheten. Varför är det då inte logiskt att
            en stark kommission kan hålla ihop
          </note>
          <note>
            EU som Sverige önskar både i förhållande till EU-
          </note>
          <note>
            länderna och FN? Det resonemang som statsministern för här stämmer
            inte.
          </note>
          <note>
            En kommission håller ihop det vi önskar ska hållas ihop. Varför
            går inte detta ihop?
          </note>
          <note>
            Anf. 14 Statsminister GÖRAN
          </note>
          <note type="speaker">
            PERSSON (s):
          </note>
          <note>
            Herr talman! Därför att det inte är så i verkligheten. Den kommission
            vi har sitter nu. Ingen kan ju påstå någonting annat än att vi
            också där har en kraftig dominans av de stora staterna. Så tror
            jag att det kommer att vara framöver.
          </note>
          <note>
            Det finns en idealbild som målas upp bland små stater om att
            kommissionen är fri från den typ av nationella spänningar som
            vi ser i andra sammanhang. Så är det inte. Också i kommissionen
            går detta igen. Titta bara på fördelningen av portföljer exempelvis
            och var de "tyngsta" portföljerna finns, och
          </note>
          <note>
            Holger Gustafsson kommer att se att motsättningarna lever där
            också.
          </note>
          <note>
            I framtiden kanske vi får detta idealtillstånd. Då vill jag vara
            med. Tills dess är det väldigt bra att ha ett europeiskt råd som
            balanserar kommissionen, ett europeiskt råd där vi också har en
            möjlighet att påverka. Hittills har vi varit ganska framgångsrika.
          </note>
          <note type="speaker">
            Anf. 15 CARL B HAMILTON (fp):
          </note>
          <note>
            Herr talman! Också jag tycker att det var en stor lättnad att
            EU-länderna vid sitt toppmöte kom överens om en gemensam hållning.
            Det stärker inte bara
          </note>
          <note>
            Europa utan också FN att Europa är samlat bakom
          </note>
          <note>
            FN-linjen. Det är den linjen jag tycker att man har samlat sig
            bakom, även om det franska försöket att läxa upp östeuropéerna
            lämnar en obehaglig eftersmak, som statsministern också sade.
          </note>
          <note>
            Det för över frågan till nästa fas. Hans Blix båda rapporter
            pekar på att om bara irakierna behagar samarbeta kan man lösa
            den här frågan ganska snart. Jag tror att han använde uttrycket
            in a short time. Resolutionen talar om omedelbar efterlevnad eller
            efterföljande från irakiernas sida.
          </note>
          <note>
            Min fråga till statsministern är då: Hur definierade ni vid toppmötet,
            försökte definiera eller vad är statsministerns egen bedömning
            av hur lång tid denna tid är? Det kan inte röra sig om år. Det
            kan inte röra sig om månader. Det kan kanske röra sig om en eller
            två månader. Det måste vara en rimlig avgränsning.
          </note>
          <note>
            Det för mig över till en följdfråga om det som statsministern
            sade om solidaritetsklausulen. Det är en konventsfråga. Ett land
            ska kunna begära att få hjälp vid civil och militär krishantering
            efter en terroristattack.
          </note>
          <note>
            Jag tyckte att det är utmärkt, som statsministern sade, så länge
            det inte innebär militärt samarbete, utifrån min utgångspunkt
            att ett Natosamarbete är ett bättre samarbete, statsministern
            utifrån utgångspunkten om alliansfrihet antar jag. Det som förbryllar
            mig är att jag i utrikesdebatten drev den linje som jag uppfattar
            statsministern gör, och då fick jag Anna
          </note>
          <note>
            Lindh helt emot mig.
          </note>
          <note>
            Jag antar att det är statsministern som tecknar firman. Men jag
            tror att regeringen för närvarande ger två signaler i frågan om
            vad som gäller beträffande solidaritetsklausulen i den svagaste
            varianten som finns i det förslag som är framlagt.
          </note>
          <note>
            Anf. 16 Statsminister GÖRAN
          </note>
          <note type="speaker">
            PERSSON (s):
          </note>
          <note>
            Herr talman! Den sista frågan var om att det skulle vara olika
            budskap från regeringen. Det hoppas jag verkligen inte. Jag tittar
            på statssekreteraren Danielsson här i kammaren, som samordnar
            det mesta av den här typen av texter. Han skakar febrilt på huvudet.
            I valet mellan Danielsson och Hamilton väljer jag att lita på
            Danielsson. Jag ska själv titta på texterna. Men detta är naturligtvis
            linjen som jag presenterar. Jag hoppas att det inte varit någon
            oklarhet i utrikesdebatten. Det kan också bero på hur frågan framställdes.
            Det är möjligt.
          </note>
          <note>
            Det talades här om en eller två månader, ett halvår eller ett
            år. Man kan spekulera om tiden. Det vill jag inte ge mig in på.
            Vi avstod också från att precisera oss i veckor, dagar eller månader.
            Så fort EU gör det tar man i praktiken över det beslut som ska
            fattas av säkerhetsrådet. För oss är det väldigt viktigt att vi
            håller trycket uppe i säkerhetsrådet och inte skaffar några smitvägar
            ut från säkerhetsrådet genom att hävda att andra har en uppfattning
            som hur lång tid det borde ta.
          </note>
          <note>
            Någon kan påstå att andra har sagt x månader, men att för oss
            räcker det med y veckor. Sedan är man där och indirekt legitimerar
            någon gå på egen hand. Försiktighet tror jag är klokt. Nu har
            vi kommit tillsammans. Nu hoppas jag också att de fyra EU-
          </note>
          <note>
            stater som finns i säkerhetsrådet praktiskt kan driva den linjen
            vid bordet. Men det återstår fortfarande att se.
          </note>
          <note type="speaker">
            Anf. 17 CARL B HAMILTON (fp):
          </note>
          <note>
            Herr talman! Det är klart att om man har en deadline sätter det
            en ökad press på Saddam Hussein och hans regim. Jag skulle nog
            säga att det är viktigare än den attityd som statsministern har
            till frågan. Det ökar pressen för att på så sätt tvinga fram en
            fred i Irakkrisen.
          </note>
          <note>
            Det är ett problem om man är så bestämd som statsministern är
            om FN-linjen och avrustning av
          </note>
          <note>
            Saddam Hussein att det inte finns något svar när man sedan kommer
            till kärnan. Det ger ett oärligt intryck.
          </note>
          <note>
            Just när man kommer till pudelns kärna: Hur lång tid ska vi ge
            honom? finns det inget svar. Eller hur? Vad är statsministerns
            svar?
          </note>
          <note>
            Anf. 18 Statsminister GÖRAN
          </note>
          <note type="speaker">
            PERSSON (s):
          </note>
          <note>
            Herr talman! Tänk om det är så att irakierna talar sanning och
            det inte finns några vapen, bara för att göra världen lite mer
            komplicerad? Ska man då ändock efter att ha satt en bortre tidsgräns,
            och de inte kan redovisa någonting, slå till? Det är nästa fälla
            man går in i om man för tidigt preciserar detta. Det måste man
            också ta med i kalkylen. Nu tror inte jag att det är på det viset.
            Men det visar hur svårt det är.
          </note>
          <note>
            Det visar vad som kan hända om man för tidigt binder sig vid
            fasta tidpunkter.
          </note>
          <note>
            Låt FN:s säkerhetsråd avgöra detta. Det är ett ohyggligt ansvar
            det har. Det kommer att ta ställning efter att ha lyssnat på den
            svenske vapeninspektören
          </note>
          <note>
            Hans Blix. Jag menar att vi bör lägga vårt stöd hos inspektörerna
            och FN:s beslutsprocess.
          </note>
          <note type="speaker">
            Anf. 19 PETER ERIKSSON (mp):
          </note>
          <note>
            Herr talman! Det är många frågor som tagits upp.
          </note>
          <note>
            EMU-debatten kom också in lite grann. Jag vill rikta ett litet
            varnande finger till statsministern att inte ropa hej för tidigt.
          </note>
          <note>
            Jag ser nu att lågkonjunkturen i Europa håller på att förvärras.
            Det finns många som menar att EMU
          </note>
          <note>
            också bidrar till detta. Det finns en risk att EMU förstärker
            och förlänger lågkonjunkturen. Det leder till fler arbetslösa
            och fler problem för ekonomin i Europa. Vi får väl se vad som
            händer de närmaste åren. Vi vet i dag inte riktigt effekterna
            av det.
          </note>
          <note>
            Dagens stora krisfråga i världen är naturligtvis
          </note>
          <note>
            Irakfrågan. Jag känner en glädje över de många miljoner människor,
            över tio miljoner människor världen över, som visade hur de såg
            på den här frågan under helgen. Det visar hur viktigt det är att
            människor har möjlighet att yttra sig och att de också gör det
            och tar avstånd från våld i onödan och att FN och världen gör
            vad man kan för att undvika ett blodbad om det inte är absolut
            nödvändigt.
          </note>
          <note>
            Jag uppfattar också att statsminister Göran Persson i dag har
            hållningen att demonstrationerna var bra och att de också påverkade
            till exempel EU i de diskussioner som har varit i helgen i Grekland.
            Man lyckades komma överens om en lite mer försiktig linje. De
            som hårt drev en linje att hålla öppet att gå vid sidan av FN-systemet
            fick inordna sig i formuleringar om att FN-systemet ska gälla
            och att inspektörerna ska fortsätta att arbeta utan någon tidsgräns.
            Det tycker jag ändå var ett bra resultat. Om demonstrationerna
            kan ha bidragit till detta är det bra.
          </note>
          <note>
            Jag vill bara ställa en fråga till statsministern. Tror statsministern
            att det här har någon reell betydelse?
          </note>
          <note>
            Anf. 20 Statsminister GÖRAN
          </note>
          <note type="speaker">
            PERSSON (s):
          </note>
          <note>
            Herr talman! Jag tror att det har en väldig betydelse. Skulle
            EU agera splittrat betyder det bara att säkerhetsrådets ställning
            försvagas, och det öppnar möjligheter för dem som vill gå vid
            sidan av säkerhetsrådet att göra så. Ju mer enade vi kan vara
            i EU, desto starkare ställning får säkerhetsrådet och internationell
            rätt. Det var alltså viktigt - mycket viktigt.
          </note>
          <note>
            Sedan vill jag säga att Peter Erikssons resonemang om EMU och
            lågkonjunkturen får mig att rysa lite. Peter Eriksson är just
            nu inne i ett ekonomiskt samarbete med regeringen som han utför
            mycket målmedvetet och framgångsrikt. En hörnsten i detta samarbete
            är att vi inte återigen ska dra på oss underskott i de offentliga
            finanserna. Detta är hörnstenen också i de konvergenskriterier
            som är grunden för den monetära unionen. Varför har vi hamnat
            där? Varför drar vi inte på oss jättelika underskott nu? Jo, därför
            att vår historia visade att när vi gjorde det gick det sedan hand
            i hand med inflation, försämrad konkurrenskraft och stigande arbetslöshet.
          </note>
          <note>
            Vår 70- och 80-talshistoria är i det avseendet inte en framgångsrik
            beskrivning. Så är det ju. Vi kan jämföra Sveriges utfall med
            de länder som valde en politik med låga underskott och låg inflation
            och som stärkte sin konkurrenskraft.
          </note>
          <note>
            Fundamenten i den monetära unionen är en låg ränta, låg inflation
            och låga underskott. Det ger bäst möjlighet för full sysselsättning
            och bra reallöner. Det tänker jag fortsätta att försvara.
          </note>
          <note type="speaker">
            Anf. 21 PETER ERIKSSON (mp):
          </note>
          <note>
            Herr talman! I den sista frågan är vi alldeles överens, statsministern
            och jag.
          </note>
          <note>
            Problemet med EMU är att vi har sett ett antal exempel i världen
            där låsta växelkurser och gemensamma valutor har lett till enorma
            problem, till ekonomiska katastrofer, depressioner och jättelik
            arbetslöshet. Jag är orolig för att detta ska vara ett led på
            den vägen. Det finns i dag många bedömare även inom det svenska
            näringslivet som är oroliga för att detta kan bli effekten av
            EMU den här gången också.
          </note>
          <note>
            Sverige har ännu inte lyckats skapa en situation där vi har fullständig
            kontroll på konkurrenskraften.
          </note>
          <note>
            Risken med låsta valutakurser och en räntepolitik som inte är
            anpassad till svensk ekonomi är naturligtvis att det leder till
            höjd arbetslöshet och stora ekonomiska problem.
          </note>
          <note type="speaker">
            Anf. 22 AGNE HANSSON (c):
          </note>
          <note>
            Herr talman! Först vill jag understryka värdet av att Europeiska
            rådet har lyckats enas om Irak. Jag vill också uttrycka vikten
            av att Saddam Hussein nu samarbetar med vapeninspektörerna och
            FN och att USA
          </note>
          <note>
            går FN-vägen, vilket är kontentan i överenskommelsen för att
            undvika krig.
          </note>
          <note>
            Jag går så till konventet. För många människor är det långt till
            Stockholm. Det är ännu längre för de flesta till Bryssel. Det
            vi nu pratar om är att bygga demokrati och folkförankring, och
            det är viktigt att göra det underifrån. Om man inte lyckas och
            orkar lyfta frågor till EU, sade statsministern, är det risk att
            folket vänder sig från EU. Jag skulle vilja säga, och det är minst
            lika viktigt, att om man inte också orkar lyfta frågor från EU
            till de nationella parlamenten är denna risk minst lika stor.
          </note>
          <note>
            Frågan är på vilket sätt regeringen arbetar för att få ett underifrånperspektiv
            i de här fallen. Statsministern underströk vikten av de nationella
            parlamenten, men när rådet väljer en president är det ju ett indirekt
            val som flyttar makten ännu längre från de nationella parlamenten.
            Kommissionen har egentligen ingen folklig förankring. På vilket
            sätt vill statsministern och regeringen bygga demokratin underifrån
            i
          </note>
          <note>
            EU?
          </note>
          <note>
            Anf. 23 Statsminister GÖRAN
          </note>
          <note type="speaker">
            PERSSON (s):
          </note>
          <note>
            Herr talman! Först och främst var mitt resonemang att om människor
            vänder sig från politiken, från demokratin, beror det troligen
            på att de tycker att man inte orkar någonting, att man ingenting
            förmår göra, att man bara pratar. Det farligaste som kan hända
            den här församlingen är att ni ser problem framför er som behöver
            lösas men inte har instrumenten att lösa dem.
          </note>
          <note>
            När alltmer av de bekymmer vi ser runtomkring oss blir gränsöverskridande
            - från ekonomisk utveckling över till brottslighet och miljöförstöring
            - måste vi också ha en nivå där politiken kan hävda sig för att
            lösa de problem människor ser. Klarar vi inte det vänder man sig
            bort från politiken. Det är så mitt resonemang ser ut.
          </note>
          <note>
            Det andra var resonemanget om ordförandeskap i rådet. Det är
            ingen ideal lösning; det kan jag också hålla med om. De tre kroppar
            i unionen som diskuteras - parlamentet, kommissionen och rådet
            - balanserar varandra, och så finns det en domstol. Det är inte
            särskilt många som talar om att stärka rådets ställning. Man talar
            om att stärka kommissionens ställning, och väldigt många talar
            om att stärka parlamentets ställning. Jag hävdar: Okej, gör det,
            men då måste vi också tala om att stärka rådets ställning så att
            vi behåller balansen. Den ende som måste gå hit till
          </note>
          <note>
            Sveriges riksdag för att hämta direktiv innan han åker för att
            fatta beslut i EU är nämligen en person som sitter i ett europeiskt
            råd av ministerkaraktär. Hit går ingen kommissionär. Hit går ingen
            Europaparlamentariker. Hit kommer de av riksdagen tolererade ministrarna
            för att hämta synpunkter innan man fattar beslut i EU. Det är
            kopplingen mellan nationellt parlament och Europanivå. Den kan
            göras bättre och effektivare, men vi måste vara innovativa och
            uppfinningsrika när vi ska stärka rådet i ett läge när alla andra
            vill stärka kommission och parlament. Annars fördärvas den här
            balansen.
          </note>
          <note>
            Välkomna med i debatten och diskussionen! Jag är öppen för synpunkter.
            Men det här är ett konkret förslag som jag tycker är bra.
          </note>
          <note type="speaker">
            Anf. 24 AGNE HANSSON (c):
          </note>
          <note>
            Herr talman! Frågan är just vilka instrument regeringen vill
            ge de folkliga parlamenten. Jag håller med om att den enda lilla
            linje som i dag finns mellan de nationella parlamenten och EU
            är rådet. Jag har inte pratat om att stärka kommissionens roll.
            Jag har däremot väckt frågan om man inte borde diskutera en andra
            kammare i EU direkt utgående från de folkliga nationella parlamenten.
            Det skulle ge en betydligt bredare och djupare förankring i folkflertalet.
          </note>
          <note>
            Anf. 25 Statsminister GÖRAN
          </note>
          <note type="speaker">
            PERSSON (s):
          </note>
          <note>
            Herr talman! Det är en viktig diskussion Agne
          </note>
          <note>
            Hansson tar upp. Jag håller honom räkning för att han inte har
            diskuterat att stärka kommissionen. Då blir också diskussionen
            kring rådet logisk. Jag köper det resonemanget. Jag tror dock
            att konventet slutar med att man kommer att vilja stärka kommissionen.
            Jag tror att det är den dominerande strömningen i Europa.
          </note>
          <note>
            Jag tror också att detsamma gäller parlamentet. Då menar jag
            att vi praktiskt måste försöka fundera på hur vi stärker rådet
            för att behålla balansen. Det är så mitt resonemang ser ut.
          </note>
          <note>
            Sedan är jag inte alldeles övertygad om att detta med ytterligare
            en kammare representerar en förstärkning av det mellanstatliga
            inslaget. För mig får det lätt en karaktär av en första och en
            andra kammare, något som finns i de flesta federationer, där den
            första kammaren kommer att bestå av något slags senat med en representant
            eller ett visst antal representanter från varje land, lika för
            alla, och den andra av parlamentet, representerat utifrån befolkning.
            Det är en klassisk konstitutionell modell som i andra sammanhang
            fungerar väl men som i EU just skulle bidra till att man faktiskt
            tippade över i en riktning som jag inte tror att det finns folkligt
            stöd för i Sverige, en federal utveckling.
          </note>
          <note type="speaker">
            Anf. 26 GUNNAR HÖKMARK (m):
          </note>
          <note>
            Herr talman! Först måste jag säga en sak när det gäller demonstrationerna
            i Irakfrågan. Det är lätt att känna respekt för dem som vill ha
            fred, men jag tycker inte att man ska ha en idealiserad bild av
            det budskap som många bar fram. Det var i grunden ett engagemang
            som riktade sig mot världssamfundets möjligheter att genomdriva
            internationell rätt och gemensamma beslut. I förlängningen av
            en sådan politik ligger faktiskt en världsordning som skakas om
            mycket mer än i själva Irakfrågan. Jag tycker att det är viktigt
            att våga stå emot den opinionen, inte bara hylla den för dess
            ursprungliga engagemang utan också ta den debatt som det faktiskt
            handlar om. Jag tycker att det är beklämmande att engagemanget
            mot ett beslut att genomdriva FN:s beslut är mångfaldigt större
            än det engagemang som visats mot det omfattande förtryck och de
            krig som Irak har bedrivit.
          </note>
          <note>
            Herr talman! Min fråga handlar om ministerrådet, som många här
            har tagit upp. Det är rätt att det ska vara en balans mellan de
            olika institutionerna. Den balansen är rätt grannlaga därför att
            det är genom den som man får kontroll över proportionaliteten
            i besluten och kan garantera att vi i nationella parlament har
            ett inflytande.
          </note>
          <note>
            Jag skulle vilja påstå att statsministern har en lite idealiserad
            bild av hur ministerrådet fungerar. Det kan möjligtvis bero på
            att han själv deltar i rådet. Det är inte så att vi har denna
            mycket höga grad av representativitet. Tvärtom måste en minoritetsregering
            alltid gå till riksdagen för att genomföra sin politik i alla
            andra sakfrågor än de frågor som hamnar på de olika rådens bord.
            Där kan man faktiskt, statsministern använde själv ordet, lyssna,
            men man kan själv föra fram och fatta de beslut som man inte kan
            få igenom här i riksdagen.
          </note>
          <note>
            Det intressanta är att statsministern själv har lyft fram en
            sådan fråga. Frågan om en vald rådsordförande har inte majoritet
            i riksdagen. Tvärtom har det när förslaget diskuterats i EU-nämnden
            varit tummen ned. Jag skulle vilja be statsministern reda ut begreppen:
            Hur kan det vara en sådan representativitet när det i den fråga
            som statsministern själv talar för inte finns något stöd?
          </note>
          <note>
            Anf. 27 Statsminister GÖRAN
          </note>
          <note type="speaker">
            PERSSON (s):
          </note>
          <note>
            Herr talman! Vi får se var vi hamnar när vi är framme vid regeringskonferensen.
            Som jag sade förut är vi nu inne i en fas med opinionsbildning
            och debatt. Jag redovisar öppet argumenten för att vi vill göra
            på det här viset, och jag skulle vilja höra argumenten emot. De
            uteblir.
          </note>
          <note>
            Att jag skulle ha en snedvriden uppfattning om rådet beroende
            på att jag sitter där, ja, det är ju möjligt. Men det argumentet
            träffar ju med bumerangens kraft den som levererar det. Det kan
            också vara så att herr Hökmark har en något snedvriden uppfattning
            om rådet därför att han aldrig har suttit där.
          </note>
          <note type="speaker">
            Anf. 28 GUNNAR HÖKMARK (m):
          </note>
          <note>
            Herr talman! Det finns kanske andra regeringschefer i Europa
            som har en något mer ödmjuk inställning till sin egen roll och
            som har kommit fram till att de beslut som fattas i ministerrådet
            ofta leder till att de stora staterna dominerar. Det faktum att
            det finns en statsminister för ett litet land som upplever att
            han har väldigt stor makt motsvaras inte alltid av den bild som
            man får från andra länder när det gäller synen på den statsministerns
            makt.
          </note>
          <note>
            Nu har likväl argumenten mot en växande makt för ministerrådet
            redovisats här i dag, dels i form av att det stärker de stora
            staterna, dels också på grund av att det finns ett glapp i den
            idealiserade bild som
          </note>
          <note>
            Göran Persson använder. Jag sade inte snedvriden, jag sade idealiserad.
            Det faktum att statsministern nu för fram en mycket viktig institutionell
            fråga utan att ha stöd för den i riksdagen är på det viset självdefinierande
            när det gäller bilden av representativiteten.
          </note>
          <note>
            Anf. 29 Statsminister GÖRAN
          </note>
          <note type="speaker">
            PERSSON (s):
          </note>
          <note>
            Herr talman! Som jag sade förut får vi se var processen landar.
            Vi har varit med om det förut. Opinionsbildning är en svår konst.
            Jag kan bara konstatera att det i de nordiska länderna fanns ett
            mycket bestämt motstånd mot idén från början, men nu kan jag se
            en ökad uppslutning också där. Det är intressant.
          </note>
          <note>
            Vi ska fortsätta att lyssna till varandra. Idealiserad eller
            inte, tro inte för ett ögonblick att unionen är befriad från ingående
            staters ambitioner att hävda sina egna intressen. Så fungerar
            det och så kommer det att fungera under överskådlig tid. Det gäller
            att bygga institutioner som balanserar det. Tro inte att i de
            institutionerna inte en enda motsättning syns. Och tro inte för
            ett ögonblick att kommissionen är den institution som skulle stå
            över allt av motsättningar, allt av spänningar av detta slag.
            Så är det inte.
          </note>
          <note>
            Gunnar Helén sade en gång: Läs på historien! Jag ska travestera
            honom och som råd till Hökmark säga:
          </note>
          <note>
            Läs kommissionens protokoll!
          </note>
          <note type="speaker">
            Anf. 30 INGVAR SVENSSON (kd):
          </note>
          <note>
            Herr talman! Jag vill också tacka statsministern för initiativet
            till information till kammaren. Det ökar fokus på framtidsfrågorna
            och konventets arbete.
          </note>
          <note>
            Herr talman! Man har diskuterat val av ordförande i Europeiska
            rådet på fem år, och statsministern har inte lyckats höra några
            argument mot en sådan lösning. Han kan få ett här. Om en sådan
            ordförande väljs kommer man, oavsett vad statsministern säger
            här, att uppfatta vederbörande som mister eller missis
          </note>
          <note>
            Europa. Därmed minskar man också kommissionens ställning och
            möjligheter att delta i arbetet.
          </note>
          <note>
            En annan fråga som jag skulle vilja ta upp är hur statsministern
            ser på möjligheten att påverka Europaparlamentets arbetssätt.
            Europaparlamentet är ju folkvalt men har ingen autonom rättskapacitet.
            Det har sina befogenheter baserade på fördragen. Parlamentet ägnar
            sig åt allt mellan himmel och jord utöver sina kompetensområden,
            och det förvirrar människor som kan tro att EU-parlamentet har
            kompetens inom alla dessa områden. Min fråga är om statsministern
            ser några möjligheter att påverka situationen så att parlamentet
            håller sig inom sina kompetensområden.
          </note>
          <note>
            Ytterligare en fråga. I måndags hörde jag från
          </note>
          <note>
            Bryssel en uppgift om att konventet kan tänkas förlängas till
            oktober, eftersom arbetet med den andra delen i det konstitutionella
            fördraget är så omfattande.
          </note>
          <note>
            Hur ser statsministern på det tidsschemat, om det skulle bli
            aktuellt, i förhållande till regeringskonferensen?
          </note>
          <note>
            Anf. 31 Statsminister GÖRAN
          </note>
          <note type="speaker">
            PERSSON (s):
          </note>
          <note>
            Herr talman! Den sista frågan vågar jag inte ha någon uppfattning
            om. Man kan inte utesluta att det händer. Men jag vågar inte ha
            någon uppfattning om det. Det är åt det andra hållet diskussionen
            har gått, att man skulle kvicka på och bli snabbt färdig. Låt
            mig reflektera över detta och i annat sammanhang återkomma.
          </note>
          <note>
            Sedan tar Ingvar Svensson upp en mycket viktig diskussion om
            parlamentet, som vi i Sveriges riksdag sällan diskuterar. Det
            tycker jag är synd, därför att parlamentet naturligtvis är en
            växande europeisk kraft. Alltmer kommer med rätta att diskuteras
            inom parlamentets institutionella ramar. Det kommer att gå successivt
            och i takt med folkets stöd. Så tror jag att det blir.
          </note>
          <note>
            Det kommer aldrig att gå att förhindra parlamentsledamöter att
            ta upp de mest aparta frågor för diskussion i parlamentet. Det
            har inte gått i ett nationellt parlament och det kommer heller
            inte att gå i ett europeiskt. Sådan är naturligtvis politikens
            natur.
          </note>
          <note>
            Någonstans måste man få formulera sin frustration eller sina
            drömmar. Någonstans måste man få berätta för andra att man själv
            har tänkt rätt eller funnit ut det stora. Har man då en plattform
            i ett parlament blir det naturligt att göra det. Det kommer att
            finnas kvar.
          </note>
          <note>
            Jordbrukspolitiken, ja. Asyl- och migrationspolitiken, ja. Successivt
            större inflytande där för parlamentet tror jag definitivt på.
            Om det hanteras på ett klokt sätt stiger säkert valdeltagandet.
            I takt med att det sker kommer säkert parlamentet att flytta fram
            sina positioner, skulle jag tro. Men också där finns lite av det
            perspektiv som jag hade i samtalet med
          </note>
          <note>
            Holger Gustafsson. Det är ingen snabb process vi ser framför
            oss. Det kommer att ta tid. Förtroende bygger man under mycket
            lång tid och förlorar över en natt.
          </note>
          <note type="speaker">
            Anf. 32 SVEN-ERIK SJÖSTRAND (v):
          </note>
          <note>
            Herr talman! Jag välkomnar att statsministern kan tänka sig att
            gå längre vad gäller miljöfrågorna. Det behövs. I dag lyssnar
            EU mer på kemikalieindustrin än på EU:s medlemsländer. Det är
            också bra att statsministern tog upp den föråldrade jordbrukspolitiken.
            Vi måste reformera detta viktiga område rejält, till exempel slopa
            exportbidrag och öka miljö- och landsbygdsstöden. Det är sådant
            vi diskuterar nu i riksdagen och i miljö- och jordbruksutskottet.
          </note>
          <note>
            Min fråga till statsministern berör det konstitutionella fördraget.
            Vi är en del som har läst det första utkastet till de första 16
            artiklarna. Det är alltifrån definition av unionen och dess mål
            till unionens befogenheter. När jag läser förslaget till kriterier
            för befogenheter ställer jag mig frågande till texten:
          </note>
          <note>
            "Om konstitutionen tilldelar unionen delad befogenhet med medlemsstaterna
            på ett visst område har unionen och medlemsstaterna befogenhet
            att lagstifta och anta juridiskt bindande akter på detta område.
          </note>
          <note>
            Medlemsstaterna skall utöva sin befogenhet endast om och i den
            mån som unionen inte utövar sin befogenhet."
          </note>
          <note>
            Det som oroar mig är att det finns förslag på delad befogenhet,
            men om det visar sig att EU utövar sina befogenheter är min tolkning
            att vi som medlemsland inte har möjlighet att utöva befogenheter.
            Jag är lite orolig för det. Jag ser det som en strävan för EU
            att öka sin makt. Hur ser statsministern på det? Känner statsministern
            en viss oro för detta?
          </note>
          <note>
            Anf. 33 Statsminister GÖRAN
          </note>
          <note type="speaker">
            PERSSON (s):
          </note>
          <note>
            Herr talman! Jag ska inte säga att jag känner oro,
          </note>
          <note>
            Sven-Erik Sjöstrand, men det är definitivt viktigt att granska
            den typen av formuleringar. De har juridisk kraft och kommer i
            framtiden att läsas av jurister. Vi ska naturligtvis inte underskatta
            det.
          </note>
          <note>
            Som Sjöstrand mycket riktigt själv betonade är första ordet i
            denna formulering "om". "Om medlemsstaterna gör detta ." Då är
            vi tillbaka där vi brukar börja, nämligen att om vi inte vill
            ha det så, så bygger den typen av överföring på krav på enhällighet.
            Det är där det ligger. När man väl tar steget att lämna över något
            i form av beslutanderätt ska man vara övertygad att den därmed
            får ökad politisk slagkraft, och det motiveras av detta. Om man
            inte är övertygad ska man inte ta steget. När man väl har gjort
            det är det uttryck för att unionen ska kunna agera helt och fullt
            kraftfullt.
          </note>
          <note>
            Miljöfrågorna är viktiga. Jordbrukspolitiken är något vi måste
            komma tillbaka till i diskussionen. Jag vill säga en sak: Ibland
            hävdas det att Sveriges bönder uppträder omoraliskt när de utnyttjar
            EU:s stödsystem. Jag tycker inte att man kan säga så. Våra svenska
            bönder har naturligtvis all anledning att se till att de som företagare
            agerar inom de ramar som unionen har ställt upp. Det vore konstigt
            om de skulle protestera mot en europeisk jordbrukspolitik genom
            att avstå från intäkter till sin egen rörelse. Det blir inte logiskt.
            De är naturligtvis beroende av vår politik. Man kan inte lägga
            ansvaret på bönderna för att vi har den jordbrukspolitik vi har.
            De har fått anpassa sig. Många av dem har exakt samma uppfattning
            som vi, att det är inte långsiktigt hållbart.
          </note>
          <note type="speaker">
            Anf. 34 SVEN-ERIK SJÖSTRAND (v):
          </note>
          <note>
            Herr talman! Jag håller fullständigt med statsministern vad gäller
            jordbrukspolitiken. Vi måste arbeta för att vi ska behålla vårt
            öppna landskap och att alla bönder, små som stora, ska ha möjlighet
            att bedriva sitt jordbruk på ett hållbart sätt. Därför är det
            viktigt att föra över mer pengar till miljö- och landsbygdsstöden.
          </note>
          <note>
            Jag är också tacksam över att statsministern vill granska formuleringarna.
            De är lite olyckliga. Jag tror att vi måste ha en kritisk tolkning
            av dem, så att inte makt och befogenhet som vi ska ha i riksdagen
            förs över till EU på ett olyckligt sätt. Det finns exklusiva kompetensområden,
            till exempel en gemensam handelspolitik. Det finns delade befogenheter
            vad gäller socialpolitik och folkhälsa. För mig har socialpolitik
            och folkhälsofrågor alltid skötts av parlamentet. Det är viktigt,
            och det är något som människor identifierar sig med. Jag hoppas
            att statsministern granskar dessa frågor.
          </note>
          <note type="speaker">
            Anf. 35 JOHAN PEHRSON (fp):
          </note>
          <note>
            Herr talman! Jag är glad över att statsministern så positivt
            beskriver det nyskapande och den kreativitet som finns inom konventet.
            Det är långtifrån de konstiga överläggningar som har präglat tidigare
            förändringar i våra grundläggande EU-fördrag, till exempel i Nice.
            Nu har vi i stället en ganska öppen debatt där man försöker att
            lägga fram argumenten från olika utgångspunkter för att bygga
            demokrati och fylla igen demokratiska underskott som utgör stora
            hål.
          </note>
          <note>
            Jag är också glad över att statsministern tar upp så väl att
            kampen mot den gränsöverskridande brottsligheten är viktig. Det
            är någonting som ligger många medborgare nära. Det gäller dels
            som brottsoffer, dels den misär som brottslighet för med sig inte
            minst vad gäller narkotika och människohandel.
          </note>
          <note>
            Statsministern sade att han inte hade riktigt kläm på första,
            andra och tredje pelaren. Jag tror att han framför något av en
            underdrift. Men det är svårt att hålla ordning på detta. Det finns
            i dag ändå en tredje pelare. Där har vi det största demokratiska
            underskottet i hela unionen. I kampen mot terrorismen och narkotikan
            har vi inte alls samma demokratiska inblick som vi har i kampen
            mot skadeinsekter. Det blir lite konstigt att inte prioritera
            sådana områden, som dessutom berör mänskliga fri- och rättigheter
            i så stor omfattning. Här är konventet på väg mot att vilja lyfta
            in detta i den verkliga gemenskapsrätten. Det är positivt att
            vi för in parlamentet och ytterst domstolen som tolkare av både
            innehåll och kompetenstvister mellan de olika institutionerna.
            Här hoppas jag att jag kan få statsministern att utveckla lite
            hur han ser på denna del. Jag har fått signaler om att man tycker
            att straffrätt, processrätt och det viktiga Europolsamarbetet
            absolut inte ska få förändras i sin grund. Det vore verkligt sorgligt
            för kampen mot brotten om så blev fallet.
          </note>
          <note>
            Anf. 36 Statsminister GÖRAN
          </note>
          <note type="speaker">
            PERSSON (s):
          </note>
          <note>
            Herr talman! Det finns inget större hot mot öppenheten inom unionen
            än den gränsöverskridande brottsligheten. Vi har starkt folkligt
            stöd för att driva frågan om nationsgränser och att människor
            ska kunna röra sig fritt. Men om de som drar den största fördelen
            av det är brottslingarna, och brottsligheten därmed växer, kommer
            snart ett folkligt stöd att försvinna och ett motstånd att växa
            fram, det vill säga fler gränskontroller och mer övervakning.
            Då är vi tillbaka igen. Det är en oerhört viktig fråga. Det känner
            inte minst vi som har mandat som hämtas från gränskommunerna.
            Så är det.
          </note>
          <note>
            Vi är inne på straffrätten, det vill säga områden som rör kärnan
            för vårt nationella parlament och vårt egna nationella institutionsbyggande.
            Där ska man vara försiktig.
          </note>
          <note>
            Jag ger samma svar till Johan Pehrson som till
          </note>
          <note>
            Sven-Erik Sjöstrand: När man för över befogenheter och kompetens
            måste det bygga på övertygelsen om att slagkraften ökas och på
            ett beslut från denna kammare. Det måste vara bara vi själva som
            vill göra det efter att ha vägt in de förluster vi gör i form
            av egen beslutsrätt mot de vinster vi kan få i form av ökad slagkraft
            på europeisk nivå. Där ligger avvägningen, och den är mycket svår.
            Det är en av de knepigaste frågorna i konventet. Vi vet vad vi
            vill åstadkomma, och vi inser att priset för att komma dit kan
            bli ganska högt. Å andra sidan är det nog säkert värt att betala
            det.
          </note>
          <note type="speaker">
            Anf. 37 JOHAN PEHRSON (fp):
          </note>
          <note>
            Herr talman! Man ska vara mycket försiktig. Visst rör det här
            kärnan av våra nationella angelägenheter, det vill säga hur vi
            vill att straffrätt och processrätt ska fungera.
          </note>
          <note>
            Justitieutskottet kom i går hem från en mycket intressant resa
            till Bryssel där vi fördjupade oss i dessa frågor. Vi har verkligen
            insett hur långt man är på väg att gå, kanske inte så mycket praktiskt
            men framför allt teoretiskt. Det handlar om att försöka undanröja
            allt detta mischmasch vi har med rambeslut och så vidare. Vi vet
            alla hur det gick till när statsministern och de övriga medlemmarna
            i Europeiska rådet slog fast att beslutet om arresteringsordern
            och kampen mot terrorismen skulle gå extra fort. Det gick med
            sådan fart. Man fick sitta i telefon och förankra i EU-
          </note>
          <note>
            nämnden. Vi fick dokument som var till hälften på franska och
            till hälften på engelska. Det där var inte riktigt bra, med de
            rambesluten, så som det ser ut i dag på det rättsliga området.
            Vi måste bort från det.
          </note>
          <note>
            Då ser jag ändå att om vi nu har mycket demokrati när det gäller
            jordbruk och miljöfrågor måste vi ha samma sak när det gäller
            parlamentet och domstolen på detta område.
          </note>
          <note type="speaker">
            Anf. 38 BJÖRN VON DER ESCH (kd):
          </note>
          <note>
            Herr talman! Vi har här hört att EU står inför utomordentligt
            genomgripande förändringar. Det handlar om vem som ska bestämma
            och hur man ska bestämma i EMU, en eller två presidenter, A-,
            B-
          </note>
          <note>
            eller C-lag, federation eller inte. Ingen, vare sig här i kammaren
            eller utanför kammaren, vet i dag vad resultatet av framtidskonventet
            kan bli. Det enda vi vet är att EMU även i fortsättningen kommer
            att utgöra navet i EU-systemet.
          </note>
          <note>
            Att trots denna fullständiga ovisshet om det framtida EU:s organisation
            och uppgifter i förväg avkräva medborgarna besked i en folkomröstning
            om EMU är inte förenligt med demokratins mest elementära spelregler.
          </note>
          <note>
            I Danmark har Danmarks statsminister i demokratisk ordning försäkrat
            att ingen folkomröstning kommer att ske förrän resultatet av konventet
            analyserats, det vill säga tidigast nästa år.
          </note>
          <note>
            Sverige kan dessutom inte ersätta kronan med euro före år 2007
            utan att bryta mot grundlagen. Det är således ingen brådska.
          </note>
          <note>
            Är det därför inte i den uppkomna situationen ett demokratiskt
            anständighetskrav att folkomröstningen skjuts upp ett halvår tills
            vi vet resultatet av framtidskonventet och därmed vad det nya
            EU innebär? Då slipper medborgarna köpa grisen i säcken den 14
          </note>
          <note>
            september.
          </note>
          <note>
            Anf. 39 Statsminister GÖRAN
          </note>
          <note type="speaker">
            PERSSON (s):
          </note>
          <note>
            Herr talman! Grisen i säcken eller inte - börjar vi skjuta beslut
            framför oss kan jag försäkra Björn von der Esch en sak: Det finns
            alltid ett nytt beslut som ligger längre fram som man bör avvakta
            och invänta.
          </note>
          <note>
            Någon gång går man till beslut. Det är säkert aldrig en idealiskt
            vald tidpunkt för den som inte vill - det finns alltid goda argument
            för att skjuta saker och ting framåt.
          </note>
          <note>
            Den hållning som Björn von der Esch har kan jag begripa, men
            den löser inte det grundläggande problem som han beskriver, nämligen
            att man ska veta exakt vad som händer framöver. Det kan ingen
            svara på.
          </note>
          <note>
            Vad det här handlar om för vår del är att vi är med i ett samarbete
            som vi tror leder Europa framåt, som vi menar stärker politiken
            och där vi anser att vi har ett rimligt inflytande. Det samarbetet
            vill vi fortsätta att fördjupa och utveckla. Alternativet för
            Sverige att ställa sig vid sidan om detta är ingen möjlig framgångsväg
            för vårt land.
          </note>
          <note>
            Det är så vi som tror att det är rätt att gå till en folkomröstning
            förhåller oss. Tycker man inte om idén med EMU finns det ju alltid
            anledning att hitta ett tillfälle att skjuta omröstningen framför
            sig. Där skiljer vi oss åt.
          </note>
          <note type="speaker">
            Anf. 40 MARGARETA ANDERSSON (c):
          </note>
          <note>
            Herr talman! Jag tänkte ta upp en fråga om asyloch migrationspolitiken
            och arbetskraftsinvandringen, som på en del håll i unionen börjar
            göra sig gällande.
          </note>
          <note>
            Vi har en åldrande befolkning i hela EU-området.
          </note>
          <note>
            På många ställen, inte minst i glesare befolkade delar, uppstår
            en arbetskraftsbrist som inte går att fylla med de människor som
            redan finns här.
          </note>
          <note>
            Det jag funderar på är: Hur kommer frågan om arbetskraftsinvandring
            och den gemensamma asyloch migrationspolitiken att hamna i de
            olika beslutsområdena? Kommer det att vara på EU-nivån? Eller
            tror statsministern att det kommer att vara en mer nationell beslutsordning
            på just det här området?
          </note>
          <note>
            Det gäller alltså inte människor som behöver asyl, som jag tycker
            att vi ska behandla generöst och lika i hela området. Arbetskraftsinvandringen
            kan ha en annan dimension i olika delar av EU, samtidigt som vi
            har väldigt olika traditioner i olika länder.
          </note>
          <note>
            Anf. 41 Statsminister GÖRAN
          </note>
          <note type="speaker">
            PERSSON (s):
          </note>
          <note>
            Herr talman! Margareta Andersson tar upp en väldigt viktig fråga,
            och en svår fråga. Jag delar helt hennes uppfattning att asylpolitiken
            rimligen är ett europeiskt ansvarsområde, så att vi slipper den
            typ av utveckling vi nu har. Vissa länder skärper ensidigt sin
            lagstiftning och sitt regelverk och tar därmed inte solidariskt
            sin del av ansvaret för att skydda människor som är i nöd.
          </note>
          <note>
            Vi kan i dag se en utveckling i Europa som är alarmerande, som
            går i fel riktning och som successivt kommer att öka pressen på
            de länder som fortfarande har en generös asylpolitik. Det är inget
            hållbart läge. Vi måste samordna detta i Europa.
          </note>
          <note>
            Migrationspolitiken, eller en immigrationspolitik, utifrån ett
            arbetskraftsperspektiv anser jag vara en strikt nationell fråga.
            Det är ingenting som vi i EU
          </note>
          <note>
            kommer att se ett regelverk omkring. Det kan jag inte se framför
            mig.
          </note>
          <note>
            Däremot kan jag mycket väl se framför mig en gemensam debatt
            i EU om den demografiska fälla som unionen sitter i. Det finns
            på svenskt initiativ infört som en del i Lissabonprocessen. Där
            har vi naturligtvis anledning att vara djupt bekymrade, men kanske
            inte så mycket för vårt land. Även om vi också har problem är
            det väldigt små bekymmer jämfört med exempelvis Italien och Spanien,
            som har en dramatisk demografisk utveckling framför sig som måste
            hanteras. Såvitt jag kan se blir det beslut i det italienska och
            det spanska parlamentet.
          </note>
          <note type="speaker">
            Anf. 42 MARGARETA ANDERSSON (c):
          </note>
          <note>
            Herr talman! Jag vill fortsätta den här diskussionen. Hur ser
            statsministern på följderna av detta?
          </note>
          <note>
            Kommer man då att minska den fria rörligheten?
          </note>
          <note>
            Kommer en person som har fått uppehållstillstånd i
          </note>
          <note>
            Sverige som arbetskraftsinvandrare sedan att ha problem att flytta
            till Spanien eller någon annanstans?
          </note>
          <note>
            Där finns också kopplingen till hur vi för över våra välfärdssystem,
            så att man inte begränsar den fria rörligheten. Det finns redan
            i dag problem, till och med mellan Danmark och Sverige, som på
            olika sätt ligger varandra så nära. Det finns tyvärr många problem
            som är kopplade till detta med invandring och utvandring.
          </note>
          <note>
            Anf. 43 Statsminister GÖRAN
          </note>
          <note type="speaker">
            PERSSON (s):
          </note>
          <note>
            Herr talman! Det är inga lätta frågor som Margareta Andersson
            tar upp. Jag förutsätter att den som väl är inne i ett EU-land,
            väl är medborgare i ett land eller väl har arbetstillstånd kan
            röra sig fritt i unionen.
          </note>
          <note>
            Utnyttjande av, missbruk av eller rätt till sociala förmåner
            måste ju vara kopplat till det regelverk som finns i varje land
            och arbete.
          </note>
          <note>
            Berit Rollén pekade på risken för oss vid utvidgningen att vi
            skulle kunna komma att se fall där man missbrukade våra sociala
            förmåner. Det ska inte underskattas, utan vi ska ta allvarligt
            på detta. Jag tror inte att så kommer att ske, men det ska definitivt
            inte bara viftas bort.
          </note>
          <note>
            Det är ett oerhört komplext område som Margareta Andersson tar
            upp. Det är någonting som vi verkligen får vara försiktiga med
            när vi talar om och beslutar om, så att vi inte skapar nya problem
            eller bygger på fördomar. Det är ett mycket känsligt område.
          </note>
          <note type="speaker">
            Anf. 44 GABRIEL ROMANUS (fp):
          </note>
          <note>
            Herr talman! Först vill jag också tacka statsministern för den
            här värdefulla informationen och för att vi kan föra en diskussion
            som handlar om verkligheten och inte bara om konstitutionella
            principer. Det är viktigt.
          </note>
          <note>
            Jag fäste mig vid att statsministern sade att EU
          </note>
          <note>
            ska vara stödjande i fråga om folkhälsa men att huvudansvaret
            ska ligga hos medlemsstaterna. Hittills har tyvärr EU-samarbetet
            närmast lett till en försvagning av den svenska folkhälsan. Jag
            tänker naturligtvis på alkoholpolitiken.
          </note>
          <note>
            Vi dricker mer än vi har gjort på 100 år i Sverige.
          </note>
          <note>
            Det beror på EU-samarbetet, som har lett till att vi har fått
            en förstärkning av det privata alkoholkapitalet, en ökad privat
            införsel, sänkta priser, alkoläsk och pappviner. Nu senast har
            vi också fått en dom som innebär ökat utrymme för alkoholreklam.
            Det har alltså inte avgjorts här i Sveriges riksdag utan av en
            domstol med jurister som sätter marknadsföringens frihet framför
            folkhälsan.
          </note>
          <note>
            Det problem som vi har är ju när hänsynen till folkhälsan kommer
            i motsättning till kraven på frihandel, varornas fria rörlighet
            och liknande marknadsfilosofiska krav. Jag skulle vilja fråga
            statsministern: Hur ska vi se till att folkhälsan inte ständigt
            får vika för de kommersiella krafternas frihet?
          </note>
          <note>
            Statsministern sade att det är farligt för den demokratiska legitimiteten
            om vi kan se problem men inte kan göra någonting för att lösa
            dem. Det är precis det som vi upplever nu på alkoholområdet. Vi
            ser problem. Vi ser att alkoholskadorna ökar. Men vad ska vi göra
            för att motverka detta?
          </note>
          <note>
            Vi vet att ökad information, även om vi kan gödsla med miljoner
            på information, inte är verksamt.
          </note>
          <note>
            Vad ska vi göra för att folkhälsan inte ska behöva vika för kraven
            på marknadsföring och varornas fria rörlighet?
          </note>
          <note>
            Anf. 45 Statsminister GÖRAN
          </note>
          <note type="speaker">
            PERSSON (s):
          </note>
          <note>
            Herr talman! Jag är inte lika dyster som Gabriel
          </note>
          <note>
            Romanus när det gäller information och attitydpåverkan. Däremot
            kan man kanske säga att vi inte har varit tillräckligt bra på
            det området. Det finns säkert mer att göra, och jag skulle väldigt
            gärna vilja se ett stort, brett folkhälsoengagemang i alla åldersgrupper
            där alkoholen är ett naturligt inslag.
          </note>
          <note>
            Vi tenderar att göra det här till en fråga bara om ungdomar och
            unga människors livsstil. Så är det ju inte, utan det här är i
            allra högsta grad en förändring som sker i samhället som påverkar
            vår samlade folkhälsa. Där finns mer att göra, och jag skulle
            själv oerhört gärna vilja engagera mig i detta.
          </note>
          <note>
            Sedan kan väl både jag och Gabriel Romanus vara överens om att
            vi ska vara rädda om de alkoholpolitiska instrument som vi har,
            exempelvis Systembolaget.
          </note>
          <note>
            Jag har inte haft tillfälle att kommentera marknadsdomstolens
            dom, men nu får jag chans att göra det. Jag tycker att vi ska
            titta väldigt noga på den domen och dra lite vidare slutsatser
            av den. Det är en oerhört stor principfråga som ligger i detta:
            Ska vi lämna över till jurister att göra den typen av ställningstaganden
            i utomordentligt komplexa situationer med starka målkonflikter?
            Och hur sammansätts sådana domstolar, och hur kräver man ut ansvar
            när folkhälsan så småningom kanske fördärvas eller försämras av
            detta? Det är en väldigt viktig debatt, och den tycker jag också
            att vi ska föra.
          </note>
          <note>
            Sedan är det inte bara Sverige, tror jag, som har problem med
            alkoholpolitiken och alkoholkonsumtionen. Vi märker nu för första
            gången att man också i andra europeiska länder börjar tala om
            alkoholkonsumtion som ett problem. Det har jag inte mött förut.
          </note>
          <note>
            Det kan också vara någonting att ta fasta på. Sedan menar jag
            naturligtvis att vi som är progressiva krafter i konventsarbetet
            ska försöka att komma med idéer om hur man kan balansera de fria
            marknadskrafterna med ett socialt ansvar. Om vi inte kan göra
            detta är ingen marknadsekonomi meningsfull. Jag lyssnar gärna
            på goda råd från en mycket erfaren politiker på området.
          </note>
          <note type="speaker">
            Anf. 46 GABRIEL ROMANUS (fp):
          </note>
          <note>
            Herr talman! Självklart ska vi ha alkoholinformation. Förmodligen
            tillhör vi redan de länder som gör mest på det området. Men tyvärr
            visar all forskning att en realprissänkning med 20 %, som vi har
            haft på alkoholdrycker, inte kan kompenseras med mer och bättre
            information, men vi ska ha information.
          </note>
          <note>
            Problemet, herr statsminister, är om man säger att folkhälsan
            ska vara ett nationellt ansvar och folkhälsan samtidigt får vika
            så fort det blir en konflikt mellan frihandel och folkhälsa. Det
            är det som är det konstitutionella problemet, om man så vill.
            Jag välkomnar statsministerns grundinställning, att man samtidigt
            som folkhälsan är ett nationellt ansvar måste uppgradera hänsynen
            till folkhälsan när det blir en konflikt med marknadsfilosofin.
          </note>
          <note>
            Jag instämmer i att andra länder har de här problemen och att
            vi har bundsförvanter i andra länder, och jag välkomnar om vi
            i Sverige kan förena oss med dem och se till att vi stärker folkhälsointresset
            i det här sammanhanget. För konflikten är betydande.
          </note>
          <note>
            Anf. 47 Statsminister GÖRAN
          </note>
          <note type="speaker">
            PERSSON (s):
          </note>
          <note>
            Herr talman! Vad jag kommer ihåg av domen i marknadsdomstolen
            var de utslag vi hade från europeiska organ inte av sådant slag
            att det hade förhindrat den svenska institutionen att fortsätta
            med en striktare hållning, men de gjorde en annan bedömning. Alltså
            är detta inte i första hand en fråga om EU
          </note>
          <note>
            och det medlemskapet utan om det som vi själva gjorde i vårt
            eget land. Det är viktigt att komma ihåg.
          </note>
          <note>
            Sedan får väl vi, jag och Gabriel Romanus, tillsammans, med den
            verkan det hava må, klättra upp på barrikaderna och försöka hålla
            emot spritfloden när den kommer forsande. Det kan tyckas vara
            ett samhällsproblem som vi har bakom oss, men så är det ju inte,
            utan detta är ett växande bekymmer. Det finns anledning att i
            många sammanhang tala om detta och också försöka driva en politik
            där vi håller emot. Jag menar att vi ska hävda att folkhälsan
            och de intressena väl ska balansera med det som gäller fri rörlighet
            på marknaden. Låt oss diskutera hur det ska gå till!
          </note>
          <note>
            Överläggningen var härmed avslutad.
          </note>
          <note>
            8 § Anmälan om sammansatt utrikes-, miljöoch jordbruksutskott
          </note>
          <note>
            Från sammansatta utrikes-, miljö- och jordbruksutskottet hade
            följande promemoria inkommit:
          </note>
          <note>
            Sammansatt utrikes-, miljö- och jordbruksutskott
          </note>
          <note>
            Utrikesutskottet samt miljö- och jordbruksutskottet har jämlikt
            riksdagsordningen 4 kap. 8 § i beslut den 11 respektive den 6
            februari 2003 överenskommit att genom deputerade i sammansatt
            utskott gemensamt bereda regeringens skrivelse 2002/03:29 Johannesburg
            - FN:s världstoppmöte om hållbar utveckling jämte motioner.
          </note>
          <note>
            Till deputerade i det sammansatta utskottet har utsetts de i
            bifogade förteckning upptagna riksdagsledamöterna (Bilaga 1 och
            2).
          </note>
          <note>
            Det sammansatta utskottet, som benämns Sammansatta utrikes-,
            miljö- och jordbruksutskottet
          </note>
          <note>
            (UMJU), har vid konstituerande sammanträde denna dag utsett följande
            presidium:
          </note>
          <note>
            Catharina Elmsäter-Svärd (m), ordförande
          </note>
          <note>
            Berndt Ekholm (s), 1:e vice ordförande
          </note>
          <note>
            Sinikka Bohlin (s), 2:e vice ordförande
          </note>
          <note>
            Stockholm den 18 februari 2003
          </note>
          <note>
            Thomas Hörberg Björn G:son Wessman
          </note>
          <note>
            Bilaga 1 hade följande lydelse:
          </note>
          <note>
            Utrikesutskottet
          </note>
          <note>
            Utdrag ur protokoll 2002/03:9
          </note>
          <note>
            2003-02-11
          </note>
          <note>
            - - -
          </note>
          <note>
            § 8 Förslag om sammansatt utskott (UMJU)
          </note>
          <note>
            Diskuteras från miljö- och jordbruksutskottet inkommet förslag
            (miljö- och jordbruksutskottets protokoll 2002/03:19 5 §) om gemensam
            beredning av skrivelse 2002/03:29 Johannesburg - FN:s världstoppmöte
            om hållbar utveckling jämte eventuella motioner i sammansatt utskott
            (UMJU).
          </note>
          <note>
            Utskottet beslutar i enlighet med miljö- och jordbruksutskottets
            förslag.
          </note>
          <note>
            Denna paragraf förklaras omedelbart justerad.
          </note>
          <note>
            § 9 Val av deputerade till sammansatt utrikes-, miljöoch jordbruksutskott
          </note>
          <note>
            Utskottet väljer följande ledamöter att som deputerade och suppleanter
            för dessa ingå i det sammansatta utrikes-, miljö- och jordbruksutskottet
            (UMJU).
          </note>
          <note>
            Deputerade:
          </note>
          <note>
            Berndt Ekholm (s)
          </note>
          <note>
            Carina Hägg (s)
          </note>
          <note>
            Veronica Palm (s)
          </note>
          <note>
            Kent Härstedt (s)
          </note>
          <note>
            Ewa Björling (m)
          </note>
          <note>
            Birgitta Ohlsson (fp)
          </note>
          <note>
            Suppleanter för deputerade:
          </note>
          <note>
            Birgitta Ahlqvist (s)
          </note>
          <note>
            Kenneth G Forslund (s)
          </note>
          <note>
            Anita Johansson (s)
          </note>
          <note>
            Inger Segelström (s)
          </note>
          <note>
            Göran Lindblad (m)
          </note>
          <note>
            Björn Hamilton (m)
          </note>
          <note>
            Cecilia Nilsson Wigström (fp)
          </note>
          <note>
            Rosita Runegrund (kd)
          </note>
          <note>
            Sermin Özürküt (v)
          </note>
          <note>
            Agne Hansson (c)
          </note>
          <note>
            Lotta N Hedström (mp)
          </note>
          <note>
            Denna paragraf förklaras omedelbart justerad.
          </note>
          <note>
            - - -
          </note>
          <note>
            Vid protokollet:
          </note>
          <note>
            Maria Stridsman
          </note>
          <note>
            Justerat:
          </note>
          <note>
            Urban Ahlin
          </note>
          <note>
            Rätt utdraget intygar:
          </note>
          <note>
            Maria Stridsman
          </note>
          <note>
            Exp. 2003-02-14
          </note>
          <note>
            Kammarkansliet
          </note>
          <note>
            KU
          </note>
          <note>
            Bilaga 2 hade följande lydelse:
          </note>
          <note>
            Miljö- och jordbruksutskottet
          </note>
          <note>
            Utdrag ur protokoll 2002/03:19
          </note>
          <note>
            2003-02-06
          </note>
          <note>
            - - -
          </note>
          <note>
            5 § Sammansatt utskott utrikesutskottet/miljö- och jordbruksutskottet
          </note>
          <note>
            Enligt riksdagsordningen 4 kap. 8 § kan utskott överenskomma
            med annat utskott att de skall bereda ärenden gemensamt genom
            deputerade i sammansatt utskott.
          </note>
          <note>
            I skrivelse 2002/03:29 Johannesburg - FN:s världstoppmöte om
            hållbar utveckling, som remitterats till miljö- och jordbruksutskottet
            för beredning, redovisar och värderar regeringen besluten vid
            världstoppmötet. Vidare redogörs för pågående insatser i syfte
            att nå de mål som ingår i genomförandeplanen och vissa utmaningar
            som förestår. Dessa gäller såväl vårt eget land som i samarbetet
            inom EU,
          </note>
          <note>
            FN och andra internationella samarbetsorgan. Skrivelsens syfte
            är att underlätta för riksdagen att följa vad som sker i uppföljningen
            av världstoppmötet.
          </note>
          <note>
            Ärendet berör därmed till stora delar även utrikesutskottets
            beredningsområde.
          </note>
          <note>
            Miljö- och jordbruksutskottet beslutar föreslå utrikesutskottet
            att hänskjuta beredningen av skrivelse
          </note>
          <note>
            2002/03:29 jämte eventuella motioner till gemensam beredning
            i sammansatt utskott (UMJU).
          </note>
          <note>
            Utskottet väljer deputerade och suppleanter enligt nedanstående
            förteckning att ingå i ett eventuellt sammansatt utskott (UMJU).
          </note>
          <note>
            Ordinarie:
          </note>
          <note>
            Sinikka Bohlin (s)
          </note>
          <note>
            Alf Eriksson (s)
          </note>
          <note>
            Carina Ohlsson (s)
          </note>
          <note>
            Rolf Lindén (s)
          </note>
          <note>
            Catharina Elmsäter-Svärd (m)
          </note>
          <note>
            Lars Lindblad (m)
          </note>
          <note>
            Sverker Thorén (fp)
          </note>
          <note>
            Sven Gunnar Persson (kd)
          </note>
          <note>
            Kjell-Erik Karlsson (v)
          </note>
          <note>
            Roger Karlsson (c)
          </note>
          <note>
            Mikaela Valtersson (mp)
          </note>
          <note>
            Suppleanter:
          </note>
          <note>
            Rune Berglund (s)
          </note>
          <note>
            Christina Axelsson (s)
          </note>
          <note>
            Jan-Olof Larsson (s)
          </note>
          <note>
            Christin Nilsson (s)
          </note>
          <note>
            Bengt-Anders Johansson (m)
          </note>
          <note>
            Lennart Fremling (fp)
          </note>
          <note>
            Denna paragraf förklaras omedelbart justerad.
          </note>
          <note>
            - - -
          </note>
          <note>
            Vid protokollet:
          </note>
          <note>
            Ella Persson
          </note>
          <note>
            Justerat:
          </note>
          <note>
            Catharina Elmsäter-Svärd
          </note>
          <note>
            Rätt utdraget intygar:
          </note>
          <note>
            Ella Persson
          </note>
          <note>
            Exp. 2003-02-06
          </note>
          <note>
            UU
          </note>
          <note>
            Promemorian med bilagor hade delats ut till kammarens ledamöter.
          </note>
          <note>
            Promemorian lades till handlingarna.
          </note>
          <note>
            9 § Anmälan om inkommen faktapromemoria om förslag från Europeiska
            kommissionen
          </note>
          <note>
            Talmannen anmälde att följande faktapromemoria om förslag från
            Europeiska kommissionen inkommit och överlämnats till utskott:
          </note>
          <note>
            2002/03:FPM9 Ändrat förslag till direktiv om rätt till familjeåterförening
            KOM(2002)225 till socialförsäkringsutskottet
          </note>
          <note>
            10 § Frågor beträffande trossamfund
          </note>
          <note>
            Föredrogs konstitutionsutskottets betänkande 2002/03:KU20
          </note>
          <note>
            Frågor beträffande trossamfund.
          </note>
          <note type="speaker">
            Anf. 48 LISELOTT HAGBERG (fp):
          </note>
          <note>
            Herr talman! Man skulle kunna börja med att säga att vi går från
            konstitutionella frågor på EU-nivå till konstitutionella frågor
            på nationell nivå.
          </note>
          <note>
            Vi ska ju debattera ett betänkande som handlar om frågor beträffande
            trossamfund, och när det gäller trossamfund och trosfrågor har
            liberaler mer än någon annan politisk kraft i vårt land engagerat
            sig i kampen för religionsfrihet. En väldigt viktig princip för
            oss har varit, och är fortfarande, likställigheten mellan trossamfund.
            Det vi kan se i dag är en splittrad bild där vissa trossamfund
            får hjälp av staten vid uppbörd av avgifter. Andra får bidrag,
            och Svenska kyrkan har fortfarande en verklig särställning om
            man jämför med andra trossamfund.
          </note>
          <note>
            Jag är fullt medveten om att den så kallade kyrkastat-frågan
            inte har varit någon enkel fråga, och det har inte varit enkelt
            att komma fram till en lösning.
          </note>
          <note>
            Frågan har ägnats mycket tid och mycket energi under årens lopp.
            Men Folkpartiets utgångspunkt har hela tiden varit att ett samhälle
            med många olika kulturer och etniska bakgrunder måste bygga på
            religionsfrihet där olika samfund behandlas på likvärdigt sätt.
            Det är också viktigt att staten håller sig neutral i trosfrågorna.
            I ett samhälle som kämpar mot segregering är det här särskilt
            angeläget.
          </note>
          <note>
            Under riksmötet 1995/96 lades propositionen
          </note>
          <note>
            Ändrade relationer mellan staten och Svenska kyrkan fram. Det
            var många som då trodde att det innebar det verkliga klippet av
            navelsträngen mellan staten och
          </note>
          <note>
            Svenska kyrkan. Folkpartiet menade redan vid den tiden att förslaget
            i propositionen gav Svenska kyrkan en särställning.
          </note>
          <note>
            Vår uppfattning var att förslaget inte skulle kunna ses som en
            långsiktig lösning på kyrka-stat-frågan.
          </note>
          <note>
            Det fanns en viss acceptans för att det i en ny lag skulle finnas
            bestämmelser som reglerade särskilda relationer mellan staten
            och trossamfundet Svenska kyrkan. Men enligt vår uppfattning skulle
            en sådan reglering inskränka sig till det som var absolut nödvändigt.
          </note>
          <note>
            En gemensam lag för trossamfunden hade varit en mycket bättre
            lösning än den lösning som vi ser i dag med olika lagar: en för
            Svenska kyrkan och en för övriga trossamfund. Den följdlagstiftning
            som har ägt rum sedan 1995-1996 ger oss också en bild av en statskyrka
            som är halvskild från staten. Vi anser att ett verkligt skiljande
            mellan Svenska kyrkan och staten måste bli verklighet inom en
            snar framtid.
          </note>
          <note>
            Herr talman! Enligt lagen om trossamfund är ingen människa skyldig
            att tillhöra något samfund. Ett avtal eller löfte som strider
            mot en sådan bestämmelse gäller inte. Denna bestämmelse innebär
            också att varje trossamfund måste ge möjlighet för den som vill
            att utträda ur samfundet.
          </note>
          <note>
            Svenska kyrkan har rätt till hjälp av staten när det gäller debitering
            och redovisning av avgifter från dem som tillhör Svenska kyrkan
            samt när det gäller att ta in avgifter. Regeringen kan också besluta
            att andra registrerade trossamfund ska få sådan hjälp. Närmare
            bestämmelser om detta finns bland annat i lagen om avgift till
            registrerade trossamfund. Förutom Svenska kyrkan har ytterligare
            sju samfund beviljats hjälp med att ta in avgifter via skattesystemet.
          </note>
          <note>
            Ibland uppstår problem, till exempel om en person meddelar skattemyndigheten
            att han eller hon inte anser sig vara avgiftsskyldig trots att
            personen i fråga finns med i den datafil med uppgifter om avgiftsskyldiga
            som samfund lämnar till Riksskatteverket. Personen i fråga uppmanas
            då att kontakta samfundet för eventuell rättelse. Under 2001 och
            2002 handlar det om flera tusen sådana rättelser. För ett aktuellt
            samfund handlade det faktiskt om 10 % av medlemmarna.
          </note>
          <note>
            I de fall där trossamfundet bedömer att personen inte är avgiftsskyldig
            skickar samfundet en rättelse till Riksskatteverket som ser till
            att uppgiften om avgiftsskyldighet tas bort. Riksskatteverket
            blandar sig inte i saken vidare. Frågan blir en hantering mellan
            den enskilda personen och trossamfundet. Om den enskilde inte
            är överens med sitt samfund hänvisas frågan vidare till domstol.
          </note>
          <note>
            Utskottet förutsätter att regeringen följer upp frågan och finner
            inte att det har framkommit tillräckliga skäl för att riksdagen
            skulle ge ett tillkännagivande till regeringen. Men vi i Folkpartiet
            anser att den nuvarande ordningen för hantering av klagomål från
            enskilda vid uppbörd av avgifter till trossamfund inte är bra.
            I stället för nuvarande ordning bör en annan ordning tillämpas
            som innebär att skattemyndigheten ska ta den uppgift som en enskild
            person lämnar för god. Om det blir vidare hantering i en rättslig
            process är det samfundet som ska ta initiativet och inte den enskilde.
          </note>
          <note>
            Jag yrkar bifall till reservation nr 5 med de skäl som jag angav
            i slutet av mitt anförande.
          </note>
          <note type="speaker">
            Anf. 49 GUSTAV FRIDOLIN (mp):
          </note>
          <note>
            Herr talman! Jag skulle vilja börja med att slå fast några faktiska
            sanningar.
          </note>
          <note>
            1. Sverige är ett mångkulturellt land.
          </note>
          <note>
            2. För att olika kulturer ska kunna bibehållas, utvecklas och
            växa sida vid sida är religionsfriheten en förutsättning.
          </note>
          <note>
            3. I Sverige råder religionsfrihet.
          </note>
          <note>
            Herr talman! Låt mig nu övergå till att för dig och kammaren
            presentera några politiska sanningar.
          </note>
          <note>
            1. Inga trossamfund behandlas olika i Sverige.
          </note>
          <note>
            2. Den svenska religionsfriheten garanterar alla trosåskådningar
            samma villkor.
          </note>
          <note>
            3. Svenska kyrkan är skild från staten.
          </note>
          <note>
            Kammarkamrater! Herr talman! Skillnaden mellan en faktisk sanning
            och en politisk dito är den att den politiska är relativ snarare
            än verklig, att den inte alltid är särskilt sann men möjligen
            mer sannolik än sin motsats och att den är återupprepad många
            gånger från just denna talarstol.
          </note>
          <note>
            I det betänkande som nu ligger på vårt bord behandlas ett antal
            motionsyrkanden som syftar till att slutligt skilja Svenska kyrkan
            från staten och att ge oss en politik rörande trossamfund som
            helt och fullt bygger på religionsfrihetens principer. Det är
            viktiga motionsyrkanden. En demokrati i egentlig mening ska inte
            favorisera någon på grund av dennes religiösa övertygelse eller
            medlemskap i visst samfund. Ett demokratiskt samhälle ska respektera
            människors tro och i sin lagstiftning vara sekulariserat. Detta
            är min och de grönas fasta övertygelse.
          </note>
          <note>
            I reservation 3 av mig och Mats Einarsson yrkas bifall till motion
            K271. Motionens hemställanspunkt är lika enkel som koncis: "Riksdagen
            begär att regeringen lägger fram förslag till ändring av berörda
            lagar i syfte att åstadkomma ett slutligt skiljande av
          </note>
          <note>
            Svenska kyrkan från staten."
          </note>
          <note>
            Låt oss verkställa detta! Jag yrkar bifall till reservation 3.
          </note>
          <note>
            Herr talman! Det har i debatten hävdats, och kommer kanske också
            här i dag att hävdas, att motionens krav är onödigt, att talet
            om att kyrkans skiljande från staten inte är fullständigt bara
            är prat. Men svara mig då! Om Svenska kyrkan nu är helt skild
            från staten, från oss och vår ibland ganska klåfingriga vilja
            att lägga oss i, varför är det då vi som sitter i denna kammare
            som i särskild lag reglerar att Svenska kyrkan är ett evangelisk-lutherskt
            trossamfund och en öppen folkkyrka? Varför överlåter vi inte till
          </note>
          <note>
            Svenska kyrkans beslutsfattare att bestämma om den saken?
          </note>
          <note>
            Ska vi också gå in i lagen och reglera att Socialdemokraterna
            är ett parti som vilar på socialdemokratiska värderingar, att
            Folkpartiet anammar de liberala idealen eller att Miljöpartiet
            står för decentralism, solidaritet och ekologisk hållbarhet? Ibland
            kanske sådana lagar - det ska jag erkänna - vore bra för den politiska
            eller ideologiska ordningen, men givetvis är detta deklarationer
            som vi ska överlåta till respektive partis kongresser och landsmöten.
            Likaså bör kyrkan själv fatta beslut om sin övertygelse och sin
            uppbyggnad.
          </note>
          <note>
            Herr talman! I betänkandet behandlas också den något mer komplexa
            frågan om statens inblandning vid uppbörd av avgift till trossamfund.
            Miljöpartiet ifrågasätter ordningen att en förening ska ha rätt
            till hjälp från staten med indrivning av avgifter just för att
            föreningen råkar basera sin verksamhet på någon form av andlig
            tro. Om vi återigen ska dra paralleller till den värld som vi
            kanske känner bäst, den politiska världen, så skulle de flesta
            uppfatta det som ganska absurt om Thomas Rasmusson i Häglinges
            medlemsavgift till den politiska föreningen Miljöpartiet de gröna
            skulle hämtas in av skattemyndigheten.
          </note>
          <note>
            Lika absurt är det givetvis att densammes medlemsavgift till
            den andliga föreningen Svenska kyrkan drivs in av samma myndighet.
            Därför måste lagen om trossamfund utvärderas med siktet inställt
            på ett jämställande av religiösa och andra föreningar i detta
            hänseende. Särskilt viktigt blir det om man betänker de akuta
            problem som uppstår och som Liselott Hagberg förtjänstfullt redogjort
            för.
          </note>
          <note>
            Låt mig avslöja en sak, herr talman. Jag har en gång varit scout.
            Det var dock länge sedan jag sist besökte scoutgården i Vittsjö
            eller betalade in någon medlemsavgift till scoutrörelsen. Men
            jag får fortfarande tidningen Scout hit till min lägenhet i Stockholm.
            Uppenbarligen finns jag med i deras register.
          </note>
          <note>
            Jag hyser inte agg mot scoutrörelsen för att deras medlemsregister
            inte är ordentligt uppdaterat. Men det verkar naivt att tro att
            just för att en förening baserar sin verksamhet på andlighet så
            har de bättre koll på sin medlemsmatrikel än vad mina scouter
            har.
          </note>
          <note>
            Problemet är bara att när scouterna missar att stryka mig får
            de betala mig en gratis tidning - det är en ganska bra tidning
            - några gånger per år. Om ett trossamfund med medlemsavgiftsindrivningshjälp
            av staten gör samma misstag är det ibland jag - den som inte har
            gjort något misstag - som kan tvingas betala för det.
          </note>
          <note>
            Det är ingen hemlighet att det har hänt att ett registrerat trossamfund
            och en enskild person har haft olika uppfattningar i frågan om
            den enskilde verkligen är medlem i samfundet. Dagens ordning innebär
            att trossamfund med statens hjälp kan tvinga enskilda att betala
            in avgifter till trossamfund även när det är obefogat. De akuta
            problem som här uppstår och som jag har försökt förklara löses
            inte nöjaktigt enbart genom en utvärdering av lagen. Det krävs
            att vi går till handling. Lagen bör ändras så att skattemyndigheterna
            lyssnar på den avgiftsskyldige. I fall då oenighet uppstår med
            trossamfundet får en ordinär rättslig prövning ta vid. Detta är
            också innebörden av reservation 4 i betänkandet.
          </note>
          <note>
            Herr talman! Slutligen behandlas i betänkandet frågor som rör
            begravningsavgifter. Om detta kommer min vän och partikamrat Leif
            Björnlod snart att ta till orda.
          </note>
          <note type="speaker">
            Anf. 50 HELENE PETERSSON (s):
          </note>
          <note>
            Herr talman! Riksdagen fattade år 1995 ett principbeslut om ändrade
            relationer mellan staten och
          </note>
          <note>
            Svenska kyrkan. Några år senare gjordes ändringar i gällande
            lagstiftning angående bland annat begravningsverksamhet och att
            staten skulle biträda trossamfund med uppbörd av avgifter. Beslutet
            trädde i kraft den 1 januari 2000. De lagar och lagändringar som
            vi nu diskuterar i detta betänkande har alltså inte så många år
            på nacken. De ändrade relationerna och lagarna bygger också på
            en överenskommelse mellan
          </note>
          <note>
            Svenska kyrkan och staten som föregicks av ett omfattande utrednings-
            och förhandlingsarbete. Många av er var med, jag var det inte
            själv, men det är ett väldigt stort arbete som startade inte på
            80-talet, inte på 70-talet utan snarare på 50- och 60-talet. Detta
            var en stor förändring, och en sådan måste få tid att sätta sig.
          </note>
          <note>
            Jag vill därför redan nu, herr talman, yrka bifall till utskottets
            förslag.
          </note>
          <note>
            Svenska kyrkan har en lång tradition i Sverige och är en del
            av Sveriges kulturhistoria. Att ha sin begravning knuten till
            Svenska kyrkan är för de allra flesta det mest naturliga. Även
            för dem som inte är medlemmar i Svenska kyrkan ter det sig naturligt
            med den sista vilan där.
          </note>
          <note>
            Som Gustav Fridolin påpekade är Sverige i dag ett mångkulturellt
            samhälle, och det ska vi vara stolta över. För att vi ska känna
            trygghet i olikheterna behöver vi alla lära mer om de olika kulturerna.
            Att vara huvudman för ett område som gäller fler personer än sina
            egna medlemmar innebär för Svenska kyrkans del inte bara att tillhandahålla
            särskilda gravplatser för dem som inte tillhör något kristet trossamfund
            utan också ett stort ansvar att vara ödmjuk inför andra troendes
            önskemål och vilja och att lära sig mer om den kultur och de ritualer,
            seder och traditioner som finns i andra trosläror.
          </note>
          <note>
            Svenska kyrkan har under den tid som gått visar en stor kompetens
            och känsla för de här frågorna, och de samråd som skett med andra
            trossamfund har fungerat väl i frågor som rör såväl anläggningar,
            utvidgningar som ändringar av befintlig gravplats.
          </note>
          <note>
            Det är också viktigt att det endast finns en huvudman i varje
            geografiskt område. Och inget talar i dag för att det skulle vara
            någon annan Svenska kyrkan utom i de fall där redan kommunen redan
            i dag har ansvaret. Skulle någon kommun visa ett stort intresse
            för att ta över ansvaret har regeringen möjlighet att i särskilda
            fall ändra huvudmannaskap, men det har hittills inte visats något
            intresse från kommunernas sida.
          </note>
          <note>
            Länsstyrelserna ska också utse begravningsombud för att bevaka
            nivån på avgifterna och för att de som inte tillhör något kristet
            trossamfund ska ha någon företrädare i dessa frågor. Begravningsombud
            finns i alla delar av landet, de har en skyldighet att årligen
            rapportera inför länsstyrelsen och underrätta länsstyrelsen om
            de finner något anmärkningsvärt.
          </note>
          <note>
            I överenskommelsen ingick också att staten ska hjälpa till vid
            uppbörd av såväl begravningsavgiften som avgiften till trossamfund
            och att detta ska gå via skattsedeln. Här är det viktigt att den
            redovisning av medlemsuppgifter som ligger till grund för den
            statliga hjälpen håller en genomgående hög kvalitet.
          </note>
          <note>
            Utskottet har uppmärksammat att det inte alltid är så, men det
            är trossamfundets ansvar att se till detta, och utskottet förutsätter
            att det ska avhjälpas av trossamfunden själva. Detta måste skötas
            på ett rättssäkert sätt för den enskilde, men det är viktigt att
            betona att ansvaret ligger på trossamfunden. Utskottet har också
            i sitt ställningstagande poängterat vikten av att medlemmarna
            informeras av det registrerade trossamfundet på ett sådant sätt
            att de är helt införstådda med sitt medlemskap, avgiftsskyldigheten
            och att avgiften tas in via skattesystemet. Vi förutsätter från
            utskottet att regeringen följer upp de här aktuella frågorna,
            och vi gör bedömningen att det inte ska vidtas några ytterligare
            åtgärder i detta läge.
          </note>
          <note>
            Med detta, herr talman, yrkar jag än en gång bifall till utskottets
            förslag.
          </note>
          <note type="speaker">
            Anf. 51 NILS FREDRIK AURELIUS (m):
          </note>
          <note>
            Herr talman! Som tidigare talare nämnde har frågan om stat-kyrka
            utretts faktiskt inte bara några decennier utan större delen av
            1900-talet, och i det betänkande som vi har att ta ställning till
            i dag finns det därför föga nytt. Frågan om huvudmannaskapet för
            begravningsväsendet exempelvis utreddes ganska noggrant på 90-talet.
            Det fanns med i bilden redan från början att man skulle kunna
            tänka sig kommunalt huvudmannaskap. Det var bara det att kommunerna
            visade sig föga intresserade, de hade annat att syssla med, att
            ta hand om de levande och så vidare.
          </note>
          <note>
            Det slutade då med att Svenska kyrkan skulle behålla huvudmannaskapet
            för den övervägande delen av begravningsväsendet. Som ni vet finns
            det redan nu kommuner som har ett tillstånd. Det går för en kommun
            som så önskar att överta detta ansvar, tillståndet går att få
            från regeringen. Att däremot genom en särskild lagstiftning tvinga
            alla Sveriges kommuner att överta ansvaret för begravningsväsendet,
            med allt vad då skulle följa av markinlösen och annat, vore inte
            speciellt rimligt. Det förslaget tycker jag inte är särskilt intressant.
          </note>
          <note>
            Jag tror att det är viktigt att man i den här frågan inser att
            Svenska kyrkan är ett slags entreprenör i begravningsfrågan och
            inte verkar som ett trossamfund. Det är därför det finns en särredovisning
            av den speciella begravningsavgiften. Det är därför det finns
            av länsstyrelsen utsedda ombud som ska ha tillsyn.
          </note>
          <note>
            I den miljöpartistiska reservationen finns ett litet intressant
            resonemang som lyder så här på riksdagsprosa: Det kan ifrågasättas
            om den samlade summan korresponderar med de kostnader den enskilde
            efter döden medför för aktuell huvudman.
          </note>
          <note>
            Det kan alltså vara så att man betalar in ganska mycket i begravningsavgift
            som man så att säga efter döden inte har full nytta av. Det måste
            vara innebörden. Jag vet inte om Miljöpartiet därvid vill förespråka
            något slags försäkringslösning eller privatisering i någon mening.
            Det kunde vara intressant att få detta utvecklat, men det går
            ganska dåligt ihop med det förslag som finns i precis samma reservation
            och som säger att kommunerna ska överta huvudansvaret för begravningsväsendet.
            Det är nämligen så att kommunalskatten uttas på samma sätt som
            kyrkoavgiften:
          </note>
          <note>
            proportionellt mot den kommunalt beskattningsbara inkomsten.
          </note>
          <note>
            Uppbörden var en förutsättning för att den stora reformen över
            huvud taget skulle kunna genomföras.
          </note>
          <note>
            Annars skulle vi kanske inte fått någon stat-kyrkareform. Det
            var naturligtvis ett nytt inslag att ett av de samfund som har
            fått rätten till avgiftshjälp, hjälp med uppbörden, av regeringen
            inte riktigt har skött detta bra, som man skulle kunna säga. Man
            har utnyttjat den möjlighet till samtycket via stadgarna som finns,
            men alla medlemmar som finns med i registret förefaller inte känna
            till detta. Det är naturligtvis inte riktigt bra. Det gäller Katolska
            kyrkan. Men att därav dra slutsatsen att hela systemet ska omprövas
            nu omedelbart eller att just det här samfundet skulle förlora
            sin uppbördshjälp redan nu tycks mig inte alls vara rimligt. Här
            har utskottet menat att man böra avvakta, och man utgår från -
            det är en liten tillrättavisning, en uppmaning - att information
            om vad det innebär att vara medlem i detta samfund ska ges till
            alla medlemmar.
          </note>
          <note>
            Rent allmänt kan man säga att det fortfarande när det gäller
            Svenska kyrkans ställning finns en viss reglering. Det finns en
            lag om Svenska kyrkan, inte som alternativ till lagen om registrerade
            trossamfund, utan dessutom denna lag. Den åberopas i praktiken
            inte speciellt ofta, men den var en mycket viktig förutsättning
            för att den här lösningen över huvud taget skulle kunna komma
            till stånd. Nyckelordet var egentligen inte beskrivningen av kyrkans
            lära, utan att
          </note>
          <note>
            Svenska kyrkan skulle vara rikstäckande. Det fanns vid den tidpunkten
            en betydande oro för att kyrkan inte skulle kunna eller vilja
            vara det framöver.
          </note>
          <note>
            Den lag som finns tills vidare var en viktig förutsättning för
            att den stora reformen över huvud taget skulle komma till stånd.
          </note>
          <note>
            Jag tror sammanfattningsvis att det kommer att ske förändringar
            av förhållandet mellan stat och kyrka. Uttrycket skilsmässa kanske
            man inte ska använda. Vi har förändrade relationer. Kyrkan är
            i väsentliga avseenden frigjord från staten. Men visst kommer
            det att komma fortsatta steg så småningom.
          </note>
          <note>
            Men när det handlar om en så här stor reform som har utretts
            så länge och som beslutats efter så många överläggningar, inte
            minst med trossamfunden och kyrkan, måste det naturligtvis gå
            en viss tid innan man genomför förändringar. Jag tror att året
            2009 kan vara ett årtal att titta något fram mot. En del av de
            beslut som riksdagen redan har fattat kommer så att säga att klinga
            av då. Det är exempelvis inte förrän då som staten fullt ut lever
            upp till sitt åtagande beträffande kulturminnen. Det är en överenskommelse
            som egentligen beslutades för länge sedan. Efter år 2009
          </note>
          <note>
            tror jag att vi kan få se vissa förändringar mot ett ännu större
            frigörande av kyrkan från staten. Men vid det laget har väl de
            flesta av oss nedlagt våra politiska verktyg.
          </note>
          <note type="speaker">
            Anf. 52 LISELOTT HAGBERG (fp) replik:
          </note>
          <note>
            Herr talman! Jag vill göra en korrigering. Det är inte som Nils
            Fredrik Aurelius säger när det gäller indrivning av avgifter och
            hjälp med detta för trossamfund. Vi menar inte att en översyn
            skulle innebära att ett samfund inte får hjälp med uppbörd. Vi
            menar att det fanns olika alternativ inför denna nya lag som trädde
            i kraft. Och det alternativ som man har valt blev att frågan ligger
            hos samfundet och att en enskild får gå in i en domstolsprocess.
            Men vi vill vända på detta förhållande så att skattemyndigheten
            tar en enskild persons uppgift för riktig och att processen i
            så fall får drivas av samfundet, detta för att skydda en enskild.
            Det handlar alltså inte om att förlora uppbördshjälpen.
          </note>
          <note>
            Anf. 53 NILS FREDRIK AURELIUS (m)
          </note>
          <note>
            replik:
          </note>
          <note>
            Herr talman! Jag tror inte att jag har missuppfattat någonting.
            Det finns en möjlighet i lagstiftningen för ett samfund att enbart
            med hänvisning till sina stadgar av regeringen kunna få denna
            uppbördshjälp. Det har ett enda samfund gjort. Där har det uppdagats
            vissa brister i hanteringen. Men att på detta tidiga stadium omöjliggöra
            denna typ, det vill säga att säga att det inte kan räcka med stadgestöd
            och låta det fungera, tycker jag inte är riktigt rimligt. Nu får
            vi först se om detta system kan fungera bättre framöver. Man har
            ju faktiskt ganska nyligen fattat beslut om lagen. Att peta i
            det alltför mycket nu innan man har sett om det kan fungera bättre
            tycks mig inte speciellt rimligt.
          </note>
          <note>
            Det skulle vara en åtgärd nästan direkt riktad mot ett speciellt
            samfund.
          </note>
          <note type="speaker">
            Anf. 54 TUVE SKÅNBERG (kd):
          </note>
          <note>
            Herr talman! Beslutet att skilja och befria Svenska kyrkan från
            staten föregicks, som vi har fått relaterat här vid flera tillfällen,
            av ett långt förarbete för att bestämma villkoren för detta förhållande.
            Det trädde i kraft år 2000. Nu är det år 2003. Det har alltså
            gått kort tid.
          </note>
          <note>
            Vi kristdemokrater står bakom villkoren som ledde fram till skiljandet
            mellan Svenska kyrkan och staten, och vi står fortfarande bakom
            dessa villkor.
          </note>
          <note>
            Det finns ingen anledning att ompröva dem. Vi tycker rent allmänt
            att en sådan samförståndslösning som skapades då eller som skapas
            i andra situationer av politisk art ska värnas, och vi står bakom
            den.
          </note>
          <note>
            Nu har Vänsterpartiet och Miljöpartiet motionerat och reserverat
            sig för att få bort lagformuleringar om att Svenska kyrkan skulle
            vara ett "evangelisklutherskt trossamfund" eller "en öppen folkkyrka",
            att
          </note>
          <note>
            Svenska kyrkan har en särställning som huvudman för begravningsväsendet
            och har rätt till hjälp av staten med indrivning av medlemsavgifter.
          </note>
          <note>
            Det hör till villkoren för den samförståndslösning som har träffats.
            Det är enligt önskemål från Svenska kyrkan som detta är inskrivet
            i lagen, och vi kristdemokrater har inga synpunkter på det.
          </note>
          <note>
            När sedan Katolska kyrkan inte riktigt har kunnat klara att sköta
            sina medlemsregister måste det ses mot bakgrund av att det fortfarande
            till stor del är ett invandrarsamfund. Människor har kommit utan
            att kunna svenska och utan att vara rotade i svensk kultur och
            vårt förträffliga byråkratiska system och har därmed blivit lite
            grann hängande mellan stolarna. Det är naturligtvis en fråga som
            kommer att redas ut, säkerligen ganska snart, och det finns ingen
            anledning att föregripa den ordning som Katolska kyrkan nu säkerligen
            kommer att se till fungerar.
          </note>
          <note>
            Herr talman! Jag yrkar bifall till förslaget i utskottets betänkande.
          </note>
          <note type="speaker">
            Anf. 55 KERSTIN LUNDGREN (c):
          </note>
          <note>
            Herr talman! Det betänkande som nu ligger på kammarens bord för
            diskussion är ett betänkande som präglas av bred enighet. Det
            är ett betänkande som följer det beslut som har tagits här tidigare,
            både 1995
          </note>
          <note>
            och 1999 som har sagts här. Då rådde en bred enighet om att inte
            ägna sig åt att klippa av alla band som tänkas kan utan om att
            nå en förändrad relation mellan Svenska kyrkan och staten, en
            förändring under ordnade former, en samförståndslösning, ett partnerskap.
            Man skulle ha en övergångsperiod fram till
          </note>
          <note>
            2009 när det gäller vissa frågor. Centerpartiet står bakom den
            uppgörelse som har träffats och också bakom detta betänkande.
          </note>
          <note>
            Det finns partier här i kammaren som har en avvikande mening
            i dag och som hade en avvikande mening när beslutet tidigare togs.
            Jag och Centerpartiet har självklart respekt för detta. Men lika
            självklart måste det vara att vi som beslutsfattare står för ett
            beslut som ger tilltro hos dem som är berörda till hållbarheten.
            Att nu komma med förslag till förändringar såsom Vänsterpartiet
            och Miljöpartiet gör tycker vi inte är trovärdigt, och vi yrkar
            avslag på reservation 3 och de andra reservationerna.
          </note>
          <note>
            Betänkandets två större diskussionsfrågor handlar om begravningsverksamheten
            och om avgiftsuppbörden.
          </note>
          <note>
            Huvudmannaskapet för begravningsverksamheten är ett av de uppdrag
            som denna kammare tidigare har uttalat ska ligga kvar hos de territoriella
            församlingarna inom Svenska kyrkan men med möjlighet att i särskilda
            fall besluta att en kommun ska kunna anordna och hålla begravningsplats.
            Vi tycker att det är en rimlig uppgörelse, och det finns ingenting
            i de nuvarande underlagen som talar för att detta fungerar dåligt.
            Det finns ingen kö av kommuner eller andra som önskar ta över.
            Däremot finns det ett politiskt intresse från några partier, och
            det har vi självklart respekt för. Men det motiverar inte oss
            att ändra uppfattning i denna del.
          </note>
          <note>
            Snarare har detta skötts väl genom vår historia.
          </note>
          <note>
            Det finns ibland en övertro här i kammaren och annorstädes på
            att organisera om även det som fungerar väl och att göra det av
            något outgrundligt skäl. Det tycker vi inte är ett bra sätt att
            agera. Det är viktigt att ha respekt för religionsfriheten och
            att hävda den.
          </note>
          <note>
            Men det finns inte heller på den grunden något skäl att ändra
            detta ansvar eller detta entreprenörskap som
          </note>
          <note>
            Nils Fredrik Aurelius träffande beskrev det som. Det är snarare
            så att riksdagen också på konstitutionsutskottets initiativ tydliggjorde
            just att begravningsavgiften ska föreskrivas av länsstyrelsen,
            en statlig myndighet, för den som inte tillhör Svenska kyrkan.
          </note>
          <note>
            Vid tidigare beslut lade vi vikt vid att försöka hävda religionsfriheten
            även i detta sammanhang och säkra den enskildes rättssäkerhet.
            Jag är inte säker på att det skulle upplevas som bättre om det
            blev en kommunal verksamhet.
          </note>
          <note>
            Också avgiften till trossamfund är ett resultat av samförståndslösningen
            - att ge statlig uppbördshjälp, att Svenska kyrkan och annat registrerat
            trossamfund kan få den hjälpen. Vi i Centerpartiet tycker att
            det är en god ordning, även om det här diskuterades intensivt
            i debatten här i kammaren 1999.
          </note>
          <note>
            Dock - vilket jag tydligt vill betona - har problem uppdagats
            här för vissa medlemmar i andra trossamfund, Romersk-katolska
            kyrkan specifikt. Men det finns också en del andra uppenbara bekymmer
            där rättelseprocessen lämnar en hel del övrigt att önska.
          </note>
          <note>
            Riksskatteverket har också uppmärksammat det och påtalat för
            regeringen att man bör följa upp och bedöma om samfunden gett
            tillräcklig information.
          </note>
          <note>
            Konstitutionsutskottet understryker just trossamfundens ansvar.
            Det är viktigt att de agerar ansvarsfullt för att rätta till problemen.
          </note>
          <note>
            Om de inte tar vara på den möjligheten riskerar de naturligtvis
            att på sikt såga av den gren som de själva sitter på. Vi ser inte
            att det nu, med ett eller ett par års historia, när det gäller
            ett tydliggörande om ansvaret hos trossamfunden finns skäl att
            förändra detta men däremot skäl för trossamfunden att göra rättelserna
            bättre och att ta hänsyn till de enskilda medlemmar som lämnat
            samfunden.
          </note>
          <note>
            Vi noterar med glädje att konstitutionsutskottet förutsätter
            att regeringen följer upp och bedömer om tillräckliga åtgärder
            vidtagits från trossamfundens sida i den här delen. Om det vid
            en sådan uppföljning visar sig att man inte har klarat av sin
            hemläxa, sitt beting, är det ett nytt läge. Då får vi pröva frågan
            utifrån den grunden. Men i dag har vi inget skäl att säga att
            det nu ska förändras.
          </note>
          <note>
            Med detta, herr talman, yrkar jag avslag på reservationerna och
            bifall till konstitutionsutskottets förslag i betänkande nr 20.
          </note>
          <note type="speaker">
            Anf. 56 TASSO STAFILIDIS (v):
          </note>
          <note>
            Herr talman! I många avseenden instämmer jag i de anföranden
            som Liselott Hagberg från Folkpartiet och Gustav Fridolin från
            Miljöpartiet höll här från talarstolen.
          </note>
          <note>
            Herr talman! I konstitutionsutskottets betänkande nr 20 finns
            det tre reservationer som Vänsterpartiet står bakom. Det handlar
            då om begravningsverksamheten, om Svenska kyrkans särställning
            och om den statliga hjälpen vid uppbörd av avgift till trossamfund.
            I mitt anförande kommer jag i huvudsak att lyfta fram frågan om
            den statliga hjälpen vid uppbörd av avgift till trossamfund. Men
            först gäller det reservation nr 1. Vi vill ha ordningen att begravningsväsendet
            övergår till primärkommunalt huvudmannaskap.
          </note>
          <note>
            Tidigare i debatten här har vi hört att det handlar om entreprenörskap
            och att Svenska kyrkan sköter detta väldigt proffsigt - man är
            väldigt givmild och så vidare. För oss i Vänsterpartiet handlar
            det inte om att ifrågasätta duktigheten hos Svenska kyrkan eller
            hur duktig entreprenör Svenska kyrkan är. Vad vi vill är att det
            klart och tydligt definieras i lagstiftningen vad som är religion
            och vad som är juridik och statliga angelägenheter. Det ska inte
            finnas en sammanblandning.
          </note>
          <note>
            Utifrån tidigare anföranden där det talats just om entreprenörskap
            och Svenska kyrkans välvilja tycker jag mig uppfatta en sådan
            sammanblandning. Kanske kan Nils Fredrik Aurelius, som begärt
            replik, ge ett svar. Ett entreprenörskap skulle faktiskt också
            innebära att staten gick ut med anbud och begärde in offerter
            för att se vem som sköter det här bäst och billigast. Det tror
            jag inte att ens Nils Fredrik Aurelius är intresserad av.
          </note>
          <note>
            För att bättre möta de krav som religionsfriheten ställer och
            för att skapa en principiellt hållbar ordning för en verksamhet
            som så påtagligt är en uppgift för samhället anser vi i Vänsterpartiet
            att kommunerna ska ta över huvudmannaskapet. På det sättet skulle
            alla ha möjlighet att påverka till exempel begravningsavgiften.
            I dag finns det ur demokratisk synvinkel brister då enbart personer
            som är medlemmar i
          </note>
          <note>
            Svenska kyrkan har påverkansmöjligheter. Länsstyrelsens representanter
            ser vi inte som en sådan demokratisk påverkansmöjlighet utan mer
            som att någon har en översyn över det här.
          </note>
          <note>
            De som inte är medlemmar i Svenska kyrkan har heller inte rösträtt
            i de kyrkliga valen. Därför är det högst angeläget att även begravningsväsendet
            demokratiseras.
          </note>
          <note>
            Den andra frågan, vilken återfinns i reservation nr 3, handlar
            om att vi inte tycker att Svenska kyrkan ska ha en särställning.
            Vi vill att Svenska kyrkan slutgiltigt skiljs från staten. Det
            finns inga hållbara argument för att religiösa samfund ska ha
            den särställning som till exempel Svenska kyrkan fortfarande har
            trots att relationen mellan kyrkan och staten ändrades - en ordning
            som gäller från år 2000.
          </note>
          <note>
            Herr talman! Vad gäller den statliga medverkan vid uppbörd av
            avgift till trossamfund är det intressant att se hur utskottet
            har behandlat detta. Utskottets redogörelse för nu gällande ordning
            stämmer nämligen helt överens med de två motioner - en folkpartistisk
            motion och en vänsterpartistisk motion - som innehåller precis
            samma saker som utskottets majoritet har valt att redovisa.
          </note>
          <note>
            Där verkar vi vara överens om själva läget. Men utskottet har
            helt missat just kärnan i den fråga som tas upp i motionerna:
            skyddet för dem som inte är medlemmar i ett trossamfund men som
            av ett visst trossamfund - i det här fallet, som andra också har
            nämnt, det registrerade samfundet Romersk-katolska kyrkan - anses
            vara medlemmar.
          </note>
          <note>
            Det är alltså inte fråga om att man tvistar om att betala in,
            att man är medlem eller att det finns något frågetecken där, utan
            det är just beträffande den form av lösning som Romersk-katolska
            kyrkan har valt som jag och Vänsterpartiet inte anser att utskottet
            så att säga har tagit itu med frågan. Jag förstår inte varför
            utskottets majoritet har valt att inte svara på huvudfrågan. Men
            det kan kanske någon av de ledamöter som står bakom betänkandet
            förklara. Herr talman, vari ligger problemet?
          </note>
          <note>
            I enlighet med utskottets betänkande står det rätt klart att
            det är det registrerade trossamfundet Romersk-katolska kyrkan
            som avsevärt skiljer ut sig.
          </note>
          <note>
            Antalet rättelser ökar från år till år - med 3 874 för inkomståret
            2001 och med 5 310 för inkomståret
          </note>
          <note>
            2002. Enligt Riksskatteverket kommer Romerskkatolska kyrkan inom
            kort att sända ytterligare rättelser för inkomståren 2001, 2002
            och 2003.
          </note>
          <note>
            Man kan fråga sig vad detta beror på, och det har vi i Vänsterpartiet
            gjort. Så gott som alla samfund utgår nämligen från individuellt
            samtycke till medlemskap men det gör inte trossamfundet Romerskkatolska
            kyrkan. Tvärtom avvisar man individuellt samtycke till medlemskap
            och ser i princip detta som något främmande. Den svenska folkrörelsedemokratin
            avvisas som någonting mossigt.
          </note>
          <note>
            Den romersk-katolske biskopen har också uttalat att det är han
            och kyrkan som bestämmer vilka som är medlemmar och att dessa
            också är medlemmar i det nybildade samfundet. Personer är alltså
            betalningsskyldiga, oavsett vad de själva tycker och oavsett om
            de är medlemmar eller ej. Detta har utskottet inte svarat på.
          </note>
          <note>
            Det registrerade trossamfundet Romersk-katolska kyrkan bildades
            år 2000. Man kan knappast undgå att fråga sig om det var just
            för att få uppbördshjälpen, som det senaste året uppgick till
            57 miljoner kronor.
          </note>
          <note>
            Det är också intressant att se att det finns 55 000
          </note>
          <note>
            inrapporterade medlemmar som underlag till uppbördshjälpen. Men
            av någon konstig anledning är det
          </note>
          <note>
            144 000 medlemmar som redovisas i Samarbetsnämden för statsbidrag
            till trossamfund. Förr, herr talman, var det 13 % av den katolska
            kyrkans medlemmar som betalade den här avgiften. Så man kan ju
            se att det finns ett visst ekonomiskt intresse med 57 miljoner
            kronor.
          </note>
          <note>
            Det är alltså ett privatsrättsligt problem när invånare i Sverige
            ansluts till ett trossamfund mot sin egen vilja. Det handlar till
            exempel om alla de katoliker som bodde i landet innan det registrerade
            trossamfundet Romersk-katolska kyrkan bildades, och det handlar
            om att alla de katoliker som flyttar hit från något annat land
            automatiskt blir medlemmar i Romersk-katolska kyrkan. Detta är
            faktiskt något som både KU och riksdagen har tagit ställning mot
            vad gäller automatisk och obligatorisk anslutning. Det är inte
            förenligt med den svenska grundlagen.
          </note>
          <note>
            Ett aktuellt fall, som har några år på nacken och som också JO
            kritiserade, handlar om två danskar som automatiskt anslöts till
            evangeliska lutheranska kyrkan. Katolska kyrkans anslutning per
            automatik har även drabbat dem som har gift sig med katoliker.
          </note>
          <note>
            Efternamn som låter katolska har varit en orsak till anslutning.
            Den automatiska anslutningen avskaffades ju redan 1951 i samband
            med religionsfrihetslagen, bland annat för det judiska samfundet.
          </note>
          <note>
            Den fråga som är i fokus i motionerna har utskottet valt att
            helt enkelt inte bemöta. Man säger i stället
          </note>
          <note>
            - vilket i och för sig är bra - att man vill "betona vikten av
            att de medlemsförteckningar och övriga uppgifter som ligger till
            grund för den statliga hjälpen vid betalning av avgift till trossamfund
            håller en genomgående hög kvalitet".
          </note>
          <note>
            Men, utskottsmajoriteten, om det inte är så då?
          </note>
          <note>
            Vad har ni för svar på det som vi har tagit upp i motionerna
            - både i Folkpartiets och Vänsterpartiets motion? Frågan är: I
            de fall det inte är så, vad tycker riksdagen och vad tycker lagstiftningen
            om det? Det handlar om de tolkningar som görs och om att man i
          </note>
          <note>
            Romersk-katolska kyrkan inte har någon som helst avsikt att förändra
            sina regler för vilka som är medlemmar.
          </note>
          <note>
            Självklart, herr talman, anser även vi i Vänsterpartiet att detta
            är en fråga mellan den enskilde och trossamfundet, men i det här
            fallet blandar staten sig i detta när man ställer upp med att
            ta in avgifter för uppbördshjälpen. Då är det en sammanblandning.
            När vi från statens sida tar in de här 57 miljoner kronorna kan
            vi inte bara säga att det är något mellan den enskilde och staten.
          </note>
          <note>
            Med detta, herr talman, vill jag yrka bifall till reservation
            4.
          </note>
          <note>
            Anf. 57 NILS FREDRIK AURELIUS (m)
          </note>
          <note>
            replik:
          </note>
          <note>
            Herr talman! Möjligheten till uppbördshjälp för andra än Svenska
            kyrkan infördes av likställighetsskäl, så att andra registrerade
            trossamfund skulle kunna få denna möjlighet. I lagstiftningen
            medgavs att samtycke till medlemskap skulle kunna ske via stadgarna.
            Det är den lagstiftning vi har nu, och det är den som Katolska
            kyrkan har använt sig av.
          </note>
          <note>
            Man kan naturligtvis säga att det har skötts dåligt i det här
            fallet. Det sade även jag. Men att nu införa någon speciell lagstiftning
            riktad mot ett speciellt samfund eller ompröva hela systemet tycker
            jag inte att det finns någon grund för. Katolska kyrkan valde
            säkert att registrera sig just för att få den förmån det innebär
            att vara en juridisk person, registrerat trossamfund. Förut var
            det en mycket brokig bild som samfunden visade. Sedan går det
            ju att få rättelse, även i det nuvarande systemet, vilket också
            framhölls här.
          </note>
          <note>
            Så till begravningsfrågan. Visst kan man tänka sig att någon
            annan skulle kunna lämna anbud på ickekristnas eller icke kyrkan
            tillhörigas begravningsplatser och sådant. Jag tror inte att det
            är speciellt realistiskt. Det viktiga är att man ändå minns att
            kyrkan inte gör detta i sin egenskap av trossamfund utan som entreprenör
            i den meningen att man sköter detta professionellt som markägare.
          </note>
          <note>
            Det kan väl ändå inte vara så, Tasso Stafilidis, att vi genom
            lagstiftning ska tvinga alla de kommuner som nu inte har huvudmannaskapet
            att lösa in mark och så att säga med tvång från statens sida överta
            huvudmannaskapet för begravningsväsendet?
          </note>
          <note type="speaker">
            Anf. 58 TASSO STAFILIDIS (v) replik:
          </note>
          <note>
            Herr talman! Det är en intressant aspekt som Nils
          </note>
          <note>
            Fredrik Aurelius för fram. Vi har inte alls någon tanke på att
            detta ska ske genom tvång, utan vi vill att regeringen ska lägga
            fram ett förslag. Vi tar för givet att regeringen inte lägger
            fram ett förslag som handlar om tvång.
          </note>
          <note>
            När man demokratiserar en verksamhet och när vi som beslutsfattare
            har att se över en verksamhet är vår demokratiska organisation
            i landet central. Det är kommunerna som är närmast invånarna.
            Därför ser vi det också som en självklarhet att det borde vara
            kommunerna som har det här ansvaret. Sedan kan man diskutera -
            det har inte vi från Vänsterpartiet tagit upp - om kommunerna
            i sin tur ger olika uppdrag och uppgifter till någon annan. Vi
            i Vänsterpartiet anser att vi måste ha en tydlig struktur på det
            som av människor uppfattas som religiöst eller som någonting som
            är en statlig och medborgerlig angelägenhet.
          </note>
          <note>
            Sedan till frågan om uppbördshjälpen. Hade det inte varit så
            mycket problem just med den tolkning som Romersk-katolska kyrkan
            gör hade inte detta problem existerat. Nu vet vi att människor
            över sin skattsedel får betala en avgift för någonting som de
            aldrig har blivit medlemmar i. Det här egentligen en fråga som
            Moderaterna och inte Vänsterpartiet borde driva - det handlar
            om den privatsrättsliga karaktären av att människor blir av med
            sina pengar.
          </note>
          <note>
            Anf. 59 NILS FREDRIK AURELIUS (m)
          </note>
          <note>
            replik:
          </note>
          <note>
            Herr talman! Detta är naturligtvis inte bra. Jag tror att alla
            talare i debatten har sagt att det inte fungerar bra i det här
            fallet: Det måste fungera bättre om man ska kunna fortsätta med
            nuvarande system. Man förlorar dock inte sina pengar för alltid,
            utan man kan få rättelse här - låt vara via skattemyndigheten,
            som sedan i sin tur får kräva pengarna av trossamfundet.
          </note>
          <note>
            Så fungerar det ju.
          </note>
          <note>
            Beträffande begravningen är det viktigt att notera att det görs
            en särredovisning av kostnaderna och intäkterna för begravningsväsendet.
            De blandas inte ihop med andra inkomster och utgifter som samfundet
            har. Det är bland annat ombudens uppgift att se till att kostnaden
            ligger på en rimlig nivå, så att det blir självkostnadspris, så
            att säga.
          </note>
          <note>
            Man kan visst tänka sig att kommunerna skulle ha fått huvudmannaskapet
            för begravningsväsendet. Det fanns som sagt med i diskussionen
            för några år sedan.
          </note>
          <note>
            Men när kommunerna uttryckligen sade att de hade nog med andra
            problem och inte ville ha detta, och när samtidigt kyrkan är den
            stora markägaren och dessutom har kanske 80 % av befolkningen
            som medlemmar, framstod det som orimligt att tvinga kommunerna
            till detta. De som vill kan som sagt få överta huvudmannaskapet
            för begravningsväsendet.
          </note>
          <note>
            Om man med tvång fick kommunerna att överta detta skulle man
            få ett system som säkert också skulle kunna fungera, men det blir
            lite krångligare och lite besvärligare med tanke på att kyrkan
            är den stora markägaren när det gäller begravningsplatserna. Visst
            skulle det gå, men jag tycker inte att det verkar vara någon speciellt
            rimlig lösning. Det måste finnas mycket viktigare problem att
            lösa beträffande de framtida relationerna än just detta.
          </note>
          <note type="speaker">
            Anf. 60 TASSO STAFILIDIS (v) replik:
          </note>
          <note>
            Herr talman! Jag kan väl hålla med Nils Fredrik
          </note>
          <note>
            Aurelius om att det finns mycket viktigare frågor än just den
            här om vem som har huvudmannaskapet för begravningsväsendet. Men
            det är trots allt en principiell fråga och när den tas upp och
            debatteras i kammaren är det viktigt att vi talar om var vi står.
          </note>
          <note>
            För oss i Vänsterpartiet är det viktigt att säga att det inte
            handlar om ett tvång för kommunerna utan om en demokratisering.
            En demokratisering innebär ju inte att man frågar kommunerna om
            de vill ta på sig detta. Självklart svarar kommunerna att de inte
            vill ta på sig detta. Det gjorde de också när de fick frågan.
          </note>
          <note>
            Men vi ser det ur ett demokratiperspektiv. Var ligger den närmaste
            nivån och var finns den bästa påverkansmöjligheten för invånarna?
            Jo, hos kommunpolitikerna som invånarna närmast kommer i kontakt
            med. Det är från den utgångspunkten som vi lägger fram vårt förslag
            och som vi har reserverat oss.
          </note>
          <note type="speaker">
            Anf. 61 TUVE SKÅNBERG (kd) replik:
          </note>
          <note>
            Herr talman! Steg för steg får Tasso Stafilidis backa från sin
            väldigt principiella hållning, och det är ju att välkomna. Nu
            är det inte längre tal om tvång, utan regeringen ska bara lägga
            fram en proposition.
          </note>
          <note>
            Jag skulle vilja ha ett förtydligande när det gäller den fråga
            från Nils Fredrik Aurelius som blev hängande i luften.
          </note>
          <note>
            Runtom i landet finns det kyrkogårdar som utgör så att säga tomterna
            till kyrkorna. Hur vill Vänsterpartiet och Tasso Stafilidis att
            man ska förfara med de kyrkogårdar som utgör det närmaste området
            runt kyrkorna?
          </note>
          <note type="speaker">
            Anf. 62 TASSO STAFILIDIS (v) replik:
          </note>
          <note>
            Herr talman! Jag kan inte svara på den frågan för jag kan inte
            den.
          </note>
          <note type="speaker">
            Anf. 63 TUVE SKÅNBERG (kd) replik:
          </note>
          <note>
            Herr talman! Nej, det förstår jag.
          </note>
          <note>
            Låt mig ta ett exempel. Vid Dalby kyrka i Skåne finns det sedan
            1000-talet en kyrkogård. Ska kommunen genom ett demokratiskt beslut
            gå in och ta över denna kyrkogård som ägs av den samfällighet
            som
          </note>
          <note>
            Dalby kyrka utgör innebär det att kommunen kommer att äga själva
            tomten. Runtom i landet är det de kyrkogårdar som ägs av kyrkorna
            som är de allra mest frekventerade och utnyttjade. Det kan röra
            sig om skogskyrkogårdar eller kyrkogårdar som är belägna utan
            kontakt med kyrkobyggnader, men det är inte det allra mest vanliga,
            utom möjligen i storstäderna.
          </note>
          <note>
            Alltså går inte Vänsterpartiets principiella hållning att driva
            i en praktisk politik. Man kan inte förstatliga kyrkogårdar.
          </note>
          <note type="speaker">
            Anf. 64 TASSO STAFILIDIS (v) replik:
          </note>
          <note>
            Herr talman! Tuve Skånberg talar om att förstatliga kyrkogårdar.
            Men det handlar kanske om att man bör börja om på nytt och bygga
            nya kyrkogårdar som kan utnyttjas av människor som inte tillhör
            något samfund eller Svenska kyrkan. Det finns ju exempel på flera
            länder där man har statliga kyrkogårdar och där det inte är kyrkan
            som står för dem.
          </note>
          <note>
            Men Vänsterpartiet har inte lagt fram något konkret förslag om
            hur vi exakt vill ha det, utan vi vill att regeringen ska se över
            frågan och lägga fram ett förslag om hur det kan fungera på bästa
            möjliga sätt. Vi tycker principiellt att även begravningar ska
            vara en fråga som är civil och som inte ska sammanblandas med
            ett visst religiöst samfund.
          </note>
          <note type="speaker">
            Anf. 65 HELENE PETERSSON (s) replik:
          </note>
          <note>
            Herr talman! Det är lite konstigt att Vänsterpartiet driver den
            här frågan om ett överlämnande från kyrkan till kommunerna så
            väldigt hårt, i synnerhet när ni säger att ni kan tänka er att
            kommunerna kan lämna över ansvaret till någon annan. Jag ser detta
            som en större demokratifråga än den ordning som vi har i dag.
            Trots allt finns det statliga ombud via länsstyrelserna som ska
            se till det hela. Det sker samråd och samtal mellan till exempel
            regeringen och trossamfunden där Svenska kyrkan utgör en betydande
            del.
          </note>
          <note>
            De regelverk som vi har i dag för de verksamheter som ligger
            ute på entreprenad är ju väldigt svåra att komma åt ur demokratisk
            synvinkel. Det finns också en ansvarsutredning som tittar på andra
            saker som kommunerna ska ha respektive inte ska ha ansvar för.
          </note>
          <note>
            Tasso Stafilidis nämnde Katolska kyrkan. Han säger att den registrerades
            som trossamfund år 2000.
          </note>
          <note>
            Men det är ju en väldigt gammal kyrka. Katolska kyrkan grundades
            på 800-talet, så det är inget nytt påfund.
          </note>
          <note>
            Sedan är det ett problem med medlemsregistren, och det har vi
            uppmärksammat. Vi kommer också att hålla ögonen på detta.
          </note>
          <note type="speaker">
            Anf. 66 TASSO STAFILIDIS (v) replik:
          </note>
          <note>
            Herr talman! Helene Petersson sade att den katolska kyrkan är
            en gammal kyrka. Det är det ingen tvekan om, men enligt reglerna
            är det ett samfund och dess medlemmar som får pengar. Frågan är
            då hur medlemmarna ansluts.
          </note>
          <note>
            Jag tycker inte att Socialdemokraterna har gett något tydligt
            svar på frågan vad de människor som räknas som medlemmar men som
            inte är det ska göra.
          </note>
          <note>
            Ska de fortsätta att göra inbetalningar och samtidigt föra utdragna
            processer med skattemyndigheterna som måste kolla med Romersk-katolska
            kyrkan som uppger att dessa människor är medlemmar eftersom de
            finns registrerade. På det sättet får man hålla på att överklaga
            utan att man ens har lämnat in någon medlemsansökan.
          </note>
          <note>
            Det är ju en ordning som inte alls stämmer överens med ordningen
            i övrigt i Sverige med föreningsfrihet och så vidare. Andra organisationer
            måste gå till domstol för att kräva betalning från sina medlemmar
            om de inte vill betala. Det är det som är prejudicerande.
          </note>
          <note>
            Tuve Skånberg sade tidigare att det katolska samfundet är ett
            invandrarsamfund och att det var därför som man hade svårt med
            beräkningen. Men de flesta människor som överklagar har inte alls
            svårt med språket. Det är inte heller deras invandrarbakgrund
            som gör att de inte vill betala skatt eftersom de inte är medlemmar.
            Ändå fortsätter skattemyndigheterna att utkräva pengar.
          </note>
          <note type="speaker">
            Anf. 67 HELENE PETERSSON (s) replik:
          </note>
          <note>
            Herr talman! Som jag tidigare påpekade är ju problemet uppmärksammat.
            Detta var en del i den överenskommelse som träffades och i det
            jättearbete som gjordes. Det diskuterades mycket under den tiden.
          </note>
          <note>
            Det kom in över 3 000 remissvar, så det var en fråga som engagerade
            väldigt många.
          </note>
          <note>
            Utskottet har som sitt ställningstagande sagt att det måste till
            en skärpning. Man kommer att hålla ögonen på den här frågan. Jag
            ser inte att det för all tid och evighet ska vara på det här viset.
            Fortsätter problemen får utskottet överväga om man ska rekommendera
            ett annat tillkännagivande.
          </note>
          <note type="speaker">
            Anf. 68 TASSO STAFILIDIS (v) replik:
          </note>
          <note>
            Herr talman! Detta var ett väldigt tydligt och klargörande svar
            från Helene Petersson, vilket jag tackar för.
          </note>
          <note type="speaker">
            Anf. 69 KERSTIN LUNDGREN (c) replik:
          </note>
          <note>
            Herr talman! Vänstern och Tasso Stafilidis anser att begravningsväsendet
            ska demokratiseras. När det gäller de döda torde det vara svårt
            att så att säga ge dem ett ord med i laget. Däremot är det naturligtvis
            ett ansvar för oss levande att ta hänsyn till historien och vårda
            den.
          </note>
          <note>
            Men det som är lite märkligt med Vänsterns argumentation är att
            man inte vill ha något tvång utan att det hela ska ske frivilligt.
            Vad är det då som hindrar att man på lokal nivå driver frågan
            om att få överta begravningsväsendet och framställer ett önskemål
            om det till regeringen baserat på de enskilda människornas val
            i de olika kommunerna? Vad är det som hindrar vänsterstyrda kommuner
            - det finns ju ett antal sådana i dag - att framföra den typen
            av lokalt förankrade krav? Varför måste man ta vägen via riksdagen
            och lagstiftning, om det inte handlar om tvång utan om frivillighet?
          </note>
          <note>
            Med förlov sagt tycker jag att Vänsterpartiets argumentation
            haltar i den här delen.
          </note>
          <note type="speaker">
            Anf. 70 TASSO STAFILIDIS (v) replik:
          </note>
          <note>
            Herr talman! Jag själv sitter inte i KU, utan jag ersätter min
            partikamrat Mats Einarsson i den här debatten.
          </note>
          <note>
            Jag har konstaterat att det är en kristdemokratisk motion som
            Vänsterpartiet har yrkat bifall till och som stämmer överens med
            Vänsterpartiets ståndpunkter i frågan om begravningsverksamheten.
            Anledningen till att den blir viktig i det här sammanhanget och
            anledningen till att den hör till konstitutionsutskottets beredningsområde
            är att vi ser att det är en demokratifråga. Då är det inte upp
            till varje enskild kommun att tycka att man ska ha ansvaret, medan
            en annan kommun inte vill ha det. Det måste finnas en principiell
            grundinställning, och det är den grundinställningen som vi lyfter
            fram här i riksdagen.
          </note>
          <note>
            Vad sedan varje enskild kommun väljer att göra i nuläget är ju
            en helt annan fråga. Frågan är vilken inställning vi ska ha i
            lagstiftningen. Det är också det som vi har att hantera i den
            här kammaren.
          </note>
          <note>
            Frågan om begravningsverksamheten och demokratiseringen handlar
            självfallet inte om situationen när man väl är död. Då har man
            kanske inte så mycket mer att säga till om, i alla fall inte i
            den här världen. Men meningen är väl att man ska kunna ha någonting
            att säga till om innan man dör. I alla fall som systemet ser ut
            i dag är det oftast anhöriga som fattar beslut för sina döda.
            Det var i och för sig kanske bara ett sätt att göra sig lustig
            eller vara rolig när Kerstin
          </note>
          <note>
            Lundgren tog upp frågan om de döda, men det här är i alla fall
            min kommentar.
          </note>
          <note type="speaker">
            Anf. 71 KERSTIN LUNDGREN (c) replik:
          </note>
          <note>
            Herr talman! Det är inte så roligt att lyssna, tycker jag, till
            Tasso Stafilidis just i det här sammanhanget.
          </note>
          <note>
            När Vänsterpartiet talar om demokrati är det uppenbarligen inte
            vad de enskilda medborgarna tycker i de respektive kommunerna
            som är det viktiga. Ett starkt folkligt tryck på att förändra
            ansvaret för begravningsväsendet ger naturligtvis möjlighet att
            få ett kommunalt ansvarstagande där man så önskar. Jag har inte
            uppfattat att det finns ett sådant starkt folkligt tryck lokalt,
            men lagstiftningen ger den möjligheten.
          </note>
          <note>
            När det gäller demokrati ser åtminstone jag och
          </note>
          <note>
            Centerpartiet det som viktigt att den byggs underifrån av de
            enskilda medborgarna. Då skapar man inte tvång. Men att säga att
            en förändring av ansvaret för begravningsverksamheten inte ska
            baseras på tvång går inte samman, i alla fall inte i mina öron,
            med ett uttalande om att den enskilda kommunen inte ska ha något
            att säga till om, utan att det ska vara riksdagen som fattar beslutet.
            Då tycker jag att det handlar om ett tvång och ett förstatligande
            av verksamheten.
          </note>
          <note type="speaker">
            Anf. 72 TASSO STAFILIDIS (v) replik:
          </note>
          <note>
            Herr talman! Vi har föreslagit, hävdar jag fortfarande, att regeringen
            ska lägga fram ett förslag. Vi själva har inte lagt fram ett skarpt
            förslag i det här betänkandet. Det är nog viktigt att man läser
            innantill och ser det. Vi har inte presenterat några konkreta
            förslag, för att regeringen i sitt beredningsarbete, i det här
            fallet tillsammans med Vänsterpartiet och Miljöpartiet, ska fördjupa
            sig i de här frågorna och se till vilka möjligheter det finns
            till förändringar.
          </note>
          <note>
            Nu har ju inte frågan vunnit något gehör i utskottet, och jag
            har förstått varför. Jag har mindre förstått varför Centerpartiet
            har valt att inte svara på den andra frågan, som gäller uppbördshjälpen
            för de personer som är medlemmar men ändå tvingas betala skatten,
            medan både Moderaterna och Socialdemokraterna i sina replikskiften
            varit desto mer tydliga med att tala om sina ställningstaganden
            - något som jag inte tycker att man i betänkandet har gjort så
            väldigt lysande.
          </note>
          <note type="speaker">
            Anf. 73 LEIF BJÖRNLOD (mp):
          </note>
          <note>
            Herr talman! Jag ska börja med ett förtydligande.
          </note>
          <note>
            Nils Fredrik Aurelius talade om att vi hade yrkat på att begravningsverksamheten
            skulle bli primärkommunal. Nej, det har vi faktiskt inte gjort.
            Det är Torsten Lindström från Kristdemokraterna som i en motion
            har gjort det. Men vi står med bara några rader därunder, så jag
            kan förstå om det kan bli en förväxling.
          </note>
          <note>
            Det vi från Miljöpartiet har begärt är att regeringen tillsätter
            en utredning för att se över den här situationen. Den debatt som
            vi har haft här visar på att det kanske är just precis det som
            behöver göras. Jag har begärt en utredning utifrån en annan utgångspunkt,
            just med respekt för de dödas uttalade vilja när de kunde uttala
            den. Det tror jag är en viktig sak. Men det är också ett led i
            den förändring som äger rum i samhället i dag.
          </note>
          <note>
            Det här samhället ser inte riktigt likadant ut som det gjorde
            för bara ett tiotal år sedan. Vi har fått in fler religiösa samfund.
            Jag tycker att det skulle ligga i deras intresse att till exempel
            få etablera en egen muslimsk begravningsplats, en hinduisk begravningsform
            eller annat, för att inte tala om den stora grupp människor som
            inte ens är med i något samfund över huvud taget, utan som väljer
            andra och kanske mer naturnära former för den slutliga förvaringen
            av det efterlämnade stoffet, till exempel att få sin aska spridd
            över havet eller i sin trädgård om det är det man vill. Jag tycker
            att den här friheten borde få finnas och att det konstruerade
            enhetliga systemet som finns inte kan tillgodose det behovet.
          </note>
          <note>
            Det finns andra förändringar i samhället som är viktiga. Människor
            gifter sig, det är olika konstellationer och blandäktenskap mellan
            olika religiösa riktningar. Det här gör att jag tror att det är
            viktigt att låta människor i större utsträckning bestämma alldeles
            själva hur de vill hantera sin sista vila.
          </note>
          <note>
            Dessutom finns det en annan faktor. För närvarande betalar jag
            min begravningsavgift, och som icke medlem i Svenska kyrkan betalar
            jag min begravningsavgift till Brunskogs församling. Den uppgår
            per år till ungefär 2 800 kr. Det är alltså betydligt dyrare än
            att ha TV, och det kommer att handla om ganska avsevärda pengar
            under mina förvärvsverksamma år. Om jag sedan väljer att spridas
            i en minneslund, helst hemma på min egen gård om jag får den möjligheten,
            då har jag varit med och bidragit till en kyrkoförsamling som
            jag inte ens är medlem i. Det tycker jag inte känns riktigt, speciellt
            då jag har avvikande meningar i många av fallen där, och jag är
            säkert inte ensam om den saken.
          </note>
          <note>
            Sedan kommer vi då över till det här med ekonomin och det intressanta
            som Nils Fredrik tar upp om att ha det hela på entreprenad. Jag
            tycker att det är ganska intressant. Vi kan titta lite grann på
            vad det handlar om för pengar.
          </note>
          <note>
            Riksskatteverket förmedlar ungefär 10 miljarder kronor till Svenska
            kyrkan. I de 10 miljarderna ingår bland annat begravningsavgifter
            för sådana som icke är med i Svenska kyrkan, och de uppgår till
            ungefär
          </note>
          <note>
            350 miljoner kronor. De särredovisade begravningskostnaderna
            är 2,5 miljarder kronor. Det ger nog fullt utrymme för entreprenadverksamhet,
            om man skulle vilja gå in på den linjen.
          </note>
          <note>
            Jag tror att det finns skäl att låta någon annan än
          </note>
          <note>
            Svenska kyrkan hantera de här begravningspengarna.
          </note>
          <note>
            Jag tror att det kan vara bra att till exempel den muslimska
            församlingen om den vill kan få ta upp sina egna begravningsavgifter
            i stället för att behöva vända sig till Svenska kyrkan och be
            om överföringsbelopp för själva begravningen.
          </note>
          <note>
            Utan att ha några färdiga förslag här menar jag att det är klart
            vettigt att låta regeringen tillsätta en utredning som tittar
            igenom det här.
          </note>
          <note>
            Därmed yrkar jag bifall till reservation nr 2.
          </note>
          <note>
            Anf. 74 NILS FREDRIK AURELIUS (m)
          </note>
          <note>
            replik:
          </note>
          <note>
            Herr talman! Begravningsavgiften särredovisas och går inte till
            något annat än till begravningsverksamheten. Det är därför som
            den är särredovisad. Så var det inte före år 2000. Det är därför
            som det finns tillsyn genom ombud förordnade av länsstyrelsen.
          </note>
          <note>
            Så det är inte riktigt som Leif Björnlod här säger, att han indirekt
            betalar till något samfund när han betalar begravningsavgift.
            Så ska det inte vara. Så är det inte.
          </note>
          <note>
            Ritualer, som begravningar, som Leif Björnlod också tar upp har
            inte att göra med den här frågan.
          </note>
          <note>
            Man får ordna nästan vilken ritual man vill. Det finns vissa
            bestämmelser hos länsstyrelsen om var man får sprida ut aska och
            sådant att ta hänsyn till. Det påverkas alltså inte alls av huvudmannaskapet
            för själva begravningsväsendet.
          </note>
          <note>
            Sedan är det nog faktiskt så, Leif Björnlod, att det är reservationerna
            som vi utgår från här i kammaren.
          </note>
          <note>
            Miljöpartiet har reserverat sig för följande - jag kan meddela
            Leif Björnlod vad det är ni har reserverat er för: "För att bättre
            möta de krav religionsfriheten ställer och skapa en principiellt
            hållbar ordning för en verksamhet som så påtagligt är en uppgift
            för samhället, bör därför ansvaret för begravningsväsendet överföras
            till kommunerna."
          </note>
          <note>
            Så det tycker jag nog med förlov sagt att Miljöpartiet har yrkat
            på här i kammaren.
          </note>
          <note type="speaker">
            Anf. 75 LEIF BJÖRNLOD (mp) replik:
          </note>
          <note>
            Herr talman! Jag ska börja med att tacka för att jag fick lära
            mig detta. Jag har utgått från den motion som jag har skrivit,
            och jag sitter ju själv inte i KU.
          </note>
          <note>
            Det är min vän Gustav Fridolin som har yrkat bifall till den
            reservationen - som jag nu också yrkar bifall till.
          </note>
          <note>
            Det är alldeles riktigt att begravningsavgifterna särredovisas.
            Det var precis därifrån jag hade fått mina uppgifter. Svenska
            kyrkan har lämnat den redovisningen. De redovisar att kostnaderna
            för begravningsverksamheten är ca 2,7 miljarder kronor och att
            intäkterna är ca 2,5 miljarder kronor.
          </note>
          <note>
            Då vill jag bara fortsätta med det här. Om vi tittar på vilka
            som betalar vad är det så att bor man till exempel i Nacka får
            man betala 9 öre per skattekrona för att ta hand om sina kvarlevor.
            Men bor man till exempel i Blomskog får man betala 1 krona och
            37
          </note>
          <note>
            öre per skattekrona. Så det skiljer väldigt mycket.
          </note>
          <note>
            Om jag nu som boende i en dyr församling - dock inte medlem,
            men boende i en dyr församling - ber att få bli begravd på en
            annan begravningsplats, jag skiljer på orden "kyrkogård" och "begravningsplats",
            till exempel i Nacka eller i Stockholm, där jag är född, så skulle
            jag rätteligen ha betalat 9 öre per skattekrona. Det är inte så
            att jag är småsniken, och jag kommer i alla fall inte att vara
            det vid det tillfälle då jag behöver använda det här, men jag
            tycker att man borde se över det här. Det är det jag önskar i
            första hand.
          </note>
          <note>
            Anf. 76 NILS FREDRIK AURELIUS (m)
          </note>
          <note>
            replik:
          </note>
          <note>
            Herr talman! Låt mig bara som en sista liten kommentar säga att
            det finns en så kallad begravningsclearing som gör att om en person
            begravs på ett annat ställe än där man har betalat in sin avgift
            och varit kyrkobokförd eller folkbokförd så sker det en viss clearing
            mellan församlingarna. Sedan kan kostnaderna på enskilda håll
            skifta något. Det där verkar dock vara en väldigt stor skillnad
            som jag undrar om den är helt korrekt. Möjligen tänker Leif Björnlod
            här på den totala kyrkoavgiften.
          </note>
          <note type="speaker">
            Anf. 77 LEIF BJÖRNLOD (mp) replik:
          </note>
          <note>
            Herr talman! Det var den där clearingavgiften som jag syftade
            på när jag talade om att den muslimska församlingen måste gå till
            Svenska kyrkan och be om clearingavgift för att begrava sina egna
            medlemmar.
          </note>
          <note>
            Det var den jag syftade på. Jag vet att den finns.
          </note>
          <note>
            Det är ju så att begravningsavgiften beräknas församlingsvis,
            och den beräkningen gör kyrkorådet. Det är precis som Tasso sade,
            att när man inte är medlem i församlingen får man inte ens vara
            med och påverka den här begravningsavgiften. Det kan finnas ett
            demokratiskt underskott i det, men det är för all del många saker
            som man får acceptera på det sättet.
          </note>
          <note type="speaker">
            Anf. 78 HELENE PETERSSON (s) replik:
          </note>
          <note>
            Herr talman! Det låter lite som att det skulle vara väldigt stora
            kostnader för själva begravningen, men det finns oerhört mycket
            annat som också ingår i den här kostnaden. Det finns inget som
            säger att man inte får bestämma hur själva begravningen ser ut.
          </note>
          <note>
            Om man tittar på hur vårt skattesystem i stort är uppbyggt är
            det ju en solidarisk finansiering. Det är på de grunderna man
            har lagt fast begravningsavgiften också. Från var och en efter
            förmåga, åt var och en efter behov.
          </note>
          <note>
            Apropå argumentationen vill jag fråga: Är det verkligen Miljöpartiets
            mening att man tidigt ska bestämma hur man vill ha sin begravning
            och på det sättet basera sin avgift? Och hur kommer det då att
            bli för dem som faktiskt inte har möjlighet att lägga någon avgift
            alls av olika orsaker?
          </note>
          <note type="speaker">
            Anf. 79 LEIF BJÖRNLOD (mp) replik:
          </note>
          <note>
            Herr talman! Det sista talar väl i någon mån för att det hela
            borde kommunaliseras. Det kommunala är vi faktiskt medlemmar i
            allihop. För en som kanske inte ens är med i en församling och
            inte kan betala någonting blir det lite underligt.
          </note>
          <note>
            Åt var och en efter behov och så vidare, sägs det -
          </note>
          <note>
            jag kan inte det där, det är gamla begrepp som fanns en gång
            i världen. Det är väl just precis det jag talar om när man i Blomskog
            betalar 1,37 per skattekrona och i Nacka 9 öre. Jag tycker inte
            att det är någon solidarisk fördelning precis. Det tycker jag
            känns väldigt osolidariskt. Hade man tagit det via kommunen i
            Årjäng, som jag tror att Blomskog ligger i, hade man kunnat jämna
            ut den summan om det var så att man bara såg till den kristna
            begravningssituationen.
          </note>
          <note>
            Men det finns många andra.
          </note>
          <note>
            När vi nu tar upp den här frågan tycker jag faktiskt att jag
            har alldeles rätt när jag säger att man borde se över det här.
            Jag har inte kunnat använda all min tid till att forska i det
            här. Det här är en problematik som jag dels har sett själv, dels
            har fått propåer om från vänner från ett helt annat samfund som
            tycker att det känns fel som det i dag. Så den reservation som
            yrkar på att vi ska få en utredning som ser över det här tycker
            jag faktiskt att vår diskussion här i kammaren ger ökad grund
            för.
          </note>
          <note type="speaker">
            Anf. 80 HELENE PETERSSON (s) replik:
          </note>
          <note>
            Herr talman! Det finns stora möjligheter för begravningsombuden
            att kolla på det här med avgifterna. Vi har i dag en kommunal
            skattesats, om man jämför de här sakerna, som också ligger olika.
            Men det är väl just det som är tanken bakom denna avgift, att
            alla lägger något och alla får del av denna möjlighet. Alla kommer
            ju att få sin begravning.
          </note>
          <note>
            Det här att det är olika mellan olika kommuner beror ju också
            på att man har ett samförstånd mellan olika församlingar om att
            du har vissa rättigheter. Det gäller om du flyttar. Har du betalat
            begravningsavgiften i en kommun och flyttar till en annan är det
            samma självklarhet att du får din begravning där. Du kan också,
            även om du har bott i en viss församling, ha möjlighet att bli
            begravd i en annan. Det är också en form av solidaritet.
          </note>
          <note type="speaker">
            Anf. 81 LEIF BJÖRNLOD (mp) replik:
          </note>
          <note>
            Herr talman! Då vill jag bara svara jättekort. Det är väl precis
            det som jag påpekar. Om jag väljer att bo i Nacka och betala 9
            öre per skattekrona och sedan väljer att bli begravd i Blomskog,
            där det kostar 1,37, så är det en viss skillnad på pengarna. Och
            det handlar inte om småpengar. Det handlar om miljardbelopp. Jag
            tycker återigen att vi bör titta närmare på det här ur två aspekter.
            Vi böra titta på det rent ekonomiskt och entreprenörsmässigt.
            Nu har Aurelius gått, men det bör vi kunna titta på och jag tror
            att det borde vara intressant ur moderat synvinkel. Sedan bör
            vi också titta på det ur religionsfrihetssynpunkt. Jag tycker
            att det finns skäl att se på de här frågorna en gång till. Det
            var mycket eftergifter till kyrkan som staten gick med på för
            att klara skilsmässan.
          </note>
          <note type="speaker">
            Anf. 82 ALLAN WIDMAN (fp):
          </note>
          <note>
            Herr talman! Jag noterade inledningsvis i den här debatten att
            Helene Petersson, liksom utskottsmajoriteten, gjorde gällande
            att medlemskapet i enskilda trossamfund i första hand är en angelägenhet
            mellan medlemmen och trossamfundet. Från Folkpartiets sida vill
            jag instämma i detta påstående.
          </note>
          <note>
            Den motion som Folkpartiet har inlämnat i det här ärendet handlar
            förvisso inte heller om medlemskap i trossamfund. Det handlar
            heller inte, Nils Fredrik
          </note>
          <note>
            Aurelius, om att avskaffa den uppbördshjälp som infördes i slutet
            av 90-talet för enskilda samfund eller ens om att avskaffa den
            så kallade stadgevägen vid medlemskap i samfundet. Däremot handlar
            det om hur samhällets tvångsmakt ska användas mot enskilda medborgare
            och om vilka regler som ska kringgärda denna.
          </note>
          <note>
            Tittar man i förarbetena till den aktuella lagstiftningen så
            ser man att Skattemyndigheten redan innan lagen trädde i kraft
            resonerade kring olika alternativ att rent praktiskt lösa frågan
            om tillämpningen. Ett alternativ gick ut på att Skattemyndigheten
            skulle ta samfundets uppgift om avgiftsskyldighet för den enskilde
            för god och alltså hänvisa den enskilde till att initiera en rättslig
            process i domstol om man hade en annan uppfattning, det vill säga
            att någon avgiftsskyldighet inte förelåg.
          </note>
          <note>
            Det är det här alternativet som i dag i praktiken tillämpas.
          </note>
          <note>
            Det andra alternativet som diskuterades handlade om att i stället
            för samfundets uppgift ta den enskildes uppgift för god. Man skulle
            då hänvisa samfundet därest det så önskade till att inleda den
            rättsliga processen.
          </note>
          <note>
            Det är detta alternativ som motionen har ställt sig bakom. Skulle
            intentionerna i motionen uppfyllas, och ordningen ändras, så skulle
            det innebära två viktiga förändringar.
          </note>
          <note>
            För det första skulle ansvaret för att inleda den rättsliga processen
            läggas på den typiskt sett starkare parten, nämligen trossamfundet.
            Tuve Skånberg säger att i det aktuella fallet med romersk-katolska
            kyrkan så är det i stor utsträckning ett samfund vars medlemmar
            kommer från andra ställen än Sverige. I så fall är ju det bara
            en sak som gör det dubbelt så viktigt att inte lägga bördan på
            den enskilda att skaffa sig sin rätt, utan tvärtom lägga den på
            samfundet.
          </note>
          <note>
            Principen om att det är den part som kräver en prestation - det
            må vara av det allmänna eller av det enskilda - som ska styrka
            sin rätt skulle också uppfyllas med det val av alternativ som
            förespråkas i motionen.
          </note>
          <note>
            Herr talman! Det är förvisso ingen akademisk fråga som vi talar
            om. För inkomståret 2002 fanns det
          </note>
          <note>
            5 310 fall av rättelser när det gäller medlemskap och därmed
            avgiftsskyldighet i samfund i Sverige. Man kan dessvärre lugnt
            utgå ifrån att här också finns ett omfattande mörkertal.
          </note>
          <note>
            Jag yrkar bifall till motionen.
          </note>
          <note>
            Överläggningen var härmed avslutad.
          </note>
          <note>
            (Beslut fattades under 19 §.)
          </note>
          <note>
            11 § Stabiliserings- och associeringsavtalet mellan Europeiska
            gemenskaperna och deras medlemsstater och Kroatien
          </note>
          <note>
            Föredrogs utrikesutskottets betänkande 2002/03:UU3
          </note>
          <note>
            Stabiliserings- och associeringsavtalet mellan Europeiska gemenskaperna
            och deras medlemsstater och Kroatien (prop. 2002/03:11).
          </note>
          <note>
            Förste vice talmannen konstaterade att ingen talare var anmäld.
          </note>
          <note>
            (Beslut fattades under 19 §.)
          </note>
          <note>
            12 § Tilläggsprotokoll till Europakonventionen
          </note>
          <note>
            - dödsstraffets totala avskaffande i Europa
          </note>
          <note>
            Föredrogs utrikesutskottets betänkande 2002/03:UU6
          </note>
          <note>
            Tilläggsprotokoll till Europakonventionen - dödsstraffets totala
            avskaffande i Europa (prop.
          </note>
          <note>
            2002/03:32).
          </note>
          <note>
            Förste vice talmannen konstaterade att ingen talare var anmäld.
          </note>
          <note>
            (Beslut fattades under 19 §.)
          </note>
          <note>
            13 § Svenskt deltagande i en EU-ledd styrka i
          </note>
          <note>
            Makedonien
          </note>
          <note>
            Föredrogs utrikesutskottets betänkande 2002/03:UU14
          </note>
          <note>
            Svenskt deltagande i en EU-ledd styrka i Makedonien
          </note>
          <note>
            (prop. 2002/03:43).
          </note>
          <note>
            Kammaren biföll utskottets förslag att ärendet fick avgöras efter
            endast en bordläggning.
          </note>
          <note>
            Förste vice talmannen konstaterade att ingen talare var anmäld.
          </note>
          <note>
            (Beslut fattades under 19 §.)
          </note>
          <note>
            14 § Hemlig teleavlyssning, m.m.
          </note>
          <note>
            Föredrogs justitieutskottets betänkande 2002/03:JuU14
          </note>
          <note>
            Hemlig teleavlyssning, m.m.(skr. 2002/03:23).
          </note>
          <note type="speaker">
            Anf. 83 BEATRICE ASK (m):
          </note>
          <note>
            Herr talman! Redan som barn får vi lära oss att det inte är särskilt
            väluppfostrat att "tjyvlyssna". Man ska i alla händelser ha väldigt
            goda skäl för att medvetet avlyssna andra människors samtal. Det
            handlar om människors rätt till ett privatliv - till integritet.
          </note>
          <note>
            Samma villkor gäller naturligtvis för myndigheter.
          </note>
          <note>
            Det är därför vi i dag har regeringens skrivelse om hemlig teleavlyssning,
            teleövervakning och kameraövervakning 2001 som ett ärende. I skrivelsen
            redovisar regeringen hur bestämmelserna används och hur mycket
            tvångsmedlen har utnyttjats.
          </note>
          <note>
            Det visar sig att användningen av hemlig teleavlyssning och liknande
            har ökat. I första hand används metoderna för att avslöja organiserad
            eller annars omfattande handel med narkotika. I ungefär hälften
            av fallen har avlyssningen haft betydelse för förundersökningen.
          </note>
          <note>
            Vi moderater tycker att det är viktigt att polis och andra har
            ordentliga möjligheter att arbeta med den grova kriminalitet som
            narkotikahandel och annat utgör. Narkotikaproblemet är stort,
            och vi vet att vi återigen har en uppgång när det gäller ungdomar
            som prövar droger. Det är mycket allvarligt, och understryker
            att man måste ha bra verktyg. Samtidigt måste vi förstås i ett
            fritt och öppet samhälle vara observanta på att ändamålen inte
            alltid helgar medlen.
          </note>
          <note>
            Nyttan och användningen av tvångsmedel som avlyssning måste vägas
            mot respekten för enskilda människors rätt till integritet.
          </note>
          <note>
            Vi har tämligen noggranna regler i Sverige för detta. Skrivelsen
            är ett uttryck för att riksdag och regering söker göra en rimlig
            avvägning. Det tycker vi moderater är bra. Av redovisningen framgår
            inte heller några problem med den verksamhet som redovisas i skrivelsen.
          </note>
          <note>
            På en punkt har vi moderater reserverat oss, och i ett särskilt
            yttrande gör vi en anmärkning. Reservationen handlar om att det
            i dag inte finns någon lagreglering för hur överskottsinformation
            ska behandlas.
          </note>
          <note>
            Vid hemlig övervakning får ju myndigheterna information som inte
            har med tillståndet för den aktuella avlyssningen att göra. Det
            kan röra sig om annan brottslighet, men också om annat. I en rättsstat
            tycker vi moderater att det ska vara klart att sådan information
            hanteras enligt ett regelverk. Man måste veta hur den ska hanteras
            och hur man får använda den. Det finns många problem med oklarheter
            här i dag. Senast läste jag om att man i ett aktuellt ärende diskuterar
            för och emot om man över huvud taget kan använda informationen.
            Här finns en oklarhet som inte underlättar polis och åklagares
            arbete. Det borde vi rätta till.
          </note>
          <note>
            I det särskilda yttrandet uttrycker vi irritation över att regeringen
            än inte har kommit med förslag till så kallade ombud, som kan
            vara åklagarens motpart vid förhandlingar i domstol om hemlig
            teleavlyssning, hemlig teleövervakning och hemlig kameraövervakning.
            Det har utlovats tidigare och det utlovas igen, men tyvärr verkar
            det som om regeringen drar detta i långbänk. Därför har vi tyckt
            att vi måste påpeka det igen. Samma sak gäller den utredning som
            regeringen har utlovat med uppgift att kartlägga, analysera och
            utvärdera sådan lagstiftning som berör den enskildes integritet.
            Det är en stor och viktig fråga.
          </note>
          <note>
            Det är beklagligt att Socialdemokraterna inte visar integritetsfrågorna
            större respekt än vad den här senfärdigheten ger vid handen. Det
            är ju inte första gången som vi ser detta. Det krävs att man i
            ord menar att man menar allvar. Jag hoppas att Margareta Sandgren
            när hon senare får delta i debatten kommer att ge tydliga besked
            om vad som nu konkret kommer att göras.
          </note>
          <note>
            Jag yrkar bifall till reservation 2.
          </note>
          <note type="speaker">
            Anf. 84 ALLAN WIDMAN (fp):
          </note>
          <note>
            Herr talman! Pliktskyldig - så kan man sammanfatta den redovisning
            som regeringen har gjort till riksdagen beträffande hemlig teleavlyssning
            och andra hemliga tvångsmedel. I allt väsentligt - till bakgrund,
            sammanställningar och slutsatser - bygger den på föregående års
            redovisning. Och den har i sin tur nästan ordagrant samma lydelse
            som året dessförinnan.
          </note>
          <note>
            Det som redovisas är i hur många fall som tvångsmedlen tillämpats,
            i hur många fall som detta bedömts ha haft betydelse för förundersökningen
            samt uppgift om förundersökningsledarnas brottsrubricering.
          </note>
          <note>
            Möjligheten för medborgarna att enskilt föra samtal eller utbyta
            skriftliga meddelanden är en hörnsten i ett öppet och demokratiskt
            samhälle. Denna rättighet åtnjuter regeringsformens allra starkaste
            skydd. Varje avsteg härifrån måste därför kringgärdas av tydliga
            regler såvitt angår ändamål, former och tillämpning.
          </note>
          <note>
            Mot denna bakgrund måste riksdagen ta sin granskande uppgift
            på stort allvar. Att de statistiska uppgifterna dessutom ger uttryck
            för en ökad användning men en allt mindre effekt understryker
            också detta förhållande.
          </note>
          <note>
            Herr talman! Inom en inte alltför avlägsen framtid ska riksdagen
            ta ställning till en förlängning av lagen om hemlig kameraövervakning.
            Den gäller längst till och med utgången av 2004. Folkpartiet liberalerna
            menar dock att regeringens redovisning i det skick som den nu
            föreligger inte kan tjäna som underlag för ett sådant ställningstagande.
            Det finns till exempel i fråga om tvångsmedlens brottsuppklarande
            effekt en tydlig diskrepans mellan de kriterier som uppställs
            i rättegångsbalken å ena sidan och de mått som tillämpas i redovisningen
            å andra sidan. För tillstånd krävs generellt att åtgärden är av
            synnerlig vikt för utredningen. I förhållande till denna formulering
            förefaller det inte helt relevant att redovisa i hur många fall
            som polis och åklagare anser att åtgärden "haft betydelse för
            förundersökningen beträffande den misstänkte".
          </note>
          <note>
            Lika angeläget är det naturligtvis att undersöka hur tillämpningen
            förhåller sig till de allmänt uppställda principerna om behov,
            ändamål och proportionalitet. Inte heller på dessa punkter ger
            redovisningen någon närmare ledning.
          </note>
          <note>
            Andra viktiga upplysningar, som i hur många fall berörda förundersökningar
            leder till fällande domar och i vilken mån brottsrubriceringen
            vid tillståndsgivning och dom överensstämmer, saknas också.
          </note>
          <note>
            Listan över redovisningens brister kan göras mycket lång - enligt
            min mening alltför lång. I det här sammanhanget är det värt att
            notera att utskottet fått försäkringar från regeringen och inblandade
            myndigheter att redovisningen framgent ska bli tydligare och mer
            lättförståelig. Det låter ju bra. Men vad motionärerna efterlyst,
            herr talman, är faktiskt en mer djuplodande och omfattande redovisning
            som bättre belyser tillämpningen och dess resultat.
          </note>
          <note>
            Herr talman! Låt mig till sist ta upp frågan om överskottsinformation,
            det vill säga hur information rörande annan brottslighet än den
            tillståndsgrundande ska hanteras. Även här finns det sedan tidigare
            år utestående löften från regeringen om lagreglering.
          </note>
          <note>
            Redan i redovisningen avseende året 1999 uttalade regeringen
            att ett förslag till reglering bereddes inom
          </note>
          <note>
            Justitiedepartementet. Nu, mer än två år senare, upplyses det
            om att ett förslag ska lämnas till samma departement före februari
            månads utgång. När riksdagen slutligen får ta ställning till en
            proposition kan man bara sia om.
          </note>
          <note>
            Vi beklagar att utskottet inte tagit tillfället i akt att inskärpa
            vikten av skyndsamhet. Det är ur rättsstatlig synpunkt betänksamt
            att det råder oklarhet i en central statsprocessuell fråga som
            rättsväsendet dagligen har att ta ställning till.
          </note>
          <note>
            Herr talman! Det ögat inte ser gråter det inte över.
          </note>
          <note>
            Man kan förmoda att det är just detta, den enskildes ovetskap
            om intrånget i privatlivet, som motiverat riksdagens uttalade
            granskningsuppdrag på området för användande av hemliga tvångsmedel.
            Resultatet av hemlig avlyssning och övervakning år 2001 kan beskrivas
            som en framgång i ca 160 av 400 fall. Men motsatsvis gäller naturligtvis
            också att i majoriteten av alla fall då dessa åtgärder vidtas
            får de ingen betydelse för förundersökningen. Det är möjligt att
            hundratals, kanske tusentals, oskyldiga varje år, utan att veta
            om det, får sina medborgerliga rättigheter kränkta. Detta manar
            alla oss, även icke reservanter, att besinna allvaret i vårt granskningsuppdrag
            och inte acceptera att redovisningarna får ett inslag av slentrian.
          </note>
          <note>
            Herr talman! Jag yrkar bifall till Folkpartiets reservation.
          </note>
          <note type="speaker">
            Anf. 85 PETER ALTHIN (kd):
          </note>
          <note>
            Herr talman! Ärade ledamöter, närvarande och frånvarande! För
            att inte glömma det yrkar jag först bifall till reservation 1
            under punkt 2 och reservation
          </note>
          <note>
            2 under punkt 4.
          </note>
          <note>
            Det här ämnet har ett rättssäkerhetsperspektiv. En rättsstat
            fungerar bara så länge som medborgarna är övertygade om att bara
            den som har begått ett brott också döms och straffas. Allmänhetens
            tilltro till de svenska domstolarna är utomordentligt viktig för
            rättssäkerheten i landet och för demokratin i ett längre perspektiv.
            Om allmänheten tappar förtroendet för domstolarna kommer rättssamhället
            i gungning och demokratin i fara.
          </note>
          <note>
            Fundamentet för rättsstaten är rättssäkerhet. Och vad är rättssäkerhet?
            Jo, det innebär att lagarna är klara och tydliga och att man med
            en rimlig grad av säkerhet kan förutse hur de kommer att tillämpas
            och hur resultatet blir. Förutsebarheten är alltså viktig.
          </note>
          <note>
            Likaså naturligtvis att lagarna medger att lika fall behandlas
            lika och att domstolar och myndigheter arbetar objektivt och noggrant
            med det material de har. Rättssäkerheten är verkligen i fara den
            dagen som vi påstår att så icke är fallet.
          </note>
          <note>
            I den redogörelse som vi har tagit del av här är meningen att
            vi ska se hur bestämmelserna tillämpas med utgångspunkt i rättegångsbalken
            om hemlig teleavlyssning. Man utgår ifrån att avsikten med regeringens
            årliga redovisning är att ge ett underlag för bedömningen av hur
            berörda myndigheter och domstolar tillämpar de aktuella tvångsmedlen.
            Som alla förstår handlar tvångsmedelsanvändningen om en avvägning
            mellan vad man kan ha för nytta av den och graden av intrång i
            den enskildes personliga integritet. I den här redovisningen är
            det svårt, för att inte säga rätt omöjligt, att värdera och bedöma
            detta.
          </note>
          <note>
            Man kan konstatera, som gjordes här tidigare, att antalet av
            domstolarna meddelade tillstånd om teleavlyssning har ökat och
            att avlyssningstiden genomsnittligt har blivit längre. Är det
            bra? Är det dåligt?
          </note>
          <note>
            Är det för lite? Är det för mycket? Vilka slutsatser ska vi dra
            av detta? Vi har inga uppgifter om i hur många fall som åklagaren
            har grundat sig på uppgifterna och det har lett till ett åtal
            eller om det har lett till några fällande domar, och det är naturligtvis
            nödvändigt och viktigt.
          </note>
          <note>
            Det här är en oacceptabel redovisning. Vi kräver att den görs
            på ett sådant sätt att vi kan förstå innehållet och dra slutsatser
            av det. Det bör vara en parlamentarisk kommitté som får titta
            på och utvärdera sådan lagstiftning som berör den enskildes integritet,
            och det bör vi ha ganska omgående.
          </note>
          <note>
            När man använder sådana här hemliga tvångsmedel kommer det sällan
            fram uppgifter som inte har något samband med det brott som har
            legat som grund för tvångsmedelsbeslutet. Det är det vi kallar
            för överskottsinformation. Då är det utomordentligt märkligt att
            vi inte har lagreglerat överskottsinformationen. Hur får vi använda
            den? När får vi använda den? Hur hanterar vi uppgifter om annan
            brottslighet som kan komma fram men som inte i sig medgav användning
            av tvångsmedlet? Hur blir likheten inför lagen? Hur får vi använda
            detta? Lagrådet har ju efterlyst detta.
          </note>
          <note>
            Nu går det inte att vänta längre, herr talman. Vi måste ha ett
            förslag från regeringen nu, i dag, i alla fall om någon timme.
            Vi måste veta hur överskottsinformationen ska hanteras. Vi vet
            i dag att olika domstolar i Sverige hanterar överskottsinformation
            olika.
          </note>
          <note>
            Det här är en fara för rättssäkerheten, herr talman. Jag säger
            till regeringens representanter här: Ta denna fråga på yttersta
            allvar! Det kräver jag, det kräver
          </note>
          <note>
            Kristdemokraterna och det kräver rättssamhället.
          </note>
          <note type="speaker">
            Anf. 86 MARGARETA SANDGREN (s):
          </note>
          <note>
            Herr talman! Vi behandlar nu regeringens årliga skrivelse om
            användandet och tillämpningen av tvångsmedel i förundersökningar
            av grova brott. För två av dessa gäller att det inte föreskrivs
            lindrigare straff än fängelse i två år, och när det gäller användandet
            av teleövervakning gäller sex månader.
          </note>
          <note>
            Det handlar om att kunna lyssna av samtal, att kunna övervaka
            telefontrafik, det vill säga vem ringer till vem, samt att kunna
            övervaka en misstänkt med kamera.
          </note>
          <note>
            För tillstånd att använda tvångsmedel krävs att tre principer
            är uppfyllda, nämligen ändamålsprincipen, behovsprincipen - det
            vill säga att det ska finnas ett påtagligt behov - samt proportionalitetsprincipen,
            innebärande att tvångsmedlet endast får tillgripas om skälet för
            åtgärderna uppväger det intrång eller men i övrigt som åtgärden
            medför.
          </note>
          <note>
            Vid flera tillfällen har vi efter att ha läst redovisningen kunnat
            konstatera att tvångsmedlen har använts vid misstanke om grova
            narkotikabrott och grov narkotikasmuggling. Narkotikasituationen
            i Sverige är djupt oroande. Mängden tillgänglig illegal narkotika
            är omfattande. Vuxna, barn och ungdomar är offer för en synnerligen
            cynisk form av kriminalitet i form av gränsöverskridande organiserad
            brottslighet.
          </note>
          <note>
            Missbruket leder i sin tur till kriminalitet på grund av människors
            behov av att finansiera beroendet. Människor far illa på ett fruktansvärt
            sätt och riskerar ett livslångt lidande genom sitt missbruk.
          </note>
          <note>
            Vi har i Sverige en mycket restriktiv hållning till narkotikamissbruket,
            och jag tror att samtliga partier är överens om att allt som står
            i vår makt ska göras för att förhindra att människor faller offer
            för narkotika. Alla till buds stående medel måste användas för
            att komma åt den cyniska narkotikakriminaliteten, naturligtvis
            med hänsyn tagen till att åtgärden inte är allvarligt kränkande
            för den enskilde eller utgör allvarligt intrång i den personliga
            integriteten.
          </note>
          <note>
            Tvångsmedlen är viktiga instrument i vår strävan att stoppa och
            förhindra den utveckling som vi nu ser.
          </note>
          <note>
            Därmed är inte sagt att användandet av tvångsmedlen inte måste
            omgärdas av restriktiva regler, så att rättssäkerheten inte sätts
            ur spel. I närmare hälften av fallen har användandet av hemlig
            teleavlyssning, teleövervakning och kameraövervakning haft betydelse
            för förundersökningen, och i nära nog hälften av fallen avbröts
            åtgärden men med kvarstående misstanke.
          </note>
          <note>
            Det är kanske inte så märkligt att teleavlyssning, teleövervakning
            eller kameraövervakning i så stor andel av fallen inte gett något
            resultat. Vi har när det gäller den här grova kriminaliteten att
            göra med en organiserad gränsöverskridande brottslighet, vars
            utövare säkert är väl medvetna om vilka spaningsmetoder och medel
            som står till buds och därför kanske undviker att kommunicera
            med varandra när de riskerar att avslöjas. Trots att åtgärderna
            i något mer än hälften av fallen inte givit något resultat anser
            utskottet i likhet med regeringen att tvångsmedlen i fråga är
            värdefulla hjälpmedel i kampen mot den grova kriminaliteten.
          </note>
          <note>
            I betänkandet har behandlats en motion med krav på redovisningens
            innehåll, på att offentliga ombud ska närvara i samband med beslut
            om hemliga tvångsmedel samt på lagreglering av överskottsinformation.
          </note>
          <note>
            Låt mig först säga att majoriteten är för att redovisningens
            innehåll blir mer omfattande, mer djuplodande och mer analyserande.
            Vi är för att offentliga ombud ska utses och närvara vid tillståndsgivningen
            för att rättssäkerheten ska öka. Vi är också för att hanteringen
            av överskottsinformation lagregleras, men man ska veta att detta
            är en komplex materia.
          </note>
          <note>
            Regeringen har i sin skrivelse uppgivit att redovisningen för
            2003 kommer att ha ett delvis annat innehåll och kommer att bli
            tydligare och mer lättförståelig. Jag vet inte om den kommer att
            tillfredsställa reservanternas krav. Det är lite för tidigt att
            säga detta, men vi får väl hoppas att så ändå blir fallet. Vi
            får avvakta tills vi har sett denna redodvisning.
          </note>
          <note>
            Propositionen om offentliga ombud ska överlämnas till riksdagen
            den 20 mars, och vi får då möjlighet att reagera på den. Motionärerna
            har nöjt sig med att avge ett särskilt yttrande om detta. Jag
            tror att propositionen säkert kommer att tillgodose deras krav
            på offentliga ombud.
          </note>
          <note>
            Vad gäller lagreglering av överskottsinformationen har regeringen
            utsett en utredare som ska utarbeta ett förslag vilket ska redovisas
            i slutet på denna månad. Möjligtvis kan det bli någon fördröjning,
            men det kommer naturligtvis att ta tid innan departementet har
            bearbetat utredarens förslag. Det är en viktig och skyndsam åtgärd,
            även om det å andra sidan ibland måste få ta tid att behandla
            komplexa frågor. Vi får inte gå för fort fram. Det är viktigt
            att vi får ett bra förslag om överskottsinformationen.
          </note>
          <note>
            Vi kan konstatera att åtgärder redan har vidtagits i mycket av
            det som motionärerna och reservanterna har framfört. Därför yrkar
            jag, herr talman, bifall till utskottets förslag och avslag på
            reservationerna.
          </note>
          <note type="speaker">
            Anf. 87 BEATRICE ASK (m) replik:
          </note>
          <note>
            Herr talman! Det är ju intressant att av Margareta
          </note>
          <note>
            Sandgren få veta att Socialdemokraterna är för bättre information,
            för offentliga ombud och för regler om överskottsinformation,
            men ni är faktiskt inte i en position där ni bara kan vara för
            saker. Det är ju ni som sitter i Rosenbad och ska leverera. Ni
            har nu suttit där i massor av år, och vad vi kan konstatera i
            betänkandet är att utlovade förslag inte har kommit fram.
          </note>
          <note>
            Vi får nu också veta att det här är komplext. Ja, vi är mycket
            väl medvetna om att det är komplicerade frågor och om att man
            får se hur lång tid de tar i anspråk. Men det är dags att leverera.
            Det är faktiskt oerhört centrala frågor, som inte är nya. De dök
            inte upp i går. Regeringen måste väl ändå med hela departementet
            bakom sig kunna få fram förslagen och leverera dem. Jag hoppas
            verkligen att vi inte ska behöva se att detta dras i långbänk.
          </note>
          <note>
            Det är också bra om ni rent allmänt tycker att det gäller trevliga
            och nödvändiga förslag, men det är som sagt leverans från riksdagen
            som vi efterlyser.
          </note>
          <note>
            Jag skulle också vilja ha svar på frågan vad regering och socialdemokrater
            gör konkret för att den utlovade större översynen av all den lagstiftning
            som rör den personliga integriteten ska komma till stånd.
          </note>
          <note>
            Det rör verkligen inte bara just de regler som behandlas i det
            här ärendet utan det finns fler sådana.
          </note>
          <note>
            Jag tycker att det är oerhört angeläget att vi ser över detta
            eftersom det går väldigt fort med åtgärder i dag.
          </note>
          <note>
            Detta är ur den enskildes perspektiv oroande. När kommer utredningen
            att tillsättas?
          </note>
          <note>
            Anf. 88 MARGARETA SANDGREN (s)
          </note>
          <note>
            replik:
          </note>
          <note>
            Herr talman! Först vill jag säga att vi inte tycker att saker
            och ting är bra bara för att de är trevliga.
          </note>
          <note>
            Naturligtvis är det lika angeläget för oss att få till stånd
            en lagreglering av överskottsinformation, offentliga ombud och
            så vidare. Det kan finnas olika orsaker till att det inte har
            skett någonting. Jag vill när det gäller offentliga ombud säga
            att det i mars månad kommer en proposition som kammaren får ta
            ställning till. En utredare arbetar med frågan om överskottsinformationen,
            och hans förslag ska komma så snabbt som möjligt. Vi är lika angelägna
            som ni om detta. Varför det har dröjt har jag ingen uppfattning
            om, men arbetet är i gång, och det återstår att se vad som kommer
            fram av det. Det är bra att man påpekar att det gäller att komma
            fram med resultat, för detta är viktiga frågor.
          </note>
          <note>
            När det sedan gäller utredningen om det framtida integritetsskyddet
            utarbetar man just nu kommittédirektiv. Därefter ska utredningen
            tillsättas. Vi hoppas att det kommer att ske ganska snabbt. Att
            det inte har skett tidigare beror kanske på att ärendet legat
            på det andra statsrådet på Justitiedepartementet, vilken inte
            haft möjlighet att utföra detta. Sedan har ärendet förts över
            i samband med regeringsombildningen.
          </note>
          <note>
            Men nu är arbetet på gång, och direktivet kommer snart att gå
            ut. Vi är lika angelägna om detta som
          </note>
          <note>
            Beatrice Ask.
          </note>
          <note type="speaker">
            Anf. 89 BEATRICE ASK (m) replik:
          </note>
          <note>
            Herr talman! Jag förstår att Margareta Sandgren kommer att agera
            blåslampa visavi regeringen, så att det som nu utlovas här verkligen
            blir levererat. Det är min uppfattning att det är viktigt att
            så sker, och jag tror att socialdemokraterna i riksdagen måste
            trycka på, för det har verkligen gått väldigt sakta.
          </note>
          <note>
            Det finns alltid många ursäkter, men i andra ärenden kan regeringen
            ha oerhört bråttom. Då hinner man nästan inte tänka till innan
            man kastar fram förslag. Det är olika beroende på vad det handlar
            om.
          </note>
          <note>
            Det finns anledning att göra något när det gäller överskottsinformationen
            och de offentliga ombuden.
          </note>
          <note>
            Det var spännande att höra att man nu arbetar med utredningsdirektiven
            för översyn av lagstiftning som rör integriteten. Jag tycker dock
            inte att det är en ursäkt att man stup i kvarten håller på att
            organisera om på departementen och tappar papper mellan stolarna.
          </note>
          <note>
            Det måste ju vara det man har gjort, eftersom man har lovat och
            lovat och ingenting händer. Men även i den frågan räknar jag med
            och kommer att påminna
          </note>
          <note>
            Margareta Sandgren om att det nu är på gång och att det ska komma
            ett förslag. Jag hoppas verkligen att en sådan utredning sätts
            i sjön redan under våren, för det tar tid när man ska se över
            hela den här lagstiftningen och få det rätt.
          </note>
          <note>
            Det handlar ytterst om att värna enskilda människors integritet
            i en utveckling som går väldigt snabbt när det gäller möjligheter
            att kontrollera och lägga sig i enskildas privatliv, och det måste
            vi vara väldigt försiktiga med. Det är väl ändå en av riksdagens
            viktigaste uppgifter att värna just den integriteten.
          </note>
          <note>
            Anf. 90 MARGARETA SANDGREN (s)
          </note>
          <note>
            replik:
          </note>
          <note>
            Herr talman! Jag kan bara instämma. Jag vill bara erinra om att
            i utskottsbetänkandet finns det här skrivet. Jag är alldeles övertygad
            om att departementet också följer vad vi uttalar i den här riksdagen.
          </note>
          <note>
            Jag ska göra vad jag kan för att man ska påskynda detta, för
            det är en viktig fråga.
          </note>
          <note type="speaker">
            Anf. 91 ALLAN WIDMAN (fp) replik:
          </note>
          <note>
            Herr talman! Jag har lyssnat noga till Margareta
          </note>
          <note>
            Sandgrens replikskifte. Hon säger bland annat: Vi är lika angelägna
            som vem som helst annars i den här kammaren, när det gäller de
            frågeställningar som aktualiseras bland annat i Folkpartiets motion.
          </note>
          <note>
            Då blir min enkla fråga till henne: Varför ger inte utskottsmajoriteten
            detta till känna för regeringen? Är man lika angelägen som alla
            andra så ska väl detta i så fall uttryckas? Det är ju nu vi har
            tillfället att göra detta.
          </note>
          <note>
            Det är förvisso på det sättet som Beatrice Ask framhåller: De
            här frågorna har man ställt ut löften om år efter år. De är viktiga
            frågor som kräver omedelbara ställningstaganden.
          </note>
          <note>
            Jag kan närmast likna detta vid att när frågan om överskottsinformation
            inte regleras i lagen överlåter den lagstiftande församlingen
            till domstolarna att stifta lagen. Det blir deras sak, de i Lagrådet
            som
          </note>
          <note>
            1999 beställde en reglering av överskottsinformation.
          </note>
          <note>
            Det blir de som egentligen får överta riksdagens uppgifter.
          </note>
          <note>
            Jag har en annan fråga också till Margareta Sandgren, och den
            gäller relationen mellan avslag och bifall när man söker tillstånd
            för teleavlyssning, teleövervakning med mera i domstolarna. Under
            2001
          </note>
          <note>
            bifölls drygt 98 % av alla ansökningar, och för knappt
          </note>
          <note>
            2 %, följaktligen, blev det avslag. Min fråga till Margareta
            Sandgren är: Hur reagerar hon på detta förhållande när det gäller
            balansen mellan avslag och bifall?
          </note>
          <note>
            Anf. 92 MARGARETA SANDGREN (s)
          </note>
          <note>
            replik:
          </note>
          <note>
            Herr talman! Vi kan ju naturligtvis vara angelägna om att vi
            får de här kraven tillgodosedda, men när vi ser att regeringen
            ändå har tillsatt en utredare, att det kommer en proposition och
            att man redan har aviserat att det kommer en förändring när det
            gäller redovisningen så tycker jag att det lite grann är att slå
            in öppna dörrar. Är någonting på gång så brukar vi också behandla
            yrkanden på det sättet.
          </note>
          <note>
            Jag skulle också kunna säga att Folkpartiet har haft krav på
            redovisning i ett annat sammanhang, men man har ju inte sagt särskilt
            mycket om offentliga ombud - inte i de här sammanhangen, inte
            när regeringen har gjort den här redovisningen årligen.
          </note>
          <note>
            Jag har gått tillbaka och tittat. Det finns inte en motion, en
            reservation eller något uttalande över huvud taget i det här sammanhanget,
            när det gäller den skrivelse som regeringen gör, från Folkpartiet.
          </note>
          <note>
            Vi är angelägna om detta, och vi ska naturligtvis göra vad vi
            kan för att skynda på. Men samtidigt är det alltså viktiga frågor
            som det måste få ta tid att utreda. När det gäller offentliga
            ombud är som sagt var redan en proposition på gång.
          </note>
          <note>
            Jag har ingen uppfattning om relationen mellan avslag och bifall
            till de här tillstånden. Det får jag i så fall återkomma till
            vid något senare tillfälle.
          </note>
          <note type="speaker">
            Anf. 93 ALLAN WIDMAN (fp) replik:
          </note>
          <note>
            Herr talman! Jag tycker kanske inte att det är så relevant att
            skärskåda historien och diskutera vad man har tyckt och inte tyckt
            tidigare år. Det som är väsentligt är att det nu finns ett antal
            problem, och de problemen pockar på sina lösningar.
          </note>
          <note>
            Margareta Sandgren säger att om man skulle gå motionärerna till
            mötes skulle man riskera att slå in öppna dörrar, men någon sådan
            risk, Margareta
          </note>
          <note>
            Sandgren, finns inte förrän den dagen då regeringen verkligen
            har gjort någonting, och vi är tyvärr inte ännu där.
          </note>
          <note>
            Anf. 94 MARGARETA SANDGREN (s)
          </note>
          <note>
            replik:
          </note>
          <note>
            Herr talman! Man kan ju skärskåda historien i olika sammanhang.
            Jag kan erinra mig att Allan Widman gjorde det också. Det är väl
            viktigt att man gör det och tittar tillbaka: Vad är det som har
            hänt? Vad har man gjort? Vad har regeringen lovat? Vilka krav
            har man ställt från olika partier, eller har man inte ställt dem?
            Jo, det är nog bra att man skärskådar historien.
          </note>
          <note>
            Som sagt var är detta ett problem som pockar på sin lösning,
            men vad jag säger är ju att regeringen har tagit de initiativ
            som ni efterlyser i era reservationer och er motion.
          </note>
          <note type="speaker">
            Anf. 95 PETER ALTHIN (kd) replik:
          </note>
          <note>
            Herr talman! Margareta Sandgren sade i något sammanhang att det
            var viktigt att inte gå för fort fram. Nu är hastigheten inte
            det mest påtagliga i de bitar som vi diskuterar, utan det är tvärtom:
            Det går ju så sanslöst långsamt! De dörrar som nu påstås slås
            upp fastän de redan är öppna är ju inte öppna. Det är dem vi vill
            öppna så att domstolarna vet hur de ska hantera till exempel överskottsinformationen.
            Det ska inte vara föremål för gissningar så att praxis blir olika
            i Malmö och Stockholm, som fallet har varit ganska nyligen.
          </note>
          <note>
            Jag skulle vilja ställa två frågor till Margareta
          </note>
          <note>
            Sandgren. I väntan på att redovisningen nu kommer att ha en annan
            utformning, så att man begriper den, skulle jag vilja veta: Vad
            betyder det när det står att avlyssningen hade betydelse för förundersökningen
            i
          </note>
          <note>
            42 % av fallen, det vill säga en mindre procentandel än år 2000
            och ännu mindre jämfört med 1999? Vad betyder det, och vad har
            det lett till? Har det lett till åtal eller fällande domar, och
            hur många? Det skulle jag vilja veta. Jag vill gärna också få
            ett svar på när vi får ett förslag om lagreglering av överskottsinformation.
            Det är viktigt. Domstolarna skriker efter vägledning där.
          </note>
          <note>
            Anf. 96 MARGARETA SANDGREN (s)
          </note>
          <note>
            replik:
          </note>
          <note>
            Herr talman! Det är naturligtvis angeläget att vi så snart som
            möjligt får en lagreglering på området. Det som beskrivs här och
            det som jag har talat om är att det sitter en utredare som kommer
            att lägga fram ett förslag här under februari eller mars månad.
            Det ska naturligtvis beredas i departementet.
          </note>
          <note>
            Men som Peter Althin sade i sitt anförande här är det väldigt
            många frågor som man ska ta ställning till.
          </note>
          <note>
            Överskottsinformationen, får den användas? Får den inte användas?
            Får den användas i vissa fall? Det är naturligtvis komplexa frågor
            som måste få ta sin tid att genomlysas innan man lägger fram ett
            förslag så att det blir ett bra förslag som riksdagen har att
            ta ställning till. Sedan ska vi naturligtvis jobba för att det
            går så fort som möjligt, men jag kan inte svara på exakt när detta
            kommer.
          </note>
          <note>
            Jag vet lika lite som Peter Althin. Jag har läst redovisningen.
            Jag har inte någon mer information om betydelsen - om det har
            haft betydelse för fallet eller inte och om det har lett till
            åtal. Hade jag haft svaret hade jag naturligtvis gett det, men
            det har jag inte.
          </note>
          <note type="speaker">
            Anf. 97 ALICE ÅSTRÖM (v):
          </note>
          <note>
            Herr talman! Jag vill inleda med att jag tycker att det är oerhört
            glädjande att vi har den här debatten i kammaren om just det här
            ärendet, hemlig telefonavlyssning med mera som är en skrivelse
            från regeringen där man redovisar hur ofta det har använts under
            de senaste åren och andra tvångsmedel.
          </note>
          <note>
            Anledningen, herr talman, till att jag är glad är att
          </note>
          <note>
            Vänsterpartiet under en otrolig mängd av år, sedan jag kom in
            1994, har skrivit motioner, kritiserat hur statistiken har sett
            ut och kritiserat just att det inte finns någon insyn i domstolarna
            när man ger tillstånd.
          </note>
          <note>
            Man har sett att det är en väldigt hög tillståndsprocent. Det
            var 2 % som inte fick tillstånd. Det är faktiskt en hög siffra,
            för ofta brukar det vara 100 % som får tillstånd.
          </note>
          <note>
            Vi har fört denna debatt i flera år och påpekat de här bristerna.
            Folkpartiet har också under ett par år skrivit motioner. Vi har
            haft gemensamma reservationer i utskottet. Tyvärr har det varit
            tyst från de övriga partierna.
          </note>
          <note>
            Det är glädjande att regeringen nu äntligen har lyssnat. Nu har
            man faktiskt lagt in direktiv så att underlaget från både Riksåklagaren
            och Rikspolisstyrelsen ska förbättras och i hela tillståndsprocessen.
          </note>
          <note>
            Det finns oerhört många brister i lagstiftningen.
          </note>
          <note>
            Jag kan garantera, både personligen och på Vänsterpartiets vägnar,
            att jag inte tänker låta den här frågan dras i långbänk. Det här
            är viktiga steg som måste tas. Jag är helt övertygad om att den
            redovisning vi får nästa år kommer att vara väsentligt mycket
            bättre jämfört med i dag.
          </note>
          <note>
            När det gäller frågan om offentliga ombud har vi faktiskt inte
            haft någon debatt alls. Man ska vara medveten om att frågan om
            offentliga ombud och om överskottsinformation kom fram i samband
            med den tilltänkta propositionen om buggning. Man skulle införa
            ett nytt tvångsmedel. Det finns all anledning att göra en utredning
            om överskottsinformation. När man tittade på frågan om överskottsinformation
            i utredningen om buggning var det i ett helt annat sammanhang,
            egentligen inte utifrån de tvångsmedel som används i dag. Vi från
            Vänsterpartiet tycker att det är oerhört viktigt att utredningen
            nu inte tar lång tid innan man ska lagreglera.
          </note>
          <note>
            Det finns också en mängd andra frågor som
          </note>
          <note>
            Vänsterpartiet driver i andra sammanhang, som har bäring på den
            här frågan. Jag kan nu uppenbarligen hoppas på stöd från flera
            partier, bland annat Folkpartiet. Vänsterpartiet har motionerat
            om att den som har varit utsatt för hemlig teleavlyssning ska
            underrättas när den är avslutad, för att man ska kunna föra saken
            i process. Så är det i Danmark. Det är då den enskilda individen
            som har varit utsatt kan driva skadeståndsanspråk gentemot staten,
            om man inte har följt lagstiftningen och inte haft tillräckligt
            bra underlag.
          </note>
          <note>
            Det brukar hävdas att man inte kan göra så, för det skulle skada
            brottsbekämpningen. Även om man har avslutat avlyssningen kan
            den avlyssnade ändå vara misstänkt. Men så är det i alla andra
            fall - vi kan aldrig få några hundraprocentiga garantier. Vi i
          </note>
          <note>
            Vänsterpartiet tror att det vore ett sätt att stärka rättssäkerheten
            i de här frågorna och inte bara få en förbättrad statistik om
            hur avlyssningen används.
          </note>
          <note>
            En annan viktig fråga som Beatrice Ask tog upp är den om den
            stora integritetsutredningen. Där har vi från Vänsterpartiet också
            varit kritiska mot att det har tagit lång tid. Sedan beslutet
            i riksdagen om att en utredning med ett bredare integritetsperspektiv
            skulle tillsättas har en mängd beslut fattats här i kammaren som
            har inneburit steg i helt motsatt riktning. Den nya tekniken gör
            också att utvecklingen går oerhört fort.
          </note>
          <note>
            Jag tror inte att det finns någon i den här kammaren, på departementet
            eller hela Regeringskansliet som i dag kan säga att man har ett
            samlat grepp om vilka integritetskänsliga åtgärder vi egentligen
            utsätter medborgarna för. Därför är det oerhört viktigt att utredningen
            kommer till och att man får ett brett perspektiv. Varje litet
            tvångsmedel, varje integritetskränkning kan säkert motiveras i
            det enskilda sammanhanget. Men den totala bilden kanske gör att
            man kommer att bromsa upp och börja fundera på om det finns andra
            vägar att gå.
          </note>
          <note>
            Herr talman! Jag vill med detta yrka bifall till utskottets förslag.
            Det står i betänkandet att redovisningen ska ha ett delvis annat
            innehåll; den ska bli fördjupad. Det tillsätts nu en utredning
            när det gäller överskottsinformationen. Dessutom kommer man till
            riksdagen redan nu i mars när det gäller frågan om offentligt
            ombud.
          </note>
          <note>
            Herr talman! Jag hoppas att de debattörer som har varit uppe
            i debatten och som har lyft de viktiga rättssäkerhetsfrågorna
            också kan titta på Vänsterpartiets motioner i andra sammanhang.
            Då kan vi nog ta ett steg längre än att bara förbättra statistik.
          </note>
          <note type="speaker">
            Anf. 98 LEIF BJÖRNLOD (mp):
          </note>
          <note>
            Herr talman! Det är väldigt viktiga frågor som vi behandlar.
            Det känns värdefullt. Jag som är ny medlem här i kammaren ser
            att det så småningom har kommit till en viss framgång. Man har
            äntligen lyft upp frågorna och regeringen kommer med propositioner
            och förslag till förbättringar för att skydda individens integritet.
          </note>
          <note>
            Jag delar också Alice Åströms uppfattning att det finns många
            frågor kvar att lyfta fram. Precis som
          </note>
          <note>
            Alice Åström säger finns det säkert många punkter där vi kan
            enas brett i kammaren, kanske nå en fullständig enighet om det
            vill sig, i frågor som gäller att skydda människans integritet.
            Det är ett viktigt arbete och det ska fortsätta.
          </note>
          <note>
            Vi yrkar bifall till utskottets förslag och avslag på reservationerna.
          </note>
          <note type="speaker">
            Anf. 99 JOHAN LINANDER (c):
          </note>
          <note>
            Herr talman! Givetvis är det bra att hemlig teleavlyssning, hemlig
            teleövervakning och hemlig kameraövervakning kan användas för
            att vi ska kunna binda misstänkta för grov brottslighet till brottet.
            Vi har hört en del kritik mot bristande lagstiftning. Vi får då
            inte glömma bort att det är en god hjälp i kampen mot den grova,
            ofta organiserade brottsligheten.
          </note>
          <note>
            Det kanske är fullt möjligt att använda ny teknik för att ytterligare
            ta upp kampen mot brottsligheten.
          </note>
          <note>
            Kanske skulle vi ha hemlig MMS-övervakning i framtiden - vem
            vet? Samtidigt måste vi vara säkra på att tvångsmedlen används
            när det är välmotiverat och på ett sätt som står i förhållande
            till det ingrepp i den personliga integriteten som det verkligen
            är.
          </note>
          <note>
            Liksom Folkpartiet skrivit i sin motion med anledning av regeringens
            skrivelse anser jag att redovisningen måste bli tydligare. Därför
            är det bra att
          </note>
          <note>
            Rikspolisstyrelsens och Riksåklagarens underlag till regeringen
            ska förbättras. Jag nöjer mig med det för det här året, med den
            skrivning som finns i utskottets betänkande. Där betonas också
            vikten av att innehållet ska förbättras.
          </note>
          <note>
            Det är givetvis oacceptabelt att det inte finns någon lagreglering
            för hur överskottsinformationen, alltså det som tillkommer när
            tvångsmedel används, ska användas. Jag instämmer i den hårda kritik
            som vi hört tidigare i debatten. Lagrådet har också riktat kritik
            som är befogad.
          </note>
          <note>
            Det skulle dock kännas konstigt att just nu ge regeringen i uppdrag
            att återkomma till riksdagen med ett förslag. Vi har hört tidigare
            att utredning pågår.
          </note>
          <note>
            Man ska lämna redovisning till Justitiedepartementet senast vid
            utgången av den här månaden, alltså inom nio dagar. Det kanske
            skulle bli några dagar till fick vi höra av Margareta Sandgren,
            men i alla fall. Det är fel tillfälle att göra ett sådant påpekande.
            Vi har också hört justitieministern tidigare uttrycka en vilja
            att frågan om överskottsinformation ska hanteras. Därför utgår
            jag från att det snarast kommer en proposition på området. Det
            har vi också hört.
          </note>
          <note>
            Med detta nöjer jag mig för tillfället med den text som finns
            i justitieutskottets betänkande och yrkar bifall till utskottets
            förslag.
          </note>
          <note type="speaker">
            Anf. 100 JAN ERTSBORN (fp):
          </note>
          <note>
            Fru talman! Det är en mycket grannlaga uppgift att göra avvägningen
            mellan skyddet för den personliga integriteten och samhällets
            berättigade intresse av att beivra brottslighet. Det är därför
            viktigt med denna årliga redovisning av hur hemlig telefonavlyssning
            med mera tillämpas i praktiken. Det är också viktigt att vi håller
            i gång en debatt i dessa känsliga frågor.
          </note>
          <note>
            Jag delar reservanternas uppfattning att redovisningen måste
            göras fylligare och framför allt visa i hur många fall åtgärderna
            har varit direkt avgörande för åklagarens beslut att väcka åtal.
            Även uppgifter ifall åtalet lett till fällande dom eller ej är
            av stort intresse.
          </note>
          <note>
            Det är mycket glädjande att vi nu kan se fram emot en proposition
            om offentliga ombud. Det är ett minimikrav för att vi ska få en
            balans i bedömningen i domstolarna när tvångsmedel ska användas
            eller ej.
          </note>
          <note>
            Förhoppningsvis kommer vi också att inom rimlig tid kunna diskutera
            hur vi ska hantera överskottsinformationen.
          </note>
          <note>
            Den främsta anledningen till att jag begärt ordet i detta ärende
            är frågan om vi egentligen har en riktig avgränsning. Jag tänker
            särskilt på om dessa mycket ingripande tvångsmedel verkligen ska
            användas i jakten på ekonomiska brottslingar. Det finns, när det
            gäller hemlig teleövervakning, några fall som rör sig om misstanke
            om grovt bokföringsbrott eller grovt skattebrott. Jag anser för
            min del att dessa tvångsmedel ska vara begränsade till mycket
            allvarliga brott;
          </note>
          <note>
            då tänker vi säkert alla på mord, människorov, grovt rån, mordbrand
            och naturligtvis grova narkotikabrott.
          </note>
          <note>
            Men grovt bokföringsbrott och grovt skattebrott har inte den
            allvarliga digniteten. Därför tycker jag att vi ska lyfta fram
            frågan om vi har gjort rätt avgränsning.
          </note>
          <note>
            Jag vet att det i detta ärende inte är fråga om att gå in och
            ändra lagstiftningen, men det är viktigt att framföra dessa synpunkter.
            Det är alltså viktigt att vi lyfter fram frågorna om vi har satt
            rätt gräns här. Jag anser personligen att vi kommit för långt
            när vi går in på de ekonomiska brotten och att vi bör ändra lagstiftningen
            i den delen. Men det får vi ta upp i ett annat sammanhang.
          </note>
          <note>
            Jag vill avslutningsvis bara säga vad jag sade i början, nämligen
            att det är viktigt att vi för en fortlöpande debatt. Vi i Folkpartiet
            som nu arbetar med dessa frågor kommer att noggrant följa dem
            framöver och se till att vi får beslut beträffande både offentliga
            ombud och överskottsinformationen.
          </note>
          <note>
            Överläggningen var härmed avslutad.
          </note>
          <note>
            (Beslut fattades under 19 §.)
          </note>
          <note>
            15 § Icke-joniserande strålning m.m.
          </note>
          <note>
            Föredrogs miljö- och jordbruksutskottets betänkande
          </note>
          <note>
            2002/03:MJU7
          </note>
          <note>
            Icke-joniserande strålning m.m.
          </note>
          <note type="speaker">
            Anf. 101 KJELL-ERIK KARLSSON (v):
          </note>
          <note>
            Fru talman! Ja, då var det dags igen för ett betänkande om icke-joniserande
            strålning, alltså strålning från bland annat mobiltelefoner och
            basstationer samt forskning kring dessa strålningsförhållanden.
          </note>
          <note>
            Utskottsmajoriteten föreslår att samtliga behandlade yrkanden
            avslås. Man hänvisar till att den omfattande internationella och
            nationella forskning som pågår inte har påvisat att exponering
            av högfrekventa fält från mobiltelefoner och basstationer skulle
            ge några negativa hälsoeffekter.
          </note>
          <note>
            I Finland har man påvisat hur proteiner från blomceller reagerar
            på strålning. Cellerna krymper efter bestrålningen. Maskar får
            liknande reaktioner.
          </note>
          <note>
            Från Florens kommer rapporter om att cellers form och delning
            förändras vid prov med denna typ av strålning. Vi har rapporter
            om albumin- eller proteinläckage samt påverkan av blod-hjärn-barriären.
            Vid prov på råttor har det visat sig att på ett avstånd av
          </note>
          <note>
            1,8 m påverkas eller öppnar sig blod-hjärn-barriären.
          </note>
          <note>
            Det avståndet motsvarar ett avstånd av 150 m från en basstation.
          </note>
          <note>
            I Italien används försiktighetsprincipen. Där finns kommuner
            som ställer krav på minst 150 m avstånd mellan basstation och
            hus. Visst, säger man där, masterna är inte livsfarliga, men vi
            vill använda försiktighetsprincipen.
          </note>
          <note>
            Vilken princip har vi i Sverige? Vad jag förstår har vi inga
            myndighetskrav på hur man får rikta antennerna som smälls upp
            lite varstans. I Italien ställs krav på att det görs riktiga simuleringar,
            och man har rätt att få strålningsnivåerna uppmätta i sin fastighet.
            I
          </note>
          <note>
            samma land har man även krav på registrering av var antenner
            och basstationer sätts upp - men inte så i
          </note>
          <note>
            Sverige.
          </note>
          <note>
            Var finns kunskapen om var antennerna och basstationerna finns
            om de inte registreras? Vilken möjlighet finns det för framtida
            forskare, som vill följa upp strålningseffekterna, att få klarhet
            i detta om vi inte ens registrerar var vi smäller upp basstationerna
            och antennerna? Vad kan man dra för slutsatser av det?
          </note>
          <note>
            I England varnar man för eventuella strålningsrisker för att
            vara på den säkra sidan, samt ger rekommendationer och information
            om barns användande av dessa telefoner. Tyska SSI och motsvarande
            myndigheter i Norge och Storbritannien avråder barn från att använda
            denna typ av telefoner. Jag vill påstå att osäkerheten bland människor
            är stor.
          </note>
          <note>
            Uppskattningsvis tar det 7-20 år att utveckla cancer. Då vill
            jag påstå att den undersökningstid som vi hittills haft är alltför
            kort för att vi ska kunna säga att denna strålning, med de nivåer
            den har, är ofarlig.
          </note>
          <note>
            Därför borde vi använda oss av försiktighetsprincipen. Då kan
            vi inte heller förlita oss på SSI:s uttalande att vi har ett "betryggande
            kunskapsläge" i denna fråga.
          </note>
          <note>
            Fru talman! Slutligen vill jag citera vad Stefan
          </note>
          <note>
            Ferm skrev i Sydsvenska Dagbladet häromdagen. Det första citatet
            lyder: "Operatörerna visar tydligt sin frustration över att bygglovsprövningen
            innefattar mer än en anslutning till vad Statens strålskyddsinstituts,
            SSI, kunskap representerar och att den förankring man trodde staten
            stod för inte fanns när frågorna hamnade på kommunernas bord.
            Vanliga människor och myndigheter ställer sig frågor kring varför
            den öppna dialogen kring nyttan och riskerna kring utbyggnaden
            saknats i Sverige till skillnad från i andra länder."
          </note>
          <note>
            Det andra citatet lyder: "Vem står för framsyntheten? Den som
            hävdar det ofarliga med strålningen i möjligheternas trådlösa
            samhälle eller den som ser en tickande hälsobomb med ökning av
            allergier, cancer och utbrändhet?"
          </note>
          <note>
            Fru talman! Jag yrkar bifall enbart till reservation 3, men står
            givetvis bakom även vår övriga reservation.
          </note>
          <note type="speaker">
            Anf. 102 CHRISTINA AXELSSON (s):
          </note>
          <note>
            Fru talman! Det finns olika typer av strålning och de har olika
            egenskaper. Radiovågor från basstationer och mobiltelefoner tillhör
            den typ som kallas ickejoniserande strålning. Denna strålning
            har ett lågt energiinnehåll och förmår inte att slå sönder atomer
            och molekyler. Det är denna strålning vi behandlar i dagens betänkande,
            som är föranlett av 16 motioner från den allmänna motionstiden
            i höstas.
          </note>
          <note>
            Fru talman! Jag vill redan nu yrka bifall till förslaget i betänkandet
            och avslag på samtliga motioner.
          </note>
          <note>
            För cirka ett år sedan behandlade vi samma frågor. Även den gången
            var det många motioner i ämnet. Oron över säkerheten med mobiltelefonanvändning
            är stor, det visar också den undersökning som
          </note>
          <note>
            Sifo gjort på uppdrag av TCO i januari detta år. Mer än hälften
            av de tillfrågade uppger att de känner oro över riskerna med att
            tala i mobiltelefonen.
          </note>
          <note>
            Forskning om hur elektromagnetiska fält kan påverka människor
            har bedrivits nationellt och internationellt under mer än 40 år.
            Nya frågor har dykt upp i takt med nya produkter och den ökande
            användningen. Det är angeläget att fortsätta att forska kring
            riskerna med den nya tekniken. Inom WHO bedrivs det så kallade
            EMF-projektet om eventuella hälsoeffekter. Det kommer att vara
            slutfört år 2005. WHO lägger under hand ut faktablad på sin hemsida.
          </note>
          <note>
            Statens strålskyddsinstitut, SSI, är den myndighet som har ansvar
            för att de skadliga effekterna av strålningen på människor och
            miljö i Sverige ska vara så små som möjligt. I sitt arbete har
            de hittills inte kunnat visa några vetenskapliga belägg för att
            mobiltelefoni inom dagens gränsvärden medför skadlig inverkan
            på människors hälsa. Därför finns det i dag inte något vetenskapligt
            stöd för att märka mobiltelefoner med varningstext som Vänsterpartiet
            och Miljöpartiet anför i sin första reservation.
          </note>
          <note>
            Miljöpartiet tar i betänkandet också upp att de vill se en sänkning
            av SAR-gränsvärdet i Sverige och att värdena ska publiceras offentligt.
            De telefoner som säljs i dag uppfyller de krav vi har kommit överens
            om inom EU. Kraven är till för att skydda användarens eller annan
            persons hälsa och säkerhet. En del som mäts är energin som varje
            sekund tas upp av kroppen, det så kallade SAR-värdet. Det anges
            i watt per kilogram kroppsvikt.
          </note>
          <note>
            Liksom för andra varor som rör sig i unionen är det angeläget
            att vi har gemensamma krav. EU-
          </note>
          <note>
            kommissionen har angivit värdet 2 watt per kilo som medelvärde
            över sex minuter. Mätningen återspeglar de sämsta förhållanden
            som kan inträffa vid användningen av mobiltelefon när den sänder
            med största möjliga effekt. Det finns ingen anledning att vi i
            Sverige ska ha egna värden.
          </note>
          <note>
            På SSI:s hemsida finns uppgifter om både vad
          </note>
          <note>
            SAR-värde är men också information om värdet på
          </note>
          <note>
            20 mobiltelefonmärken. På denna hemsida kan man även läsa att
            SAR-värdet minskar snabbt med ökat avstånd mellan telefonen och
            dess antenn och huvudet. Det har även betydelse hur telefonen
            placeras intill huvudet och hur man håller den med handen.
          </note>
          <note>
            Ökad användning av hörsnäcka med vidhängande mikrofon är alltså
            att rekommendera.
          </note>
          <note>
            Fru talman! Vad gäller forskning är det oerhört viktigt med forskning
            inom detta område och att det som forskas fram också kommer konsumenter
            och producenter till del. Vi konstaterar också i betänkandet att
            vi ska ägna dessa frågor stor uppmärksamhet även i fortsättningen.
          </note>
          <note>
            Vi har tidigare framhållit att vi inte ska göra uttalanden om
            enstaka forskningsområden fristående från behandlingen av regeringens
            forskningsproposition även om de är angelägna. Vi får väl, var
            och en från sitt område, bevaka att dessa angelägna frågor uppmärksammas
            när riksdagen under nästa riksdagsår behandlar den framtida forskningspolitiken.
          </note>
          <note>
            Fru talman! Mobiltelefoner underlättar på många sätt människors
            vardag. Men vi ska självklart bevaka att riskerna med telefonerandet
            och riskerna med den utrustning, master etcetera som behövs för
            att det ska fungera blir ordentligt belysta.
          </note>
          <note>
            De många motionsyrkanden som vi i dag har att behandla understryker
            vikten av att riksdagen även fortsättningsvis följer dessa frågor.
            Det föranleder dock inte några åtgärder från riksdagens sida just
            nu.
          </note>
          <note>
            Jag yrkar därför avslag på motionerna och bifall till utskottets
            förslag i betänkandet.
          </note>
          <note>
            Anf. 103 KJELL-ERIK KARLSSON (v)
          </note>
          <note>
            replik:
          </note>
          <note>
            Fru talman! Jag skulle vilja ställa en fråga till
          </note>
          <note>
            Christina Axelsson. Har det påvisats i den nationella eller internationella
            forskningen att strålningen från telefoner och basstationer har
            positiv effekt? Anser inte majoritetsföreträdaren att vi bör registrera
            var vi har våra basstationer eller var de sätts upp?
          </note>
          <note>
            Anf. 104 CHRISTINA AXELSSON (s)
          </note>
          <note>
            replik:
          </note>
          <note>
            Fru talman! Det har inte påvisats att det har någon positiv effekt
            vad jag känner till. Det har funnits en mycket omfattande forskning
            kring detta. Som också
          </note>
          <note>
            Kjell-Erik Karlsson påvisade kommer en del forskningsrapporter
            fram till olika rön. Detta är naturligtvis ett dilemma. SSI är
            den myndighet vi har i Sverige för att titta på det. Den följer
            frågan nogsamt och kommer naturligtvis också att komma tillbaka
            om den finner att det finns anledning att slå larm.
          </note>
          <note>
            Anf. 105 KJELL-ERIK KARLSSON (v)
          </note>
          <note>
            replik:
          </note>
          <note>
            Fru talman! SSI säger sig ha betryggande kunskap i denna fråga.
            Likväl kunde man dra slutsatsen när man såg ett visst TV-program
            här i veckan att den kanske inte var så betryggande när SSI ställdes
            mot väggen och fick frågorna. Ska vi vänta på att vetenskapen
            ska påvisa skadorna för att vi ska kunna säga att vi har vetenskapligt
            stöd för att göra någonting?
          </note>
          <note>
            Anf. 106 CHRISTINA AXELSSON (s)
          </note>
          <note>
            replik:
          </note>
          <note>
            Fru talman! Här i riksdagen är vi lekmän. Vi måste lita på forskarna
            och den forskning som kommer fram. Tyvärr hade jag själv inte
            möjlighet att se
          </note>
          <note>
            TV-programmet eftersom det gick på kvällstid när jag så sällan
            är hemma och tittar på TV. Men jag har hört mycket talas om det.
            Vi måste naturligtvis lägga fram alla de rön som vi känner till.
            Det är jag övertygad om att myndigheten SSI också gör.
          </note>
          <note type="speaker">
            Anf. 107 EVA FLYBORG (fp):
          </note>
          <note>
            Fru talman! På grund av att vare sig jag eller
          </note>
          <note>
            Barbro Feltzing formellt sitter i utskottet kunde vi inte ta
            några repliker på företrädaren för Socialdemokraterna, vilket
            jag beklagar. Låt oss se om vi kan få repliker tvärtom i stället
            den här gången.
          </note>
          <note>
            Fru talman! Redan den 11 maj år 2000 presenterades rapporten
            Mobile Phones and Health i Storbritannien. Den är skriven av en
            kommitté, Independent
          </note>
          <note>
            Expert Group on Mobile Phones, som är utsedd av den brittiska
            regeringen. Kommittén förordar bland annat att information om
            olika telefoners strålningsgrad måste göras tillgänglig för konsumenterna,
            att minderårigas mobiltelefonanvändande måste begränsas av försiktighetsskäl
            samt att mobiltelefonbranschen måste undvika marknadsföring av
            mobiltelefoner gentemot barn.
          </note>
          <note>
            Fru talman! Det är framsynta och välkomna förslag som redan för
            tre år sedan kom fram i Storbritannien vilka borde vara mer än
            relevanta i ett mobiltelefontätt land som Sverige. I Sverige händer
            dock mycket lite inom detta område. Statens strålskyddsinstitut,
            SSI, har hitintills hävdat att telefonerna är ofarliga eftersom
            strålningen ligger under de rekommenderade nivåer som industrin
            själv har varit med och tagit fram. Detta är en mycket naiv inställning.
            Det har man också nyligen i förra veckan tagit tillbaka och hävdar
            numera motsatsen.
          </note>
          <note>
            Larmrapporter om att radiostrålning från mobiltelefoner kan orsaka
            nervskador, cellförändringar och cancer har duggat tätt de senaste
            åren. Men resultaten är omtvistade. Det finns i stort sett lika
            många rapporter som tyder på att telefonerna är ofarliga. Vi har
            i dag helt enkelt för lite kunskap för att veta någonting säkert
            om mobiltelefonernas hälsorisker i dag. Lika lite som det är bevisat
            att telefonerna är farliga kan vi hävda att de är ofarliga. Men
            de resultat som hittills har presenterats ger definitivt anledning
            till både eftertanke och oro.
          </note>
          <note>
            Exponeringen skiljer stort mellan olika telefonmodeller, men
            mätningarna kontrolleras inte av några myndigheter eller oberoende
            forskningsinstitut. Tillverkarna vill överlag inte redovisa sina
            mätvärden. En del gör det, men inte alla. Det borde vara naturligt
            för mobiltelefontillverkarna att ge konsumenterna själva möjlighet
            att bedöma vilka faktorer de vill väga in när de skaffar en mobiltelefon.
            Att hemlighålla uppgifter som strålningsvärde tyder på en förmyndarmentalitet
            som inte hör hemma i ett modernt samhälle. Vill inte tillverkaren
            offentliggöra uppgifterna frivilligt måste man allvarligt överväga
            att lagstifta i denna fråga.
          </note>
          <note>
            Fru talman! Försök har visat att det finns en koppling mellan
            strålning från mobiltelefoner och negativa biologiska konsekvenser.
            Bland annat tyder resultaten på att balansen mellan viktiga joner
            och enzymer i cellerna kan rubbas och att elektromagnetiska fält
            underlättar bildandet av så kallade fria radikaler, kraftfulla
            oxidanter som kan förstöra cellernas funktioner helt och hållet.
          </note>
          <note>
            Undersökningar som genomförts bland annat i
          </note>
          <note>
            Sverige visar att mobiltelefonanvändare känner av huvudvärk,
            koncentrationssvårigheter, sömnrubbningar och trötthet som de
            förknippar med användning av just mobiltelefoner. Exponeringen
            misstänks också påverka minnet och arvsmassan och kan ge förändrat
            blodtryck.
          </note>
          <note>
            Sambandet med tumörer är omdebatterat. Ett forskarlag från Australien
            har rapporterat en fördubblad cancerfrekvens hos cancerkänsliga
            möss som utsatts för radiostrålning av samma typ som den från
            mobiltelefoner, en undersökning som har avvisats som irrelevant
            av mobilteleindustrin.
          </note>
          <note>
            Vi vet redan i dag, fru talman, att starka mikrovågor är farliga.
            Det vi inte vet är om långtidseffekter av svag radiostrålning
            kan påverka hälsan. Det som kanske framför allt ger anledning
            till oro är att dagens mobiltelefonantenner hålls så nära huvudet
            och att en så stor del av befolkningen i dag är utsatt för exponeringen.
            Det gör att även hälsoeffekter som drabbar en mycket liten del
            av befolkningen skulle kunna få stor betydelse för hela folkhälsan.
            Dessutom kan effekter som höjd cancerrisk få genomslag först efter
            10-30
          </note>
          <note>
            års exponering, och där är vi inte ännu.
          </note>
          <note>
            Lägg härtill att själva användningen av mobiltelefoner har ändrats
            dramatiskt under de senaste åren, särskilt i Sverige - från korta
            affärsmeddelanden till långa samtal med familj och vänner och
            till och med konferenssamtal som kan vara upp till flera timmar.
          </note>
          <note>
            Dessutom har användarnas snittålder dramatiskt sänkts under de
            senaste åren. Det är inte alls ovanligt utan kanske till och med
            en tumregel att tonåringarna själva förfogar över en egen mobiltelefon
            och använder den till i stort sett alla privatsamtal.
          </note>
          <note>
            Användandet ökar såväl i omfattning som i frekvens och går allt
            längre ned i åldrarna.
          </note>
          <note>
            Fru talman! Den mobila strålningen kan mycket väl komma att bli
            alltmer vanligt förekommande omkring oss genom mobil kommunikation
            i luften och även till exempel i hemmet. Runt hörnet kommer blåtandssystemet,
            blue tooth, som gör att datorer kan kommunicera med en skrivare
            utan någon sladd -
          </note>
          <note>
            detta har till exempel vi i riksdagen hemma nu - eller att telefoner
            kan tala med kylskåpet i hemmet för att se om det finns mjölk
            kvar.
          </note>
          <note>
            Det mikrovågsbaserade systemet på 2,45 gigahertz - samma frekvens
            som våra mikrovågsugnar har - kommer att gå genom stål och betong.
            Med den nya tekniken kommer vi alla att gå runt i en konstant
            mikrovågsmiljö. Det gör vi faktiskt redan i dag. Den hälsoeffekt
            som blir resultatet kan inte negligeras utan måste uppmärksammas
            och tas hänsyn till.
          </note>
          <note>
            Vi i Folkpartiet anser att man måste aktualisera och ifrågasätta
            nu gällande gränsvärden och omedelbart klargöra om de behöver
            skärpas eller förändras.
          </note>
          <note>
            Vi ska ha klart för oss, i den här debatten och i övrigt i kammaren,
            att de gränsvärden vi talar om och som
          </note>
          <note>
            SSI hänvisar till härrör sig till termiska effekter. Fru talman,
            det är i stort sett hur lång tid det tar innan ögonlinsen kokar
            på grund av mobiltelefonanvändandet. Det är egentligen inte relevant
            i den nya forskningen.
          </note>
          <note>
            Den nya forskningen inriktar sig, vilket jag och flera andra
            talare har försökt tala om här, på cellens påverkan, hur cellväggen
            kan krympa och släppa igenom allehanda mycket negativa och faktiskt
            giftiga saker i kroppen. Ett gränsvärde är ju inget konstant utan
            måste revideras i takt med att kunskaperna ökar och sammanhangen
            förändras.
          </note>
          <note>
            En tillsynsmyndighet måste också utses, tycker vi i Folkpartiet,
            för kontroll av strålningsvärdena.
          </note>
          <note>
            Det som förändrat mycket av den allra senaste debatten är, som
            flera talare har hänvisat till, ett program som sändes i förra
            veckan i Sveriges Television, nämligen Uppdrag granskning. Där
            kunde man sammanfattningsvis konstatera att Ulf Bäverstam som
            formell representant för SSI har ändrat SSI:s uppfattning om huruvida
            det finns ett betryggande kunskapsläge i de här frågorna eller
            ej.
          </note>
          <note>
            Vi är många - enskilda personer, riksdagsledamöter och partier
            - som har jobbat i många år med de här frågorna. Vi har bestämt
            och uthålligt hävdat att vi måste ta hänsyn till att det finns
            ett oklart kunskapsläge och att frågan är så viktig att vi måste
            anamma försiktighetsprincipen.
          </note>
          <note>
            Det myndigheterna och framför allt regeringen stöder sig på för
            att inte göra någon förändring - vi hörde det från Socialdemokraternas
            representant här i dag - är just att SSI hela tiden har hävdat
            att man har
          </note>
          <note>
            "ett betryggande kunskapsläge". I TV-sändningen -
          </note>
          <note>
            jag drog ut det på papper ifall någon vill se det, med citat
            och allting - har SSI:s representant ändrat sig och hävdar motsatsen.
            Han säger: Jag skulle inte använda ordet betryggande i det sammanhanget.
            Vi vet inte i dag om strålningen till exempel påverkar allergier
            eller spermaproduktion, och det saknas fortfarande forskning på
            GSM-telefoner.
          </note>
          <note>
            Det här, mina vänner, är inte någonting vi bara kan hoppa över.
            Vi har så mycket samlad kunskap, och ny kunskap kommer hela tiden
            till, att vi måste ta hänsyn till detta. Även svenska forskarlag
            - i Lund,
          </note>
          <note>
            Göteborg, Örebro, Stockholm, Umeå och så vidare finns fem sex
            mycket välrenommerade forskarlag som sysslar med just de här frågorna
            - kommer till samma slutsats: Vi har inget betryggande kunskapsläge.
            Det finns samlade bevis för att strålningen från mobiltelefoner
            har en negativ biologisk konsekvens på kroppen. Vi måste skaffa
            oss mer kunskap.
          </note>
          <note>
            I det här läget tycker jag att man borde tillsätta en kommission,
            ungefär på samma sätt som i England, som utreder läget och ger
            någon sorts rekommendation. Björn Rosengren, vår tidigare näringsminister,
            svarade på en muntlig fråga här i kammaren för två eller två och
            ett halvt år sedan att han tyckte att läget var allvarligt och
            att han skulle återkomma med förslag till riksdagen i de här frågorna.
            Han skulle bara tala med Mona Sahlin först. Hur det gick med det
            vet vi alla.
          </note>
          <note>
            Därför kommer vi i dag från Folkpartiets sida att yrka på en
            återremiss av ärendet för att ge utskottet mer tid till just kunskapsinhämtande
            och debatt. Det betänkande kammaren har att ta ställning till
            i dag utgår nämligen tyvärr inte från den sanning som SSI
          </note>
          <note>
            numera vill bekänna sig till. Regeringen måste äntligen vakna
            upp och ta sitt ansvar i denna så viktiga fråga.
          </note>
          <note>
            Jag yrkar som sagt, fru talman, på en återremiss av ärendet.
            Vi kommer sedan från Folkpartiets sida att avstå i samtliga voteringar
            i ärendet i dag.
          </note>
          <note type="speaker">
            Anf. 108 BARBRO FELTZING (mp):
          </note>
          <note>
            Fru talman! Jag tycker att det är olyckligt att jag i den här
            debatten för första gången - och jag har stått här sedan 1994
            och debatterat mobiltelefoner - inte får komma före s-ledamoten
            utan först efter. Jag har ju flera reservationer. Jag kan tro
            att det bara är en olycklig omständighet, men jag hoppas att Christina
            tar replik på mig i stället.
          </note>
          <note>
            Fru talman! Det är inte första gången jag står här tillsammans
            med miljö- och jordbruksutskottet och debatterar elektromagnetisk
            strålning och mobiltelefoner. Sedan jag väckte den absolut första
            motionen om elektromagnetisk strålning från mobiltelefoner
          </note>
          <note>
            1994 har flera olika partier hoppat på tåget och mina tidiga
            yrkanden om varningstexter på telefonerna om alltför flitigt användande,
            offentliggörande av SAR-
          </note>
          <note>
            värden och ökad forskning om elektromagnetiska fält, men framför
            allt om ett erkännande av att försiktighetsprincipen ska kunna
            implementeras vid mobilanvändning och vid uppsättning av basstationer.
            Dessa yrkanden återfinns nu i motioner från andra partier, bland
            annat Folkpartiet och Vänstern, dock utan att man angivit källan.
          </note>
          <note>
            Jag hoppas nu att alla partier som i valrörelsen svarade på enkäter
            och förfrågningar om lågstrålande zoner och om försiktighetsprincipens
            gällande i dag kommer att vara så modiga att ni fortfarande står
            för era vallöften och röstar bifall vid voteringarna om reservationerna
            om varningstexter, om sänkning av gränsvärden och om forskning
            - de få som blir i dag.
          </note>
          <note>
            Fru talman! Den största frågan är om försiktighetsprincipen ska
            kunna användas. Miljö- och jordbruksutskottet avstyrker alla motioner
            i betänkandet.
          </note>
          <note>
            Det innebär att man förnekar att försiktighetsprincipen finns
            i miljöbalken och ska kunna användas, vilket jag tycker att den
            ska.
          </note>
          <note>
            I Europa har flera andra länder gått en helt annan väg. Flera
            länder har sänkt sina gränsvärden. Medan vi i Sverige har antagit
            4 500 milliwatt per kvadratmeter som rekommenderat gränsvärde
            från basstationer vid 450 megahertz och 10 000 milliwatt per kvadratmeter
            vid 3 G, alltså vid 2 000 megahertz, har till exempel Italien
            100 milliwatt per kvadratmeter,
          </note>
          <note>
            Christina Axelsson, Belgien 24 milliwatt per kvadratmeter och
            Ryssland 100 milliwatt per kvadratmeter.
          </note>
          <note>
            Vi har ju, som det står i betänkandet, gått på
          </note>
          <note>
            ICNIRP:s värden. Det är den internationella strålskyddskommissionen
            för icke-joniserande strålning.
          </note>
          <note>
            Om vi bland annat tittar på Salzburg kan vi se att de har ett
            värde på 1 milliwatt per kvadratmeter och vi i
          </note>
          <note>
            Sverige har alltså 4 500 milliwatt per kvadratmeter.
          </note>
          <note>
            Det är ett jättehögt värde, alltså kommer vi aldrig upp till
            det värdet.
          </note>
          <note>
            Flera länder har antagit försiktighetsprincipen, vilket innebär
            att de accepterar den forskning som visar på samband mellan elektromagnetisk
            strålning och olika biologiska effekter. Man tar människors oro
            på allvar.
          </note>
          <note>
            I Tyskland har över 400 läkare skrivit på det så kallade Freiburgerupproret.
            Där sätter läkarna ohälsa i samband med den alltmer intensiva
            användningen av mobiltelefoner. Man talar om mer insjuknande på
            grund av installation av mobilsändare i patienters närmiljö, intensiv
            användning av mobiltelefon och installation av en trådlös DECT-telefon
            i hemmet eller i närmiljön.
          </note>
          <note>
            Man vill ha en radikal sänkning av gränsvärden, sändareffekt
            och strålningsexponering till en biologiskt försvarbar nivå. Man
            vill ha ett stopp för ytterligare utbyggnad av mobiltelefonin
            för att förhindra en mångfaldig ökning av den totala strålningsbelastningen.
          </note>
          <note>
            Jag kräver i min motion att forskningen på interaktionen mellan
            de olika fälten ökas. Speciellt är det viktigt att forskning kommer
            i gång på de nya frekvensområden som kommer att användas vid 3
            G-
          </note>
          <note>
            utbyggnaden. Här har ingen forskning bedrivits tidigare. Jag
            har också en speciell motion om att ett nationellt forskningsprogram
            om elektromagnetisk strålning ska starta enligt Europarådets rekommendation.
          </note>
          <note>
            Det är alltså 17 svenska forskare som ligger bakom ett sådant
            här upprop. Som det är nu har forskningen i stället strypts här
            i Sverige vad gäller den elektromagnetiska strålningen.
          </note>
          <note>
            Läkarna i Tyskland vill även ha ett mobilförbud för barn och
            ungdom, vilket jag också har motionerat om. Barn är ju 3,3 gånger
            känsligare än vuxna, vilket vår svenska forskare Lennart Hardell
            har visat.
          </note>
          <note>
            I England tillämpar man också försiktighetsprincipen, och där
            har staten satsat 100 miljoner kronor tillsammans med oberoende
            forskare. Man har gått ut och rekommenderat att barn under 16
            år inte ska använda mobiltelefon och att basstationer för mobiltelefoni
            inte får sättas upp vid daghem och skolor.
          </note>
          <note>
            Det kallas Stuartkommissionen.
          </note>
          <note>
            Vårt grannland Norge har nu släppt den otroliga utbyggnad som
            vi gör här i Sverige och fordrar inte längre att man ska sätta
            upp så många master som vi gör. Våra svenska forskare Salford,
            Brun och Persson har nu visat att det inte enbart är blod-hjärn-barriären
            som öppnar sig vid så låg strålning från elektromagnetiska fält
            som en tiotusendel av gränsvärdet utan helt nyligen visade man
            att vid en så låg exponering dör även nervvävnaden i hjärnan.
            TV-programmet
          </note>
          <note>
            Uppdrag granskning visade som vi hörde med all tydlighet att
            det finns forskning som visar på samband mellan elektromagnetiska
            fält och biologiska effekter.
          </note>
          <note>
            Det så kallade SAR-värdet är satt endast med tanke på termiska
            effekter, och i Sverige har vi rekommenderat ett gränsvärde på
            2 watt per kilo. Jag har motionerat länge om en sänkning av detta
            värde till
          </note>
          <note>
            0,8 watt per kilo. Tittar vi i betänkandet ser vi att det står
            att SAR-medelvärdet är 0,78 watt per kilo. Det är alltså väldigt
            nära det värde som bland annat USA har antagit. De har det här
            värdet, och TCO rekommenderar det. SAR betyder Specific Absorption
            Rate och det är den energi som upptas i kroppen, som kroppen så
            att säga suger upp. Det är mobiltelefontillverkarna själva som
            tar fram de här värdena i en torso. Då undrar man lite.
          </note>
          <note>
            Jag arbetade tidigare som strålskyddsingenjör, och då arbetade
            jag med lågdosstrålning, men joniserande sådan. Vad gällde bestrålningsvärden
            och gränsvärden hade man ett för kroppen och ett för extremiteterna,
            armar och ben. Bland annat berodde detta på att ryggmärgen och
            förlängningen upp i huvudet var så känsliga för strålning.
          </note>
          <note>
            På samma sätt hade man tidigare, tills för ett år sedan, rekommenderat
            ett SAR-värde för kroppen och ett för extremiteterna. Nu är det
            på gång, och mobiloperatörerna visar när de åker runt på sina
            möten, där jag själv har varit, att man införlivar öronen som
            extremiteter. Man ska kunna tillåta 4 watt per kilo som gränsvärde
            för öronen. Det är mycket egendomligt att de ska betraktas som
            extremiteter, även om de sticker ut lite grann. Det är mycket
            konstigt.
          </note>
          <note>
            Då blir det alltså ett högre gränsvärde. Alltså är det mycket
            viktigt att vi tittar närmare på gränsvärdena.
          </note>
          <note>
            I Luxemburg, fru talman, hålls en konferens i nästa vecka om
            försiktighetsprincipen och dess implementering vid uppsättning
            av basstationer och vid mobiltelefoni. Här kommer försiktighetsprincipen
            att antas och utnyttjas framgent. Om detta blir verklighet är
            Sveriges hållning märklig, minst sagt.
          </note>
          <note>
            Om en lag liknande linjelagen tas fram för uppsättning av master
            omöjliggörs det för fastighetsägare och markägare att säga nej
            till etablering av en basstation. Ett motkrav måste då bli att
            operatören åläggs att i varje enskilt fall göra mätningar och
            se efter vilka värden som fastigheten utsätts för från en sändare.
          </note>
          <note>
            I miljöbalken finns också inskrivet ett krav på att bästa möjliga
            teknik ska användas. Flera andra länder har slutat med uppsättningen
            av det enorma antalet master och kommer i stället att använda
            dual band som är kopplat till 450 megahertz, vilket blir mer lönsamt
            och skonsamt för miljön och som innebär att inte skogen av master
            sätts upp, som vi gör nu.
          </note>
          <note>
            Likaså har man tagit fram intelligenta antenner som söker varje
            mobiltelefon. De är inte i gång hela tiden som antennerna nuförtiden
            som bestrålar alla hela tiden. De ska ju täcka hela landet som
            vi har sett.
          </note>
          <note>
            I dagarna kom också en rapport som säger att lokförare, svetsare
            och elektriker löper dubbelt så stor risk att drabbas av Alzheimer,
            bland annat på grund av insläppen genom blod-hjärn-barriären.
          </note>
          <note>
            Radar ligger också mycket nära mobiltelefoner.
          </note>
          <note>
            På Chalmers har man sett att det finns ett främmande protein
            i hjärnan hos radiotekniker.
          </note>
          <note>
            Helt kort vill jag nämna att man i London har upptäckt att antalet
            sparvar under den senaste sjuårsperioden minskat med 75 %, och
            man har sökt många möjliga orsaker till detta. Men nu tror man
            att det är den väldiga skogen av master och ökningen av mobiltelefonerna
            som är orsaken. Det ska bedrivas mycket omfattande forskning på
            detta område.
          </note>
          <note>
            Det är alltså reproduktionen som drabbar djuren och människorna.
            I Kina har man använt detta som barnbegränsning. Man har bestrålat
            mäns testiklar.
          </note>
          <note>
            Men följden blev också att de blev impotenta.
          </note>
          <note>
            Därför anser jag att lägre gränsvärde är nödvändigt för folkhälsan.
            Historiskt har man struntat i det.
          </note>
          <note>
            Jag tycker att man ska ta lärdom av detta.
          </note>
          <note>
            Härmed vill jag, fru talman, yrka bifall till reservation 1 om
            varningstext på mobiltelefoner, reservation 2 om en sänkning av
            gränsvärden. Vi stöder också från Miljöpartiet reservation 3 om
            forskning.
          </note>
          <note>
            Våra främsta forskare på mobiltelefonstrålning säger att gränsvärdena
            har en helt felaktig grund.
          </note>
          <note>
            Anf. 109 KJELL-ERIK KARLSSON (v)
          </note>
          <note>
            replik:
          </note>
          <note>
            Fru talman! Med anledning av det som har framförts tidigare om
            ett återremissyrkande tycker jag att det vore rimligt att ge utskottet
            den tiden för att göra överväganden med anledning av det som har
            framkommit den senaste tiden från SSI. Vi från Vänsterpartiet
            skulle vilja stödja det återremissyrkandet i första hand.
          </note>
          <note>
            Anf. 110 Tredje vice talmannen:
          </note>
          <note>
            Repliken gäller Barbro Feltzing.
          </note>
          <note>
            Anf. 111 KJELL-ERIK KARLSSON (v)
          </note>
          <note>
            replik:
          </note>
          <note>
            Fru talman! Med anledning av det skulle jag vilja fråga Barbro
            Feltzing om Miljöpartiet också kan tänka sig den linjen.
          </note>
          <note>
            Anf. 112 BARBRO FELTZING (mp)
          </note>
          <note>
            replik:
          </note>
          <note>
            Fru talman! Det återremissyrkandet vill jag stödja.
          </note>
          <note>
            Det tycker jag är mycket vettigt när vi har hört hur
          </note>
          <note>
            SSI bland annat säger att man inte tycker att det finns en riktig
            grund för de värden som finns. Absolut. Det stöder jag.
          </note>
          <note>
            Jag har själv arbetat under SSI en gång i tiden. Då hade vi en
            helt annan policy, tycker jag.
          </note>
          <note>
            Anf. 113 CHRISTINA AXELSSON (s)
          </note>
          <note>
            replik:
          </note>
          <note>
            Fru talman! Jag vill bara ställa en fråga till Barbro
          </note>
          <note>
            Feltzing angående annorlunda SAR-värden och sänkning av dem i
            förhållande till de 2 watt per kilo som vi har nu. Anser Barbro
            Feltzing att vi ska ha ett eget värde i Sverige för de mobiltelefoner
            som används här?
          </note>
          <note>
            Anf. 114 BARBRO FELTZING (mp)
          </note>
          <note>
            replik:
          </note>
          <note>
            Fru talman! Jag anser att vi bör sänka gränsvärdena, och många
            forskare är också med på detta. Bland annat 17 forskare här i
            Sverige tycker att gränsvärdena är helt fel satta.
          </note>
          <note>
            I USA har man antagit gränsvärdet 0,8 watt per kilo. Jag tycker
            att vi ska göra det här också. Det är helt nödvändigt. Vi ser
            nu i betänkandet att medelvärdet ligger på 0,78 watt per kilo.
            Medelvärdet är alltså lika högt som detta värde på 0,8 watt.
          </note>
          <note>
            Andra länder har också antagit detta. Det är i så fall inte bara
            vi i Sverige som sänker värdet. Flera andra länder har gjort det.
            TCO gick för ett par år sedan också ut med en rekommendation om
            en sänkning.
          </note>
          <note>
            Anf. 115 CHRISTINA AXELSSON (s)
          </note>
          <note>
            replik:
          </note>
          <note>
            Fru talman! Enligt vad jag har erfarit har USA, med gränsvärdet
            0,8, ett annat sätt att räkna ut värdet.
          </note>
          <note>
            SAR-värdet 2 är satt utifrån försök och forskning, medan 0,8
            är satt utifrån matematiska exempel. Jag ska erkänna att jag inte
            kan allt om hur man har räknat fram 2 eller 0,8, men däremot vet
            jag att det är olika beräkningsgrunder. De går inte riktigt att
            jämföra.
          </note>
          <note>
            När SAR-värdet anges för mobiltelefoner är det i regel fråga
            om det högsta värdet. I regel är värdena betydligt lägre. Det
            gäller att använda rätt utrustning, exempelvis handsfree.
          </note>
          <note>
            Anf. 116 BARBRO FELTZING (mp)
          </note>
          <note>
            replik:
          </note>
          <note>
            Fru talman! Ja, det gäller att använda rätt utrustning. Men naturligtvis
            läcker även handsfree strålning från sladden.
          </note>
          <note>
            Uträkningen är en gång gjord av mobiltelefontillverkarna. Man
            mäter med hjälp av en liten torso.
          </note>
          <note>
            Uträkningen är inte jättevetenskapligt gjord. Jag har i mina
            motioner framfört att jag vill att uträkningarna ska göras på
            ett bättre sätt. De hade gjorts efter det att marsvin har bestrålats
            i ögonen med strålning från mobiltelefoner. Man såg efter när
            linserna grumlades.
          </note>
          <note>
            Därefter fick man fram värdet 2. Från början var strålningen
            100 W/kg. Gränsvärdena är viktiga.
          </note>
          <note>
            Christina Axelsson sade att det är viktigt att över huvud taget
            lyssna på den forskning som finns i världen. Jag tror inte att
            Christina Axelsson har gjort det.
          </note>
          <note type="speaker">
            Anf. 117 LOTTA N HEDSTRÖM (mp):
          </note>
          <note>
            Fru talman! Jag tycker att det här är ett oerhört beklämmande
            betänkande. Det gjorde mig upprörd att se det. Jag kan inte låta
            bli att ta tillfället i akt - de fyra minuter jag är tilldelad
            - att ge uttryck för detta.
          </note>
          <note>
            Jag har inte på den lilla tiden möjlighet att gå in i sifferexercis
            eller hänvisa till all den forskning som säger att mobiltelefoni
            och olika typer av strålning har negativa hälsoeffekter. Jag tänkte
            koncentrera mig på tre saker.
          </note>
          <note>
            Först och främst visar betänkandet uppenbarligen en kluvenhet.
            Det står på flera ställen att kunskapsläget bör förbättras, att
            ingen av granskningarna visar negativa hälsoeffekter, att vetenskapligt
            stöd saknas för ökad risk vid ohälsa, att forskningen bör öka.
            Man inser själv att det råder ett oklart forskningsläge. Vi lever
            inte alls i ett betryggande kunskapsläge. Det är den viktigaste
            punkten i det jag tänkte komma fram till. Det är precis det som
            är grunden till att vi har en försiktighetsprincip.
          </note>
          <note>
            Betänkandet visar också ett oerhört förakt för alla de människor
            som är sjuka. Det finns massor med sjuka människor i vårt land
            och i många länder. De vet vad de är sjuka av. Att med de skrivningar
            som finns i betänkandet säga att de inte är sjuka är en förbrytelse.
          </note>
          <note>
            I den broschyr som sex av våra myndigheter har släppt ut framgår
            rakt upp och ned att syftet med broschyren är att ge ökad kunskap
            om strålningen och fakta. Man säger helt enkelt att det inte finns
            några vetenskapliga belägg för att radiovågor leder till skadliga
            hälsoeffekter.
          </note>
          <note>
            Hur kan man säga det? Hur kan man förneka de i dag tiotusentals
            sjuka som vet att det är det de blir sjuka av? Det är då man använder
            försiktighetsprincipen. Det är i de lägena man slår till bromsarna
            och säger: "Stopp!
          </note>
          <note>
            Detta måste utredas vidare." Det finns i dag kunskap som säger
            att detta är belagt, och det finns kunskap som säger att detta
            inte är belagt.
          </note>
          <note>
            I betänkandet åberopar man bland annat RALF-
          </note>
          <note>
            rapporten. Den är genomkorrupt. Den är underkänd.
          </note>
          <note>
            Den har tagits fram på ett skandalöst sätt. Den är inte giltig.
            Det är inte värdigt riksdagen att ha den som underlag. Det är
            oerhört beklämmande.
          </note>
          <note>
            Jag försökte prata med minister Messing om detta i förra veckan
            i frågestunden. Hon säger att försiktighetsprincipen är tagen
            i anspråk. Vi vet - många miljöpartister och kämpar från andra
            partier i kommunerna - att tjänstemän och andra i byggnadsnämnderna
            säger att de struntar i försiktighetsprincipen.
          </note>
          <note>
            Det är bekymmersamt. För vems skull byggs nätet ut?
          </note>
          <note>
            Det är inte för de sjuka eller potentiellt sjuka människorna.
            Det är för industrins skull. Så här kan vi inte ha det. Regeringen
            kommer att få backa, och utskottet kommer att få backa. De sex
            myndigheterna, inklusive Strålskyddsinstitutet och Socialstyrelsen,
            kommer att få backa och revidera sig därför att de kommer att
            visa sig ha fel. Detta kommer att bli belagt.
          </note>
          <note>
            Från Miljöpartiets sida har vi efter en kort överläggning kommit
            fram till att vi stöder återremissyrkandet så att inte utskottet,
            och i förlängningen riksdagen, ska behöva schavottera i den här
            oerhört stora folkhälsofrågan. Det är fråga om en galopperande
            ohälsa. Kopplingen mellan när ohälsotalen i Sverige dramatiskt
            ökade och det halvår innan när utbyggnaden av GSM-nätet satte
            fart är belagd. Bygg inte ut vidare med ett nätsystem som är både
            odemokratiskt, oekonomiskt och hälsofarligt. Använd tiden fram
            tills att en andrahandsmarknad förväntas komma i gång i sommar
            till att ge riktlinjer till kommunerna. Se till att vi får gränsvärden
            som är acceptabla inte utifrån vad andra gör utan utifrån vad
            kroppen tål. Se till att vi får lågstrålande zoner i alla kommuner.
            Det här kommer att bli en ödesfråga.
          </note>
          <note type="speaker">
            Anf. 118 CHRISTINA AXELSSON (s):
          </note>
          <note>
            Fru talman! Jag försökte få en replik på Eva Flyborgs anförande,
            men vi gör på det här sättet i stället.
          </note>
          <note>
            Det är viktigt att vi här i kammaren diskuterar dagens betänkande
            och inte ett TV-program, som tyvärr inte alla har haft möjlighet
            att titta på.
          </note>
          <note>
            Jag yrkar avslag på återremissyrkandet från Folkpartiet med flera
            och fortfarande bifall till förslaget i betänkandet.
          </note>
          <note type="speaker">
            Anf. 119 EVA FLYBORG (fp) replik:
          </note>
          <note>
            Fru talman! Tack för det anförande vi hörde tidigare. Det överensstämmer
            i allt väsentligt med det betänkande som utskottet har lagt fram
            - föga förvånande.
          </note>
          <note>
            Däremot måste jag återigen hävda att det man stöder sig på är
            i mångt och mycket SSI:s och
          </note>
          <note>
            RALF:s rapporter och uttalanden. Vi vet sedan ungefär en vecka
            tillbaka att man inte står för dessa. SSI
          </note>
          <note>
            har i ett officiellt sammanhang i bland annat Sveriges television
            tagit tillbaka det man tidigare har sagt, och man har inte längre
            ett betryggande kunskapsläge.
          </note>
          <note>
            Det ändrar allt för flera av oss i kammaren - hela diskussionen.
          </note>
          <note>
            Från Folkpartiets sida tycker vi, både med tanke på den stora
            mängd av internationell likväl som nationell forskning som pekar
            på samband mellan mobiltelefonernas strålning och negativa biologiska
            konsekvenser och all annan kunskap, att vi måste återremittera
            ärendet till utskottet. På så sätt ges utskottet en chans att
            ta med ny kunskap och höra forskarna. Det finns på fem sex orter
            i Sverige mycket meriterade forskarlag, Härdell, Mildh, Salford,
            Johansson med flera, som alla har kommit fram till samma sak:
            Det finns samband. Det påverkar.
          </note>
          <note>
            Jag tycker inte att vi bara stilla kan åse detta utan att det
            får konsekvenser i ett betänkande från riksdagen. Det här är faktiskt
            vår officiella hållning.
          </note>
          <note>
            Christina Axelsson sade att vi måste lita på de forskare och
            den forskning som kommer fram. Det är just det vi inte gör. Hela
            situationen är motsägelsefull och knepig.
          </note>
          <note>
            Vi i Folkpartiet har ingenting emot ny teknik. Vi är i sig inte
            emot mobiltelefontekniken, men vi vill uppmärksamma de sidoeffekter
            den kan tänkas ha. Vi vill inte mörka i frågorna. De ska upp på
            bordet. Att skaffa kunskap måste vara rätt väg att gå.
          </note>
          <note>
            Anf. 120 CHRISTINA AXELSSON (s)
          </note>
          <note>
            replik:
          </note>
          <note>
            Fru talman! Jag delar Eva Flyborgs uppfattning vad gäller att
            det som kommer fram ska komma fram.
          </note>
          <note>
            Även om jag vet att just den här meningen var lite svår, med
            tanke på betoningen, var det jag ville säga att det som forskas
            fram också måste komma fram så att vi kan ta till oss det som
            det forskas om.
          </note>
          <note>
            Därför tycker jag att det är oerhört viktigt, som vi också säger
            i vårt betänkande, att vi ska följa den här frågan och se vilken
            forskning som kommer härnäst.
          </note>
          <note>
            Om det i ett TV-program förs fram vissa forskare och vissa forskningsrön
            har kommit fram, men naturligtvis inte allt, kan man inte göra
            en helhetsbedömning av det.
          </note>
          <note>
            Vad vi har att göra här är att behandla motionerna och ta reda
            på hur långt man har kommit i dag. Som jag avslutade mitt anförande
            med att säga, finns det inte någon anledning att vi från riksdagens
            sida ska vidta åtgärder just nu.
          </note>
          <note type="speaker">
            Anf. 121 EVA FLYBORG (fp) replik:
          </note>
          <note>
            Fru talman! Vi kommer kanske inte längre i den här debatten i
            dag, därför att vi har olika uppfattningar om hur långt forskningen
            har kommit och vad man har kommit fram till. Jag hävdar med bestämdhet
            att det är en helt ny situation när företrädarna för vår myndighet,
            Strålskyddsinstitutet, SSI, i ett offentligt
          </note>
          <note>
            TV-program hävdar att man inte längre har något betryggande kunskapsläge.
          </note>
          <note>
            Fru talman! Detta är en helt ny och avgörande information. Det
            stämmer inte, som utskottsmajoriteten skriver i texten, att vi
            har ett betryggande kunskapsläge. Myndigheten har själv tagit
            tillbaka det.
          </note>
          <note>
            Jag tror inte, som sagt var, att vi kommer längre i dag, men
            jag tycker ändå att det är oerhört viktigt att få det här sagt
            i debatten.
          </note>
          <note>
            Christina Axelsson sade också att det gäller att använda sig
            av rätt utrustning, det vill säga använda handsfree. Men varför
            ska vi göra det? Om telefonens strålning inte är farlig, varför
            ska vi då använda handsfree? Det är ett nytt exempel på den dubbla
            synen på kunskapen och situationen. Å ena sidan är den farlig
            men å andra sidan inte. Skydda dig så långt du kan, men det är
            inte alls farligt! Det är ett så oklart budskap, dubbla budskap,
            till människor runtom i vårt land som jag inte tycker är bra.
            Vi måste ta upp de här sakerna på bordet och diskutera dem.
          </note>
          <note>
            Låt utskottet få en ny runda med de här frågorna!
          </note>
          <note>
            Ta in människor och ansvariga från SSI som kan förklara varför
            man inte längre tycker att man har något betryggande kunskapsläge.
            Ta in de svenska forskarna! Tillsätt en kommission och red ut
            frågan!
          </note>
          <note>
            Stoppa den inte under mattan, och gå inte bara vidare som om
            ingenting har hänt. Någonting har hänt.
          </note>
          <note>
            Anf. 122 CHRISTINA AXELSSON (s)
          </note>
          <note>
            replik:
          </note>
          <note>
            Fru talman! Jag pratade personligen med SSI så sent som i går
            morse och fick då inget belägg för att de skulle ha bytt fot just
            den här veckan eller förra veckan.
          </note>
          <note>
            Vad gäller det jag sade om att man skulle använda en handsfree-utrustning,
            var det om man känner oro och vill minimera strålningen så mycket
            det går. Då ska man naturligtvis se till att använda den typen
            av utrustning. Genom forskningen har man kunnat mäta att strålningen
            då har blivit mindre.
          </note>
          <note type="speaker">
            Anf. 123 LENNART FREMLING (fp):
          </note>
          <note>
            Fru talman! Det som är säkert i den här debatten är att det råder
            osäkerhet. Eva Flyborg och andra har beskrivit detta på ett bra
            sätt.
          </note>
          <note>
            I utskottsbetänkandets sammanfattning redovisas att man i januari
            2002 behandlade de här frågorna.
          </note>
          <note>
            Delvis är det väl klokt att inte precis varje år behandla alla
            frågor särskilt grundligt. Den här frågan har nu inte fått någon
            grundlig behandling, och det är därför som det riktas kritik mot
            utskottets betänkande.
          </note>
          <note>
            I sammanfattningen i betänkandet anges också att de här frågorna
            i fortsättningen kommer att ägnas stor uppmärksamhet. Det är bra.
            Men tiden går. De senaste dagarna har det kommit fram nya fakta,
            bland annat genom TV-programmet Uppdrag granskning.
          </note>
          <note>
            De uttalanden som har gjorts i medierna gör att vi anser att
            en mer gedigen behandling skulle behövas redan nu i utskottet.
            Vi tycker inte att man bör vänta ett år tills nästa period.
          </note>
          <note>
            Därför yrkar vi i Folkpartiet alltså på återremiss, så att utskottet
            får chansen att göra en mer gedigen behandling av detta nu under
            våren. Vi är naturligtvis tacksamma för det stöd som ges för en
            sådan återremiss från övriga partier här.
          </note>
          <note>
            Överläggningen var härmed avslutad.
          </note>
          <note>
            (Beslut fattades under 19 §.)
          </note>
          <note>
            16 § Försöksdjur
          </note>
          <note>
            Föredrogs miljö- och jordbruksutskottets betänkande
          </note>
          <note>
            2002/03:MJU8
          </note>
          <note>
            Försöksdjur.
          </note>
          <note>
            Anf. 124 SVEN GUNNAR
          </note>
          <note type="speaker">
            PERSSON (kd):
          </note>
          <note>
            Fru talman! I morgon ska jag köpa mascara. Den gamla har tagit
            slut, och det är dags att skaffa ny. För att förkovra mig i riksdagsuppdraget
            ska jag i morgon åka till Bryssel, och vid dylika tillfällen brukar
            hustru och dotter skicka med små inköpslistor för besök i taxfreebutiken.
            I morgon när jag köper mascara, och eventuellt någon väldoftande
            flaska, till dotter och hustru vill jag kunna köpa kosmetika som
            inte är testad på djur. Men det går inte. Så långt har man ännu
            inte kommit.
          </note>
          <note>
            Därför, fru talman, vill jag yrka bifall till reservation 4 i
            betänkandet.
          </note>
          <note>
            Betänkandet i övrigt är ganska bra. Det är lite av favoriter
            i repris, kan man säga. Här hänvisas flitigt till tidigare betänkanden,
            kommande utredningsslutsatser och propositioner i vardande.
          </note>
          <note>
            Innehållet när det gäller försöksdjursfrågorna är rätt bra. Det
            pekas på att vi har en mycket restriktiv lagstiftning, att vi
            ska ha så få försöksdjur som möjligt, att djur som används ska
            utsättas för minsta möjliga lidande, att det är endast om det
            inte finns alternativ till att använda djur som det ska tillåtas,
            att utvecklingen av alternativa metoder ges stöd -
          </note>
          <note>
            30 miljoner kronor om året, tror jag att det är - och att strategier
            för att begränsa användningen av försöksdjur kontinuerligt bearbetas
            och tas fram, inte minst av Centrala försöksdjurnämnden.
          </note>
          <note>
            Det pågår en metodutveckling hela tiden. De djurförsöksetiska
            nämnderna förbättras genom att utbildning sker kontinuerligt och
            särskild kompetens tillförs nämnderna.
          </note>
          <note>
            Men det finns, fru talman, medicinska frågeställningar där alternativen
            till djurförsök ännu inte finns.
          </note>
          <note>
            Därför bör de kunna fortsätta i vissa fall under en övergångstid.
          </note>
          <note>
            Ett område är direkt onödigt, och här finns det en stark opinion
            både globalt och i Sverige. Det gäller kosmetikatest på djur,
            försöksdjur. Här har vi en långbänk av värsta slag på EU-nivå,
            där de här besluten fattas och där regeringen har att trycka på.
            Här tycker jag att regeringen och utskottsmajoriteten är för vaga
            i sitt sätt att uttrycka sig.
          </note>
          <note>
            EU har beslutat att förbud mot kosmetikatest på djur ska träda
            i kraft så snart alternativa metoder är tillgängliga, dock senast
            sex år efter direktivets ikraftträdande. Många räknar med att
            det här kommer att ta minst tio år.
          </note>
          <note>
            Jag vill till sist, fru talman, fråga Socialdemokraternas representant
            i debatten, Rolf Lindén, om han är nöjd med att det ska ta så
            här lång tid. Varför ställer ni inte upp på ett arbete för att
            förbudet ska införas snabbare?
          </note>
          <note>
            Fru talman! Det är inte rimligt att försöksdjur används vid framställning
            av kosmetika.
          </note>
          <note type="speaker">
            Anf. 125 SVEN-ERIK SJÖSTRAND (v):
          </note>
          <note>
            Fru talman! Användningen av försöksdjur är en komplicerad fråga
            som engagerar många människor.
          </note>
          <note>
            Fler och fler börjar ifrågasätta djurförsöken, även forskare,
            eftersom djurförsökens värde ofta är begränsat på grund av att
            det finns olikheter mellan människor och djur. Vad jag vet har
            det aldrig gjorts någon vetenskaplig utvärdering av djurförsöks
            verkliga värde.
          </note>
          <note>
            I dag finns det i många fall alternativ till djurförsök, men
            tyvärr utförs fortfarande djurförsök utan att de alternativa metoderna
            som finns har provats eller ens övervägts.
          </note>
          <note>
            År 2001 användes enligt EU-definitionen ca
          </note>
          <note>
            270 000 försöksdjur i Sverige. Med den svenska definitionen på
            försök tillkommer ytterligare 170 000
          </note>
          <note>
            djur. De mest använda djurarterna är mus och råtta.
          </note>
          <note>
            De utgjorde ca 70 % av försöksdjuren. Men även flera tusen marsvin
            och övriga gnagare användes i försök, och ca 1 000 hundar och
            katter fick sätta livet till vid djurförsök.
          </note>
          <note>
            Enligt djurskyddslagen ska djur skyddas mot onödigt lidande och
            sjukdom. För försöksdjur gäller dock att de inte ska anses vara
            utsatta för onödigt lidande eller sjukdom vid användningen av
            dem, om en djurförsöksetisk nämnd har godkänt användningen. Detta
            skrivs i en broschyr utgiven av Jordbruksverket i samarbete med
            Centrala försöksdjursnämnden.
          </note>
          <note>
            Ibland kan man läsa påståenden som att det är sällan ett försök
            är plågsamt för djuret. Vad grundas sådana påståenden på för underlag?
            Djur är liksom människor levande och kännande varelser med intressen
            och behov som måste tillgodoses. Människor har möjlighet att välja
            och har därmed ett särskilt ansvar för sina handlingar. Förmågan
            att uppleva, känna smärta och lust är gemensam för djur. Det är
            denna förmåga som gör att en varelse har intressen, till exempel
            intresset av att inte bli utsatt för lidande.
          </note>
          <note>
            Årligen prövas omkring 1 600 försök i de djurförsöksetiska nämnderna.
            Mycket få avslås. Statistiken säger att det har varit mellan 30
            och 40 avslag de senaste åren. Ett tiotal av dessa avslag grundas
            på att djuren skulle utsättas för stor smärta eller annat lidande.
            Men några hundratal av ansökningarna blir, som det heter, modifierade
            och får ändras innan de blir godkända. Flertalet av dessa modifieringar
            är grundade på att smärtan eller lidandet för djuren i försöken
            ska begränsas eller elimineras.
          </note>
          <note>
            I dag sker ingen återkoppling mellan besluten i de djurförsöksetiska
            nämnderna och vad besluten leder till. En återkoppling i form
            av utvärdering skulle ge svar på frågan ifall försöken gav svar
            på de frågeställningar som man speglat inför nämnden. Svar kan
            också ges på om man behövde så många djur som man fick godkännande
            för i ansökan och om lidandet blev större eller mindre än vad
            som angavs i ansökan.
          </note>
          <note>
            Det finns en verklig anledning att se med oro på den utveckling
            som innebär att alltfler genmanipulerade djur utnyttjas i försök,
            inte bara för att det är fler djur utan också med tanke på det
            som händer med djuren till följd av manipuleringen. Det är ett
            problem i den djurförsöksetiska prövningen och för den allmänna
            debatten att konsekvenserna alltför ofta är oklara eller vagt
            redovisade. Det är också allvarligt att djur genmanipuleras så
            att de blir gravt skadade och utsätts för svårt lidande. Ett exempel
            på djur med grava skador till följd av genmanipulering är de möss
            som föds med en deformation i ansiktsskelettet som är sådan att
            de måste matas med flytande föda. Annars dör de vid tre veckors
            ålder. Försök på sådana möss är godkända i Stockholm.
          </note>
          <note>
            De sju djurförsöksetiska nämnder som vi har i
          </note>
          <note>
            Sverige ska väga djurets lidande mot försökets syfte.
          </note>
          <note>
            Verkligheten visar tyvärr att djurens lidande väger lätt i förhållanden
            till forskningens syfte. Man borde tydligt agera utifrån djurens
            perspektiv vad gäller omfattningen av obehag, smärta, stress,
            ångest eller annat lidande. Åtgärder för att undvika eller lindra
            djurets obehag måste identifieras och prioriteras.
          </note>
          <note>
            I Vänsterpartiets partiprogram står det att plågsamma djurförsök
            måste avskaffas och ersättas av laboratoriebaserad teknik. Detta
            är utgångspunkten i vårt partis politik när det gäller djurförsök.
            För att kunna uppnå detta mål krävs dock mer än enbart ett konstaterande
            av dagens situation. En handlingsplan för hur vi ska kunna minska
            djurförsöken är nödvändig.
          </note>
          <note>
            Det är glädjande att konstatera att vi är några partier som påtalar
            vikten av att Sverige driver på inom
          </note>
          <note>
            EU för att få en förbudslagstiftning när det gäller djurtestning
            av kosmetika och hygienprodukter. Men tyvärr kan vi återigen konstatera
            att EU inte är intresserat av dessa frågor. Det marknadsföringsförbud
            för djurtestad kosmetika som infördes genom den sjätte ändringen
            av kosmetikadirektivet och som i praktiken trädde i kraft den
            1 juli 2002 har upphävts. Parlamentet och rådet har nyligen enats
            om en sjunde ändring av kosmetikadirektivet. Beslutet innebär
            att testoch marknadsförbud införs som träder i kraft så snart
            alternativa metoder är tillgängliga och senaste sex år efter direktivets
            ikraftträdande. Men man har också medgett tio år för tre typer
            av tester för att man bedömer att det tar längre tid att utveckla
            alternativa metoder än sex år.
          </note>
          <note>
            När det gäller märkning av produkter, till exempel kosmetika,
            borde man kunna införa en annan typ av märkning. Märk de produkter
            där man har använt djurförsök! Normen borde naturligtvis vara
            att man inte använder sig av djurförsök. Därför är det konstigt
            att de etiska tillverkarna ska tvingas märka sina produkter.
          </note>
          <note>
            Jag tror inte att det finns någon större vilja att utveckla alternativa
            metoder inom EU. Det är viktigare för EU-systemet att gå kemikalieindustrin
            till mötes, och detta måste man verkligen beklaga. Jag hoppas
            att regeringen på ett betydligt kraftfullare sätt verkar för att
            besluten ändras, så att förbud införs omedelbart mot kosmetikatester
            på djur och mot försäljning av djurtestad kosmetika. Jag yrkar
            bifall till reservation 4 i betänkandet.
          </note>
          <note type="speaker">
            Anf. 126 GUNNAR GOUDE (mp):
          </note>
          <note>
            Fru talman! Jag kan väl anknyta till de föregående två talarna
            i det här ärendet och säga att jag ingalunda delar Sven Gunnars
            optimistiska syn på utvecklingen när det gäller djurskyddet för
            våra försöksdjur och att jag mer står bakom det som Sven-Erik
            just har beskrivit.
          </note>
          <note>
            Det pågår fortfarande många djurförsök som innebär stor plåga
            och mycket lidande för försöksdjuren. Frågan om avvägningen mellan
            detta och det vetenskapliga värdet är viktig. Man glömmer ofta
            att pröva den på allvar. De alternativa metoderna är på frammarsch,
            och man uppmärksammar det, men utvecklingen går långsamt.
          </note>
          <note>
            Första gångerna som jag kom i kontakt med djurskyddet när det
            gäller försöksdjuren var på 50-talet. I
          </note>
          <note>
            det perspektivet kan man säga att det har skett en positiv utveckling.
            Då var det fritt fram ute på våra universitet att starta djurlaboratorier.
            Kontrollen var väl ingen alls. Krav på utbildning hos den som
            skulle leda verksamheten och ansvara för djuren fanns över huvud
            taget inte. De djur som skyddades av djurskyddslagstiftningen
            var så kallade högre stående djur. Det var huvudsakligen hundar
            och katter och vissa andra grupper. Det som man tidigare betraktade
            som lidande gällde kraftiga operativa ingrepp.
          </note>
          <note>
            Nu har utvecklingen gått långsamt framåt. Vi har destinationsuppfödning
            av djur. Det är naturligtvis en klar förbättring att vi har en
            kontroll över var djuren kommer ifrån. Vi har en lite bättre definition
            av lidande, men den är fortfarande alldeles otillräcklig.
          </note>
          <note>
            Den behöver vidgas, så att den inte bara omfattar huvudsakligen
            fysiologiska och medicinska störningar i djuret som organism.
            Man måste också ta stor hänsyn till det lidande som djuret kan
            drabbas av när det gäller övriga livsbetingelser, till exempel
            den sociala situationen.
          </note>
          <note>
            När det gäller lagstiftningen har den gått i långsam takt nedåt
            i djurkedjan - om jag får använda det uttrycket, vilket jag själv
            inte tycker om egentligen -
          </note>
          <note>
            och vi har nu hunnit till grodorna som är skyddade.
          </note>
          <note>
            Fiskar tror jag det är få som bryr sig om ute på våra laboratorier.
            Prövningarna där är mycket slarviga.
          </note>
          <note>
            Lagstiftningen är oklar. Vi har väldigt långt kvar tills vi får
            ett skydd som omfattar alla djurarter.
          </note>
          <note>
            De etiska nämnderna finns och har arbetat länge.
          </note>
          <note>
            De har naturligtvis gjort en viktig insats, men de har stora
            brister som är påtalade. Vi ser fram emot en förändring nu. Dels
            sitter det en utredning som ska titta på försöksdjursverksamheten,
            speciellt på nämnderna. Sedan får vi en ny djurskyddsmyndighet
            som har djurskyddet för försöksdjur inom sitt ansvarsområde.
          </note>
          <note>
            Personligen tror jag att det är viktigt att man nu snabbar på
            kunskapen om djur så att man vet mer.
          </note>
          <note>
            Skälet till att utvecklingen har gått så långsamt tror jag ligger
            just i att man faktiskt inte har förstått sådana enkla saker som
            att djur känner till exempel. Jag möter fortfarande personer som
            frågar: Tror du att råttor känner? När man hör den typen av frågor
            förstår man hur långt vi har kvar när det gäller kunskap om till
            exempel däggdjuren.
          </note>
          <note>
            Motionerna från Miljöpartiet i detta betänkande handlar just
            om utvecklingen och kunskapen. Vi vill ha tydligare mål i inriktningen
            mot att minska antalet försöksdjur och att gå över till alternativa
            metoder.
          </note>
          <note>
            Det är formulerat i allmänna ordalag som det är nu.
          </note>
          <note>
            Vi kräver i reservation 2 under punkt 2 att vi ska få en specifikation
            av takten i vilken antalet djur i försök ska minska. 5 % under
            2003 och därefter 10 %
          </note>
          <note>
            under åren framöver är ett förslag. Vi kan naturligtvis inte
            ge förslaget i detalj utan föreslår att frågan utreds av en regering
            som kommer med ett specifikt förslag på nedtrappningstakten.
          </note>
          <note>
            Den andra motionen har i betänkandet en reservation nr 3 under
            punkt 5. Den handlar just om kravet på kunskap, dels hos dem som
            sitter i de etiska nämnderna och ska göra bedömningarna, dels
            hos forskare och andra som ute på laboratorier och andra ställen
            har hand om försöksdjuren. De ska ha ordentlig kunskap om de djur
            som de hanterar, kunskap om deras naturliga beteenden, om hur
            de normalt lever, om deras sociala liv, om huruvida de är grupplevande
            djur, om hur relationen mellan djuren i gruppen är, om hur de
            sköter sina ungar och så vidare. Alla dessa detaljer kring djurens
            naturliga beteende är viktiga när man ska avgöra om situationen
            som djuret hamnar i är plågsam eller inte.
          </note>
          <note>
            Vi ser fram emot både utredningen och den nya djurskyddsmyndigheten
            och vill sända med, som ett litet budskap till dem, att de ska
            uppmärksamma både hastigheten med vilken djurförsöken ska försvinna
            och, under tiden som de finns kvar, nödvändigheten av att snabbt
            få ökad kunskap på området ute på fältet.
          </note>
          <note>
            Jag yrkar bifall till reservation 2 under punkt 2
          </note>
          <note>
            och till reservation 3 under punkt 5.
          </note>
          <note type="speaker">
            Anf. 127 ROLF LINDÉN (s):
          </note>
          <note>
            Fru talman! Användningen av försöksdjur är en komplicerad fråga
            som kan innebära svåra etiska överväganden. Alla är vi överens
            om att det är särskilt angeläget att användningen av försöksdjur
            begränsas och då särskilt användningen av plågsamma försök naturligtvis.
          </note>
          <note>
            Försöksdjursanvändningen är en verksamhet som är omgärdad av
            detaljerade bestämmelser och innebär avvägningar mellan å ena
            sidan behovet av att behöva använda djur och å andra sidan vårt
            ansvar för djuren och deras välbefinnande.
          </note>
          <note>
            Grundläggande forskning är viktig för samhällsutvecklingen. En
            del av dagens kunskapsinhämtande inom det biologiska området förutsätter
            användning av försöksdjur, men sådan användning är bara ett av
            flera redskap som står till buds i sökandet efter ny kunskap.
          </note>
          <note>
            Den metod som slutligen väljs i ett enskilt projekt är den som
            bäst bedöms kunna besvara den vetenskapliga frågeställningen.
            När en ansökan om djurförsök prövas ska valet av djur noga övervägas,
            så få djur som möjligt användas och användningen orsaka minsta
            möjliga lidande för försöksdjuren. Det är de djurförsöksetiska
            nämnderna som ska väga försökets betydelse mot lidandet för djuret.
            Nämnderna har varit och är föremål för ett antal översyner med
            syfte att utveckla nämndens arbete men också den etiska aspekten
            i bedömningarna.
          </note>
          <note>
            Jordbruksverket och Centrala försöksdjursnämnden har tagit fram
            en åtgärdsplan för att förbättra skyddet för försöksdjuren. Där
            framgår det att det är särskilt viktigt att reducera de djurförsök
            som innebär smärta, obehag eller annat lidande. Utifrån denna
            åtgärdsplan trädde nya bedömningsgrunder i kraft för drygt ett
            år sedan.
          </note>
          <note>
            Fru talman! När det gäller kravet om förbud mot att använda försöksdjur
            i forskningssyfte är jag i dag inte beredd att medverka till det.
            Det arbete som görs för att begränsa användningen av försöksdjur
            är positivt och omfattande. Det är angeläget att sträva efter
            ytterligare begränsningar av försöksdjursanvändningen. Jag tycker
            att man så småningom ska kunna ställa upp målet om en försöksdjursfri
            forskning. Vi socialdemokrater tar detta på allvar. Därför har
            regeringen också anslagit 30 miljoner kronor under perioden
          </note>
          <note>
            2002-2004 för att utveckla alternativa metoder till djurförsök.
          </note>
          <note>
            Den djurförsöksetiska prövningen har också stor betydelse när
            det gäller att begränsa användningen av försöksdjur. De djurförsöksetiska
            nämndernas arbete har lett till en ökad medvetenhet hos forskare
            och andra som använder försöksdjur om de krav som gäller vid hantering
            av dessa djur. Men även här handlar det om att ta nya steg framåt.
            Den översyn som påbörjades 1999 pågår fortfarande. Synpunkterna
            ska redovisas den 1 december innevarande år. Jag hoppas att det
            ytterligare kommer att driva på utvecklingen av den djurförsöksetiska
            prövningen.
          </note>
          <note>
            När det gäller kosmetikatester på djur är det som flera här sagt
            tidigare. EU har satt ned foten ytterligare en gång. Beslutet
            togs för mindre än en månad sedan. Det innebär bland annat att
            test- och marknadsföringsförbud införs och träder i kraft så snart
            alternativa metoder är tillgängliga, dock senast sex år efter
            direktivets ikraftträdande.
          </note>
          <note>
            Jag vill poängtera att ett förbud inom EU mot tester på djur
            av kosmetiska och hygieniska produkter är av största vikt. Jag
            menar också att Sverige varit och är pådrivande i arbetet med
            att få till stånd ett förbud.
          </note>
          <note>
            Enligt samma direktiv kommer märkning av icke djurtestade produkter
            att bli tillåten, vilket innebär att märkningen inte längre anses
            vara ett tekniskt handelshinder. Det betyder att konsumenterna
            tydligare kommer att kunna se om produkterna är testade på djur
            eller ej.
          </note>
          <note>
            Fru talman! Avslutningsvis vill jag framhålla att i och med inrättandet
            av den nya djurskyddsmyndigheten den 1 januari 2004 kommer skyddet
            för försöksdjuren att förstärkas ytterligare. All kompetens och
            allt ansvar beträffande försöksdjur sammanförs då hos en myndighet.
            Frågor om försöksdjur kommer att föras till en särskild enhet
            med tjänstemän som har utbildning och erfarenhet av forskning,
            försöksdjur och alternativ till djurförsök. Myndigheten kommer
            att ha ansvaret för utfärdandet av föreskrifter om hållande och
            skötsel av försöksdjur, den djurförsöksetiska prövningen och ha
            rätt att utfärda föreskrifter när det gäller andra frågor avseende
            användningen av försöksdjur.
          </note>
          <note>
            Med detta, fru talman, yrkar jag bifall till förslaget i utskottets
            betänkande och avslag på samtliga reservationer.
          </note>
          <note>
            Anf. 128 SVEN GUNNAR PERSSON (kd)
          </note>
          <note>
            replik:
          </note>
          <note>
            Fru talman! Jag vill bara ställa en fråga Rolf Lindén. Jag delar
            i stora drag det han har sagt i sitt anförande - en presentation
            av det som händer på området
          </note>
          <note>
            - men jag måste ändå fråga: Är det rimligt att det kan ta upp
            till tio år innan det blir ett förbud mot djurtestning av kosmetika?
            Om Rolf Lindén inte tycker att det är rimligt, vad vill han i
            så fall göra för att skynda på det hela?
          </note>
          <note type="speaker">
            Anf. 129 ROLF LINDÉN (s) replik:
          </note>
          <note>
            Fru talman! Man har nu flyttat fram den tidsgränsen två gånger
            för när ett sådant här förbud ska komma. Det här är tredje gången.
            Jag tycker inte att man ska börja schackra med tidsgränser nu.
            Det finns en överenskommelse, en uppgörelse inom EU, om att vi
            nu ska ha den här tidsgränsen, och att då börja om igen och på
            det sättet gå ifrån en kompromiss känns lite galet. För mig är
            det viktigt att vi följer de uppgörelser som vi gör.
          </note>
          <note>
            Jag delar i sak uppfattningen att ett förbud redan borde ha varit
            på plats. Men nu har vi en överenskommelse inom EU, och då är
            det den vi ska följa i första hand.
          </note>
          <note>
            Anf. 130 SVEN GUNNAR PERSSON (kd)
          </note>
          <note>
            replik:
          </note>
          <note>
            Fru talman! Jag tycker att det är tråkigt att Rolf
          </note>
          <note>
            Lindén och Socialdemokraterna inte vill trycka på ännu mer, ta
            initiativ och gå före och eventuellt jobba för ett ensidigt agerande
            för ett förbud mot kosmetikatester på djur. Det här är en onödig
            hantering som jag tycker att Socialdemokraterna borde hjälpa till
            att flytta positionerna i. Jag beklagar att Socialdemokraterna
            inte är beredda att kämpa mer i denna fråga.
          </note>
          <note type="speaker">
            Anf. 131 ROLF LINDÉN (s) replik:
          </note>
          <note>
            Fru talman! Vi trycker på. Vi driver den här frågan. Men nu har
            vi en uppgörelse inom EU, och då håller vi oss till den, precis
            som vi håller oss till alla andra uppgörelser vi gör i andra forum.
            Vi ska först se resultatet av uppgörelserna, sedan kan vi gå vidare
            med nästa steg.
          </note>
          <note>
            Anf. 132 SVEN-ERIK SJÖSTRAND (v)
          </note>
          <note>
            replik:
          </note>
          <note>
            Fru talman! Jag har en fråga som liknar Sven
          </note>
          <note>
            Gunnar Perssons. Det gäller kosmetikatester.
          </note>
          <note>
            Jag vill ge er ett litet historiskt perspektiv på det.
          </note>
          <note>
            Den 9 maj 1995 gav den dåvarande socialministern
          </note>
          <note>
            Ingela Thalén följande svar på en fråga om kosmetikatester på
            djur. Frågan var ställd av en partikollega, en socialdemokrat.
            Svaret löd: Regeringen har för avsikt att införa ett förbud mot
            kosmetikatester på djur i svensk lagstiftning, så att det är tillämpligt
            senast den första januari 1998. Det är alltså en del år sedan.
            Vad jag vet har regeringen fortfarande inte fört in något förbud
            i lagstiftningen. Det framgår av den här debatten också. Inte
            heller har någon av de på området samrådande myndigheterna, Centrala
            försöksdjursnämnden och Jordbruksverket, meddelat några föreskrifter
            som innebär förbud mot kosmetikatester på djur.
          </note>
          <note>
            Varför är den här frågan så svår att hantera för den socialdemokratiska
            regeringen - är det på grund av EU och uppgörelsen där? När kommer
            ett lagstadgat förbud mot kosmetikatester på djur? Kommer
          </note>
          <note>
            Rolf Lindén och andra duktiga socialdemokratiska ledamöter att
            ta initiativ till att ett sådant förslag ska kunna behandlas av
            riksdagen? Ni har ju trots allt lovat detta redan 1995.
          </note>
          <note type="speaker">
            Anf. 133 ROLF LINDÉN (s) replik:
          </note>
          <note>
            Fru talman! Jag tror inte att frågan alls har varit svår för
            regeringen att driva i EU. Nu ligger den på
          </note>
          <note>
            EU-nivå, och det är där vi har en överenskommelse om att ett
            förbud ska komma senast sex år efter direktivets införande. Som
            jag sade till vår utskottskollega, Sven Gunnar Persson, står vi
            fast vi de uppgörelser vi träffar i olika forum.
          </note>
          <note>
            Anf. 134 SVEN-ERIK SJÖSTRAND (v)
          </note>
          <note>
            replik:
          </note>
          <note>
            Fru talman! I Regeringskansliet är det Socialdepartementet som
            ansvarar för den här frågan eftersom det ses som en kemikaliefråga,
            och det är också representanter från Kemikalieinspektionen som
            sitter med i de expertgrupper inom EU som hanterar frågan. Jag
            tycker att Sverige genom att organisera sitt arbete annorlunda
            skulle kunna markera att man ser det som en i första hand etisk
            fråga.
          </note>
          <note>
            Djurrätts- och djurskyddsorganisationer borde också kunna delta
            organiserat i arbetet med Sveriges agerande inom EU. I framtiden
            bör den nya djurskyddsmyndigheten stå för analysen av frågan ur
            djurens perspektiv. Jag undrar om Rolf Lindén delar min syn på
            den här frågan.
          </note>
          <note>
            Avslutningsvis skulle jag vilja fråga Rolf Lindén hur han ser
            på talerätt för djurskydds- och djurrättsorganisationer. I dag
            är de djurförsöksetiska nämnderna de högsta beslutande organen
            när det gäller alla de ansökningar som godkänns. Om djurskydds-
            och djurrättsorganisationer fick talerätt med miljöbalken som
            förebild skulle man kunna garantera rättssäkerheten genom att
            man skulle kunna överklaga besluten till domstol. Hur ser Rolf
            Lindén på detta? Är det något som vi kan hjälpas åt med? Jag vet
            att detta är något som djurrättsorganisationer vill. Samtidigt
            är det forskare som sitter i nämnderna, och det är i regel forskare
            som själva hanterar djurförsök. Det vore rimligt att få in alternativa
            forskare i nämnderna. Hur ser Rolf Lindén på detta?
          </note>
          <note type="speaker">
            Anf. 135 ROLF LINDÉN (s) replik:
          </note>
          <note>
            Fru talman! Den nya djurskyddsmyndigheten ska ju ha ansvar för
            de djurförsöksetiska nämnderna också, och det ska utarbetas direktiv
            och sådant om de frågorna. Jag tycker att de djurförsöksetiska
            nämnderna har skött de här frågorna på ett ansvarsfullt sätt.
          </note>
          <note>
            Jag ser ingen anledning i dag till att man skulle ändra på det
            förfarandet i framtiden. Jag står fast vid att det ska ligga kvar
            som det gör i dag.
          </note>
          <note>
            Vad gäller kosmetikatest är jag alldeles övertygad om att det
            kommer förbud, kanske till och med snabbare än vi tror, för i
            sak är vi egentligen överens om att vi ska ha förbud mot djurtestad
            kosmetika. Men vi är inte beredda att frångå överenskommelserna.
            De gäller, precis som alla andra överenskommelser som vi har träffat
            på olika nivåer.
          </note>
          <note type="speaker">
            Anf. 136 ANITA BRODÉN (fp):
          </note>
          <note>
            Fru talman! Vi har nyss i denna kammare behandlat en ny djurskyddsmyndighet.
            Ärendena hänger delvis samman eftersom försöksdjursärenden kommer
            att ligga under detta tak. Skyddet för försöksdjur kommer därmed
            att förstärkas ytterligare. All kompetens och allt ansvar för
            försöksdjur sammanförs till en myndighet. Frågor om försöksdjur
            förs till en särskild enhet, där det finns kompetens inom forskning,
            försöksdjur och alternativ till djurförsök. Detta är en positiv
            utveckling.
          </note>
          <note>
            Jag har tagit del av Centrala försöksdjursnämndens, CFN:s, rapporter
            från 1994 fram till 2002 samt haft en dialog med dess ordförande
            Eva Eriksson.
          </note>
          <note>
            Kortfattat kan jag konstatera att mycket arbete har lagts ned
            under ett antal år för att minimera djurens lidande vid djurförsök.
            Jag vill peka på några punkter.
          </note>
          <note>
            För det första: En åtgärdsplan har redovisats för att förstärka
            djurskyddet på försöksområdet.
          </note>
          <note>
            För det andra: I ett internationellt perspektiv är den svenska
            försöksdjursanvändningen förhållandevis liten. Den svenska statistiken
            räknar även med beteendestudier som djurförsök. Det kan vara bra
            att känna till detta när man jämför statistik. Sverige för numera
            dubbel statistik. Vi för också statistik enligt
          </note>
          <note>
            Europarådets och EU:s definitioner. Inom EU hålls dessutom möten
            varje år inom ramen för vad som kallas CA-möten, det vill säga
            Competens authorities.
          </note>
          <note>
            Där behandlas bland annat djurförsöksfrågor. Dessa sammanträden
            är delade: Ena halvan är slutna möten och den andra halvan är
            offentlig och där representanter för djurskyddsorganisationer
            och andra intresseorganisationer deltar.
          </note>
          <note>
            Jag anser att Sverige har en stor uppgift att verka internationellt
            även i dessa frågor.
          </note>
          <note>
            För det tredje: Centrala försöksdjursnämnden har fått regeringens
            uppdrag att redovisa en strategi för utvecklingen av alternativa
            metoder till djurförsök.
          </note>
          <note>
            Särskilt anvisade medel till forskningsstöd kommer att skapa
            helt nya förutsättningar för att få till stånd en ökad övergång
            till forskning och testning med djurfri teknik. Det är oerhört
            viktigt att poängtera.
          </note>
          <note>
            För det fjärde: Det sker dessutom ett aktivt arbete med utbildningsinsatser,
            bland annat i etik för myndigheter och djurförsöksetiska nämnder.
            Det är också viktigt. Men här behöver det ske en utveckling.
          </note>
          <note>
            Jag vill citera ur Centrala försöksdjursnämndens verksamhetsberättelse.
            Där står följande:
          </note>
          <note>
            "I dag ligger utbildningsandelen på omkring 55 %
          </note>
          <note>
            av nämndernas ledamöter. Detta innebär att drygt 100
          </note>
          <note>
            ledamöter av totalt 182 inkl. ordförande har genomgått utbildning.
            Både lekmannaledamöter och försöksdjurstekniker/försöksdjurspersonal
            visar ett mycket stort utbildningsintresse medan forskarna i större
            utsträckning avstår från att delta i utbildningen.
          </note>
          <note>
            Trots flera specialsatsningar och anpassning av innehållet i
            utbildningen för forskarna uteblir dessa i betydande utsträckning."
          </note>
          <note>
            Det tycker jag är ett observandum.
          </note>
          <note>
            Fru talman! Jag vill med dessa kommentarer ändå ställa mig bakom
            utskottets förslag till beslut.
          </note>
          <note>
            Anf. 137 JAN EMANUEL
          </note>
          <note type="speaker">
            JOHANSSON (s):
          </note>
          <note>
            Fru talman! Detta betänkande från utskottet är glädjande. I betänkandet
            kan man se att den vision som mitt parti har målat upp om ett
            djuretiskt hållbart samhälle inte bara är något som man har printat
            ned på ett papper utan att det också är något som vi försöker
            följa i praktiken. Man ser i betänkandet att vi följer våra visioner
            och att vi gör någonting av det.
          </note>
          <note>
            Jag ser också att intentionerna i min motion blir besvarade och
            att de följs upp i betänkandet. Det är jag väldigt tacksam för.
          </note>
          <note>
            Det är i sådana situationer som det är väldigt trivsamt att kunna
            gå ut på gator och torg och möta de engagerade djurvänner som
            finns ute i samhället. Jag tror att just definitionen djurvänner
            som vi talar om är någonting man nog kan se stämma in på alltfler
            i samhället. Fler människor engagerar sig också i djuren och i
            djurens lidande. Vi kan möta dessa människor och säga att vi verkligen
            kämpar politiskt och också lever upp till dessa intentioner om
            att skapa ett samhälle som inte förtrycker djur. Men samtidigt
            kan vi förstås inte säga att allt är klart och att det numera
            inte finns några djur som lider vare sig inom försöksdjursbranschen
            eller inom köttbranschen. Det finns mycket kvar att kämpa för.
          </note>
          <note>
            Av utskottets betänkande framgår också att vi alltmer lever upp
            till att minimera försöksdjurens lidande. Det väsentliga där och
            som vi tar upp är att minimera just lidandet. Det tror jag att
            vi har lyckats med. Insikten om att djur lider, som vi tog upp
            tidigare här i talarstolen, är kanske det första som vi måste
            komma fram till för att också kunna bekämpa det. Det tycker jag
            att vi gör bra. Det är också väldigt centralt för ett civiliserat
            samhälle överlag att vi har insikten om att djur också lider och
            att vi måste göra någonting åt det. Det har vi också rent praktiskt
            jobbat mycket för.
          </note>
          <note>
            En sak som jag kommer att fortsätta att driva är synen på djuren
            i vårt rättssamhälle. Där har det blivit lite trassligt när det
            gäller våra försöksdjursetiska nämnder. Och det har vi tagit upp
            till diskussion tidigare. Det gäller djurrättsorganisationernas
            rätt att kunna överklaga beslut. Djurrättsorganisationerna kan
            inte överklaga ett beslut i nämnden därför att djuren definieras
            som saker. Jag kommer att försöka fortsätta kämpa för att djurrättsorganisationerna
            ska kunna göra det i framtiden. Det är synen att djur är saker
            som ligger till grund för det väldigt tråkiga tänkandet inom EU
            som gör att man kan fortsätta med de plågsamma djurtransporterna
            och liknande.
          </note>
          <note>
            En annan sak som jag tar upp i motionen och som jag tycker är
            principiellt viktigt är användningen av apor som försöksdjur.
            Jag kommer att fortsätta kämpa för att användningen av primater
            ska avvecklas i sin helhet.
          </note>
          <note>
            Jag vill avsluta med att tacka utskottet för goda intentioner
            och ett välvilligt bemötande av min motion. Det är med glädje
            och tacksamhet som jag ser att vi med regeringens stöd och en
            engagerad jordbruksminister tar steg för steg mot ett djuretiskt
            hållbart samhälle.
          </note>
          <note>
            Anf. 138 SVEN-ERIK SJÖSTRAND (v)
          </note>
          <note>
            replik:
          </note>
          <note>
            Fru talman! Jag skulle vilja säga till Jan Emanuel
          </note>
          <note>
            Johansson att det är väldigt glädjande att han är så aktiv i
            dessa frågor. Vi försöker följa hans motioner och läser dem med
            stort intresse.
          </note>
          <note>
            Jag märkte i Jan Emanuel Johanssons inlägg att han är för talerätt
            för djurskydds- och djurrättsorganisationer. Det är någonting
            som till exempel Djurens rätt för fram som en mycket viktig fråga.
            I miljöbalken finns rätten för miljöorganisationer att idka talerätt.
            Det kan också leda till att vi får ett mer rättssäkert samhälle
            och att de som jobbar med djurfrågor också blir mer seriösa och
            att man lyssnar på dem på ett annat sätt. Det finns också tyvärr
            oseriösa människor som jobbar med djurfrågor. Jag hoppas att Jan
          </note>
          <note>
            Emanuel Johansson hjälper till att driva denna fråga.
          </note>
          <note>
            En annan sak gäller de alternativa forskarna. Såvitt jag vet
            är de flesta som sitter i de djurförsöksetiska nämnderna själva
            djurforskare. I dessa nämnder är hälften forskare och hälften
            lekmän. Jag skulle gärna se att det kom in forskare med alternativa
            metoder som kompetensområde. Jag undrar hur Jan Emanuel
          </note>
          <note>
            Johansson ser på detta.
          </note>
          <note>
            Anf. 139 JAN EMANUEL JOHANSSON (s)
          </note>
          <note>
            replik:
          </note>
          <note>
            Fru talman! Det är en sak som man verkligen kan tycka är konstigt
            i miljöbalken. Ponera att till exempel en miljöorganisation vill
            överklaga ett beslut om att man ska fälla en skog eller liknande.
            Då är det helt okej. Men man kan inte överklaga beslut i den försöksdjursetiska
            nämnden. Då kan ingen driva djurets talan rättsligt på grund av
            att man ser dessa djur som saker. Självklart måste vi göra vad
            vi kan för att ändra på detta i framtiden.
          </note>
          <note>
            När det gäller de försöksdjursetiska nämnderna i dess helhet
            tror jag att det är väldigt viktigt att vi ser över verksamheten
            överlag och kanske ser på representationen, hur många forskare
            som är i dessa nämnder.
          </note>
          <note>
            Anf. 140 SVEN-ERIK SJÖSTRAND (v)
          </note>
          <note>
            replik:
          </note>
          <note>
            Fru talman! Jag delar Jan Emanuel Johanssons uppfattning här.
            Jag tror också att det är viktigt med talerätt i nämnderna. Det
            är ett oerhört viktigt verktyg. Det handlar om demokrati. Och
            många ungdomar som är engagerade i dessa frågor kan få rätt att
            överklaga och ge sin syn på saken. Det är ett viktigt instrument.
            Det kanske kan bidra till att man minimerar till exempel veganernas
            destruktiva aktiviteter, att bränna upp slaktbilar och så vidare.
            Det är viktigt att man lyssnar på ungdomarna. Och det är bra om
            vi driver på i denna fråga.
          </note>
          <note>
            Anf. 141 JAN EMANUEL JOHANSSON (s)
          </note>
          <note>
            replik:
          </note>
          <note>
            Fru talman! Jag tror att det är viktigt att inte generalisera
            veganer och säga att det är veganerna som gör dåliga saker eller
            som ger sig på skyltfönster och liknande utan att det är ett gäng
            vilseledda ungdomar som säkert någonstans vill gott men som förstör
            för hela djurrättsrörelsen och som gör det väldigt oseriöst. Men
            självklart är det oerhört glädjande att se att djurrättsfrågan
            är någonting som verkligen är på galopp framåt och som engagerar
            fler och fler.
          </note>
          <note>
            Därför är det så glädjande att efter utskottsbehandlingen kunna
            gå ut och säga att vi så att säga agerar i linje med tiden, att
            vi ser till att samhället blir bättre och fint att leva i också
            för djuren.
          </note>
          <note type="speaker">
            Anf. 142 BIRGITTA OHLSSON (fp):
          </note>
          <note>
            Fru talman! Varje år används ungefär en halv miljon försöksdjur
            i Sverige. Ungefär hundra miljoner djur brukas i världen totalt
            sett. Många av de här försöken skulle kunna ersättas med alternativa
            metoder men det kräver forskning och uppbackande politiker.
          </note>
          <note>
            Visst gläds jag som djurvän, och faktiskt också som vegan, över
            att utskottet tar några myrsteg framåt i frågan om en bättre djuretik
            för försöksdjuren. Som motionär kommer jag att fortsätta att bevaka
            de frågor där det handlar om att ta fram handlingsplaner för att
            begränsa vissa djurförsök. Men det finns fortfarande brister med
            utskottets förslag. Jag ska i korthet lyfta fram tre aspekter.
          </note>
          <note>
            För det första undrar jag varför utskottet inte vill att det
            ska vara en skyldighet för de djurförsöksetiska nämnderna att
            anmäla misstanke om brott.
          </note>
          <note>
            För det andra undrar jag varför utskottsmajoriteten åter missar
            möjligheten att stärka rättssäkerheten i samband med den djurförsöksetiska
            prövningen.
          </note>
          <note>
            För det tredje undrar jag varför utskottet inte vill att de beslut
            som fattas av de djurförsöksetiska nämnderna också ska kunna prövas
            rent juridiskt. I dag finns det nämligen ingen skyldighet för
            de djurförsöksetiska nämnderna att anmäla misstanke om brott.
          </note>
          <note>
            Det finns ingen skyldighet alls att anmäla plågsam djurhållning
            till den lokala djurtillsynsmyndigheten.
          </note>
          <note>
            Jag tycker att det är ganska beklämmande att man inte har den
            möjligheten och att utskottet heller inte tycker att det ska bli
            så.
          </note>
          <note>
            Jag undrar därför - framför allt riktar jag mig då till Rolf
            Lindén från Socialdemokraterna - varför man inte tycker att det
            ska vara så när det gäller försöksdjur.
          </note>
          <note>
            För något år sedan infördes krav på att veterinärer i Sverige
            ska vara skyldiga att anmäla alla misstankar om brott som kopplas
            till djurskyddslagen. Varför ska inte samma princip gälla de djurförsöksetiska
            nämnderna? Det tycker jag är lite märkligt.
          </note>
          <note>
            I utredningen om en djurskyddsmyndighet, som vi för ungefär en
            månad sedan debatterade här i kammaren, föreslår utredaren Svante
            Englund att man ska kunna överklaga de djurförsöksetiska nämndernas
            beslut när det råder oenighet. I dag är det bara den sökande forskaren
            som kan överklaga ett beslut. Däremot kan man inte överklaga ansökningar
            som de djurförsöksetiska nämnderna har godkänt. Också det tycker
            jag är lite märkligt.
          </note>
          <note>
            Försöksdjuren ses, som andra här har påpekat, som materiella
            ting, inte som levande varelser. Det är en ganska omodern syn
            på djur - en syn som jag trodde att vi hade kommit ifrån i samhället.
          </note>
          <note>
            Det är intressant att Vänsterpartiet här i debatten har lyft
            fram just möjligheten för djurskyddsorganisationer att överklaga.
            Men det är också intressant att ni inte för en månad sedan, när
            den här debatten fördes, reserverade er till förmån för den motion
            på området som jag skrivit - om ni nu tycker att frågan är så
            kolossalt viktig.
          </note>
          <note>
            Flera fall i Djurförsöksetiska utredningen som
          </note>
          <note>
            Madeleine Emmervall ganska nyligen presenterade visar att nämnderna
            inte alltid fullgör de uppdrag som de har. Ibland godkänner man
            djurförsök där det faktiskt finns konkreta alternativ. Jag tycker
            att det är skamligt att man inte har kommit längre.
          </note>
          <note>
            Utskottet svarar på yrkande 6 i min motion
          </note>
          <note>
            MJ316: I det fall ett beslut överklagas, vilket numera sker till
            länsrätten och enligt allmänna förvaltningsrättsliga principer,
            görs givetvis en juridisk prövning.
          </note>
          <note>
            Men sanningen är faktiskt en annan när det kommer till verkligheten.
            Det är ju bara de beslut som går emot den sökande forskaren som
            enligt nuvarande ordning kan överklagas.
          </note>
          <note>
            Avslutningsvis: Mycket återstår att göra när det handlar om att
            minska de onödiga djurförsöken och att söka alternativ och säkra
            den rättsliga processen.
          </note>
          <note>
            Det gäller en lång radda saker. Jag ser med spänning fram emot
            regeringens nästa drag i frågan.
          </note>
          <note type="speaker">
            Anf. 143 SVEN-ERIK SJÖSTRAND (v):
          </note>
          <note>
            Fru talman! Jag välkomnar Birgitta Ohlssons intresse och engagemang
            i frågan. Det är roligt att se det. Jag har också läst motionerna.
          </note>
          <note>
            Jag har reflekterat lite grann över det som du nämnde om det
            som hände för en månad sedan och som gäller en speciell reservation
            från Folkpartiet.
          </note>
          <note>
            När vi diskuterade ärendet om den nya djurskyddsmyndigheten tyckte
            vi att det var fråga om myndigheten, dess struktur - kanske inte
            just talerätten. Det känns inte riktigt rätt att ta upp den i
            ärendet. Därför bedömde vi att reservationen inte skulle bifallas.
          </note>
          <note>
            Annars driver naturligtvis vi i Vänsterpartiet de här frågorna.
            Jag hoppas att vi kan göra det tillsammans.
          </note>
          <note type="speaker">
            Anf. 144 BIRGITTA OHLSSON (fp):
          </note>
          <note>
            Fru talman! Det gläder mig att Vänsterpartiet har bestämt sig
            för att tycka att det är bra att i viss mån ändra så att det blir
            enligt miljöbalken - att miljöorganisationer ska kunna överklaga.
            Men fortfarande tycker jag att det är lite märkligt att frågan
            nu, en månad senare, plötsligt är okej, medan man inte stödde
            förslaget när det var uppe till behandling i riksdagen. Dock gläder
            det mig om ni nu konkret tänker arbeta med frågan. Det tycker
            jag är mycket positivt.
          </note>
          <note>
            Överläggningen var härmed avslutad.
          </note>
          <note>
            (Beslut fattades under 19 §.)
          </note>
          <note>
            17 § Genteknik, m.m.
          </note>
          <note>
            Föredrogs miljö- och jordbruksutskottets betänkande
          </note>
          <note>
            2002/03:MJU11
          </note>
          <note>
            Genteknik, m.m.
          </note>
          <note>
            Anf. 145 BENGT-ANDERS
          </note>
          <note type="speaker">
            JOHANSSON (m):
          </note>
          <note>
            Fru talman! Först vill jag yrka bifall till reservation nr 2.
            Jag vill också passa på att understryka att det är en motivreservation
            - med tanke på hanteringen vid den kommande voteringen.
          </note>
          <note>
            Vi har haft ett antal motioner att hantera i samband med det
            här betänkandet. En del av motionerna är väl kedjemotioner, motioner
            som återkommer år efter år. Därför har det i vissa delar varit
            ganska enkelt att hantera dem. Det som har gällt tidigare gäller
            ju fortfarande.
          </note>
          <note>
            I det här fallet gäller det dessutom ett ganska känsligt område
            och förvisso också ett antal oprövade områden. Det gör att vi
            strävar efter att den försiktighetsprincip ska fortgå som vi från
            svensk sida här har och som alla är överens om och värnar.
          </note>
          <note>
            Å andra sidan får en försiktighetsprincip inte utvecklas så till
            den grad att det blir ett nej för all framtid. Hade vi haft en
            försiktighetsprincip i all utveckling - att allting till hundra
            procent måste vara utrett innan man vågar ta nästa steg - skulle
            vi förmodligen icke ha kunnat tillgodogöra oss den samhälleliga
            utveckling som vi nu har.
          </note>
          <note>
            Mot den bakgrunden skulle ytterligare ett moratorium vara förfelat.
            Vi kan konstatera att det alltså har spelat ut sin roll. Det har
            i princip stått stilla sedan år
          </note>
          <note>
            1998, i fem år. Här finns alltså ett motionsyrkande om en förlängning
            med ytterligare fem år. Jag ska inte lägga orden i motionsställarnas
            mun men jag skulle förmoda att även efter 25 år med ett moratorium
            skulle man vilja ha ett sådant. Det handlar alltså egentligen
            inte om ett moratorium, utan man vill över huvud taget inte ha
            den här utvecklingen.
          </note>
          <note>
            Fru talman! Det finns en skillnad i motivtexten mellan majoritetens
            uppfattning å ena sidan och Moderaternas och Folkpartiets uppfattning
            å andra sidan.
          </note>
          <note>
            Majoriteten konstaterar att lagstiftningen inte ger utrymme för
            att skapa ett moratorium. Det är förvisso sant men - och det tycker
            vi att det är viktigt att påpeka - även om det inte hade funnits
            ett moratorium tycker inte vi att det i nuläget finns skäl till
            ytterligare förlängning. I stället gäller det att vi tar till
            oss de positiva delar som denna utveckling de facto omfattar,
            samtidigt som vi i de delar som fortfarande är oprövade intar
            hållningen om en försiktig hantering.
          </note>
          <note>
            Vi har kommit överens om att markera vår viljeyttring just för
            att visa att vi faktiskt tar ställning och inte bara hänvisar
            till lagstiftning.
          </note>
          <note>
            I övrigt, fru talman, yrkar vi bifall till utskottets förslag
            i betänkandet.
          </note>
          <note type="speaker">
            Anf. 146 MARIE WAHLGREN (fp):
          </note>
          <note>
            Fru talman! Jag yrkar bifall till motivreservationen, reservation
            2.
          </note>
          <note>
            Precis som majoriteten vill vi att motionen ska avslås. Dock
            tycker jag att man i majoriteten gömmer sig bakom EU-lagstiftningen.
            I den här typen av viktiga frågor är det ändå väsentligt att vi
            politiker också tydligt tar ställning. Det gör man inte i majoritetens
            skrivning.
          </note>
          <note>
            Sanningen är den att om man hade velat gå Vänsterpartiet till
            mötes skulle man ha kunnat skriva att man vill liera sig med de
            krafter inom EU som i nuläget upprätthåller ett de facto-moratorium
            genom att man motverkar alla nya beslut kring GMO-
          </note>
          <note>
            lagstiftningen. Nu tillhör jag dem som inte vill ha ett moratorium.
            När man pratar om den här tekniken pratar man om den som om den
            vore en helt ny obeprövad teknik. Sanningen är den att det pågått
            odling av GMO-grödor på denna planet i cirka tio år. Jag anser
            att vi, med de hårda prövningsregler som gäller för GMO-grödor
            och den möjlighet som konsumenten via märkning får att själv avgöra
            om man vill köpa produkter från GMO-grödor samt den ökade kunskap
            som ändå har genererats under den långa tid som tekniken har utvecklats,
            har möjlighet att bedöma de här grödorna från växt till växt.
            Därför är jag emot ett ensidigt svenskt moratorium.
          </note>
          <note>
            Jag tycker att den här tekniken har nått den mognad som innebär
            att vi kan ta del av dess fördelar utan att behöva ta risker med
            hälsa och miljö. Det är möjligt för oss att genom den här nya
            tekniken skaffa oss mer nyttig mat, men den kanske största potentialen
            finns i möjligheten att skaffa sig intressanta och viktiga industri-
            och energigrödor som på sikt kan ha väldigt stora positiva effekter
            på miljön.
          </note>
          <note>
            Jag känner igen den debatt som vi nu har från 70-
          </note>
          <note>
            talet och det tidiga 80-talet. Men då ville ha ett moratorium,
            inte för växter utan för mikroorganismer.
          </note>
          <note>
            Om vi hade gjort det och fortsatt att rulla ett moratorium framför
            oss hade vi i dag inte haft den teknik som ger oss tillväxthormoner
            till barn med dvärgväxt, vi hade inte haft den typ av insulin
            som gör att diabetiker får betydligt mindre biverkningar och vi
            hade inte haft en massa av de nya läkemedel som finns till exempel
            mot reumatism. Jag befarar att vi med den inställning vi nu har
            till GMO-grödor sätter blockeringar för framtida viktig användning
            av den här tekniken.
          </note>
          <note>
            Det finns däremot all anledning att vara restriktiv med prövning
            av tillstånden. Det gäller att noga pröva i varje enskilt fall
            om det finns risker med de nya växterna. Jag kan inte låta bli
            att undra varför vi har det så som vi har det nu, att vi har oerhört
            starka krav på ett sätt att genetiskt förändra växter, nämligen
            via gentekniken, medan vi nästan inte alls har några krav när
            det gäller införandet av nya gener i vår miljö via traditionell
            förädling eller via plockande av växter från främmande länder
            in i svensk miljö. Jag tillhör dem som ibland känner något större
            oro för de växter som kommer in i landet för att pryda våra trädgårdar
            än vad gäller de växter som tas fram för att odlas på åkrar och
            som har tagits fram via GMO-teknik.
          </note>
          <note>
            Jag tycker också att man faktiskt underkänner den expertis som
            vi har i landet när man säger att de inte skulle ha förmåga att
            bedöma från fall till fall om an
          </note>
          <note>
            GMO-gröda är möjlig att hållbart odla i landet. Jag har förmånen
            att sitta i Gentekniknämnden. Jag känner djup beundran för den
            kunskap som våra forskare i nämnden representerar. Jag är säker
            på att de inte har några andra syften med sitt deltagande i nämndens
            arbete än att se till att vi får en hållbar användning av ny teknik.
            Jag tror inte att det är människor som på något sätt skulle riskera
            miljömässiga problem med hjälp av användandet av GMO-teknik.
          </note>
          <note>
            Med det jag har sagt vill jag hävda att vi i dag har kunskap
            nog att från fall till fall avgöra om det är lämpligt att odla
            GMO-grödor eller inte.
          </note>
          <note>
            Anf. 147 SVEN GUNNAR
          </note>
          <note type="speaker">
            PERSSON (kd):
          </note>
          <note>
            Fru talman! Det gyllene riset och andra gentekniskt modifierade
            livsmedel sägs från en del håll vara lösningen på världens svältproblem.
            Andra framhåller gentekniska lösningar på miljöproblem, på olika
            medicinska problem som revolutionerande och väldigt positiva för
            mänsklig utveckling. Andra åter talar om risker för okontrollerad
            spridning och oönskade och oöverblickbara konsekvenser av att
            vi låter genetiskt modifierade organismer komma ut i naturen,
            medvetet eller omedvetet. Det klonade fåret Dolly dog i lunginflammation
            i veckan som gick. Snart går det inte att till rimliga priser
            få tag i djurfoder som inte innehåller gentekniskt modifierade
            organismer.
          </note>
          <note>
            Debatten ger olika bilder av genteknikens möjligheter och risker.
            Men ett är säkert - det har vi hört och kommer att få höra i debatten
            - och det är att utvecklingen går i rasande fart. Trycket från
            företag och forskare är enormt. I en sådan situation finns det
            all anledning att påminna om och förstärka tillämpningen av försiktighetsprincipen.
          </note>
          <note>
            Jag vill därför, fru talman, yrka bifall till reservation 2.
            Jag står bakom övriga reservationer där Kristdemokraterna är med,
            men jag yrkar bifall endast till reservation 2.
          </note>
          <note>
            Utskottet behandlar i och för sig den kristdemokratiska motionens
            olika förslag välvilligt. Det är en god sak, liksom utvecklingen
            inom EU med frågor som spårbarhet och märkning som har förts framåt
            tydligt genom de överenskommelser som har träffats på senare tid.
            Men det finns ändå anledning att lyfta fram försiktighetsprincipen,
            inte minst därför att den nya gentekniken - så ny är den kanske
            inte, som Marie Wahlgren sade - öppnar nya fantastiska kunskapsområden
            och tillämpningar för människans och naturens bästa, får vi hoppas,
            i de flesta fall. Men det finns också risker och hot mot grundläggande
            värden.
          </note>
          <note>
            Precisionen blir allt större när det gäller att ta fram önskvärda
            egenskaper hos växter och djur, samtidigt som den genetiska mångfalden
            hotas. Det sägs att förr fanns det 80 000 varianter av ris. Nu
            sägs det finnas
          </note>
          <note>
            50 varianter av ris.
          </note>
          <note>
            Gener placeras i utsäde som gör att spannmål som sedan skördas
            inte på nytt kan användas som utsäde.
          </note>
          <note>
            Gener placeras i utsäde som gör det tåligt mot vissa bekämpningsmedel.
          </note>
          <note>
            Frågor om genteknik engagerar alltfler. Förflyttning av arvsmassan
            mellan organismer, patentering av gentekniskt material, effekterna
            för livsmedelsproduktionen, för läkemedelsframställningen, för
            den kemiska industrin väcker stort intresse. Det är svåra etiska
            frågor som behöver diskuteras brett, och konsekvenserna för en
            hållbar utveckling bör övervägas noga. Det finns alltså goda skäl
            för en strikt tillämpning av försiktighetsprincipen. En risk måste
            anses föreligga om det inte finns övertygande bevisning för ofarligheten.
          </note>
          <note>
            Fru talman! Till sist: En starkare betoning av försiktighetsprincipen
            stämmer väl överens med de frågetecken kring gentekniken som finns
            hos dem som vi politiker ska representera, nämligen den breda
            allmänheten och konsumenterna.
          </note>
          <note type="speaker">
            Anf. 148 SVEN-ERIK SJÖSTRAND (v):
          </note>
          <note>
            Fru talman! Med genteknik går det att ändra arvsmassan på människor,
            djur och växter. Detta görs genom att man flyttar gener mellan
            olika arter eller genom en förändring av genuppsättningen. Man
            säger att transgena djur, växter och organismer skapas.
          </note>
          <note>
            I diskussionerna om miljö handlar det oftast om genetiskt förändrade
            bakterier, virus, svampar och växter. Även i dag finns det en
            oro för vilka effekterna kan bli för ekosystemet om dessa organismer
            och växter släpps fria.
          </note>
          <note>
            Genom att nya gener injiceras på äggstadiet kan husdjur få nya
            eller förändrade egenskaper. Husdjur kan också behandlas med preparat
            som är framställda med hjälp av genteknik.
          </note>
          <note>
            Osäkerhet råder om livsmedelsprodukterna från gentekniskt påverkade
            husdjur är skadliga. Ett exempel är tillväxthormon framställt
            med genteknik. Det används på kor för att de ska mjölka mer och
            på köttdjur för att de ska växa fortare.
          </note>
          <note>
            Redan våren 1991 sattes genmanipulerad potatis i
          </note>
          <note>
            Skåne. Syftet med potatisförsöket var att uppnå resistens mot
            antibiotika och förändra enzym. Nu vet jag att miljö- och jordbruksutskottet
            under våren brukar äta primörer från vårt vackra skånska landskap,
            så därför ska jag inte prata så mycket om skånsk potatis.
          </note>
          <note>
            Men jag tror att ni har sluppit att äta den genmanipulerade potatisen.
          </note>
          <note>
            I Sverige har vi också haft en diskussion om genmanipulerad raps.
            Det har funnits en rädsla, och den finns kanske även i dag, för
            att rapsen ska korsa sig med den närbesläktade åkersenapen som
            är ett ogräs.
          </note>
          <note>
            Den kan bli svår att bekämpa om den har fått arvsanlag som har
            gjort den motståndskraftig mot vissa bekämpningsmedel.
          </note>
          <note>
            Den kritik som finns mot en viss del av forskningen inom växtförädlingen
            har gällt oron för att transgena växter kan bli väldigt starka
            och dominera ut övrig växtlighet. Den transgena växten kan kanske
            också innehålla nya ämnen som är ohälsosamma. Vi bör också tänka
            på att moderna odlingar oftast är monokulturer och mycket sårbara.
            De kan lätt råka i obalans.
          </note>
          <note>
            Experiment har också gjorts för att förändra mikroorganismer.
            Ett ganska välkänt exempel är antifrostbakterien. Vissa naturliga
            bakterier gör att frost bildas lättare. När då forskarna tog bort
            den gen som underlättar iskristallbildningen och sedan spred denna
            nya manipulerade bakterie konkurrerade den ut sina naturliga frostbildande
            släktingar.
          </note>
          <note>
            Frågor om genteknik engagerar och berör i dag alltfler människor.
            Många känner skepsis och oro inför den nya tekniken och motsätter
            sig den. Jag vill dock inte stå här i talarstolen och säga att
            det finns någon känd överhängande fara med gentekniken.
          </note>
          <note>
            Däremot finns det risker, och de ligger främst i att vår kunskap
            om gentekniken inte är tillräcklig. Trots denna stora okunskap
            framställs och odlas genmodifierade grödor ute i världen och säljs
            som livsmedel.
          </note>
          <note>
            Tidigare hade konsumenterna inte möjlighet att välja bort de
            produkter som framställts genom GMO.
          </note>
          <note>
            I dag finns det åtminstone regleringar för ett märkningsssystem,
            och det är positivt. Men det är också viktigt att märkningen täcker
            samtliga produkter från djur som ätit genmodifierat foder. Såvitt
            jag vet är det inte så i dag.
          </note>
          <note>
            Vi i Vänsterpartiet anser att konsumenterna ska ges rätten att
            välja vilket jordbrukssystem de vill stödja när de handlar. En
            mycket stor del av jordbruksmarken används till foderproduktion.
            Man minskar kraftigt konsumenternas påverksansmöjlighet när man
            inte kräver att produkter från djur som ätit genmodifierat foder
            ska märkas.
          </note>
          <note>
            Det finns många människor som av etiska skäl vill välja bort
            dessa produkter. De förlorar den möjligheten när det inte behövs
            någon märkning. Och märkningen ska naturligtvis vara tydlig. Man
            ska inte behöva vända på varje förpackning och läsa finstilta
            innehållsförteckningar för att se var varan kommer ifrån eller
            om den är framtagen med hjälp av GMO
          </note>
          <note>
            eller inte.
          </note>
          <note>
            Jag tycker att det är beklagligt att behöva konstatera att EG:s
            rättsakter på livsmedelsområdet till övervägande del är totalharmoniserade,
            vilket ju innebär att det inte är tillåtet för ett medlemsland
            att ha vare sig strängare eller mer liberala bestämmelser om livsmedelshantering.
          </note>
          <note>
            I betänkandet sägs det att det inte finns några lagliga möjligheter
            att i Sverige införa ett allmänt moratorium eller förbud mot att
            odla GMO, och man avstyrker därför Vänsterpartiets motionsyrkande
            om ett femårigt moratorium.
          </note>
          <note>
            Vårt motiv till detta moratorium är att man måste ha mer tid
            på sig för att får fram bättre vetenskapliga underlag för att
            man ska kunna bedöma riskerna. Det behövs också mer tid för utformning
            av system för övervakning av genetiska utsläpp. Vi behöver mer
            kunskap om miljö- och hälsoeffekterna när det gäller
          </note>
          <note>
            GMO. Jag vill därför yrka bifall till reservation nr 1
          </note>
          <note>
            om ett femårigt moratorium.
          </note>
          <note>
            En bra etisk hållning är att iaktta försiktighet när man inte
            vet tillräckligt om resultaten av gentekniken eller hur genmodifierade
            livsmedel påverkar människor, djur och natur. Många långsiktiga
            risker är till stora delar outredda. Det finns också en stor risk
            för att genmodifierade växter sprider sina anlag till närbesläktade
            arter och stör ekosystemet.
          </note>
          <note>
            Jag anser, precis som det sägs i Kristdemokraternas partimotion,
            att det åligger den politiska makten, på nationell eller europeisk
            nivå, att i möjligaste mån skydda medborgarna från oönskade och
            okända konsekvenser av denna utveckling. Vi i den svenska riksdagen
            kan inte bara lägga oss platt för de multinationella livsmedelsjättarnas
            krav på ännu friare
          </note>
          <note>
            GMO-användning. Lagstiftningen måste stärkas. Vi måste lyssna
            på alla de miljoner människor som vill ha säkra livsmedel, garanterat
            fria från GMO.
          </note>
          <note>
            Gentekniken måste vara kringgärdad med stränga regler kombinerade
            med en bred och öppen samhällsdebatt. Om ett moratorium inte går
            att förverkliga kanske det finns möjlighet att beslut om GMO-fria
            zoner i kommunerna.
          </note>
          <note>
            Vissa frågor ska med nödvändighet behandlas snabbt, men jag tror
            på och vill råda till försiktighet när det gäller genteknikens
            utveckling.
          </note>
          <note>
            Anf. 149 SVEN GUNNAR PERSSON (kd)
          </note>
          <note>
            replik:
          </note>
          <note>
            Fru talman! Jag delar i mycket Sven-Erik Sjöstrands synpunkter
            på den försiktighet som vi ska tillämpa när det gäller användning
            och utsättning av
          </note>
          <note>
            GMO. Jag beklagar att det inte är möjligt att inta en försiktigare
            hållning till exempel genom att införa ett moratorium, men det
            är inte möjligt.
          </note>
          <note>
            Jag sitter med i Gentekniknämnden och har möjlighet att följa
            arbetet där. Det sätt som man tillämpar är mycket försiktigt och
            restriktivt.
          </note>
          <note>
            Fru talman! Trots att det inte riktar sig till Sven-
          </note>
          <note>
            Erik Sjöstrand hoppas jag att jag kan få möjlighet att rätta
            det yrkande som jag framställde i mitt anförande. Jag yrkar alltså
            bifall till reservation nr 3.
          </note>
          <note type="speaker">
            Anf. 150 MARIE WAHLGREN (fp) replik:
          </note>
          <note>
            Fru talman! Jag har två frågor till Sven-Erik Sjöstrand.
          </note>
          <note>
            Sven-Erik Sjöstrand säger att djur har påverkats av att äta saker
            som är genmodifierade. Det ger intrycket att genmodifierat foder
            skulle påverka djuret bara genom det faktum att det är genmodifierat.
            Sedan tar Sven-Erik Sjöstrand upp exemplet med tillsats av tillväxthormon.
            Är det inte så att om den tillsatsen hade varit framtagen på ett
            annat sätt än genom genteknik så hade den haft samma negativa
            effekt? Det finns faktiskt väldigt få - ja, rentav inga - bevis
            för att en genmodifierad gröda given som foder till ett djur har
            gett effekter på grund av sin genmodifikation.
          </note>
          <note>
            Jag ägnade mig åt att bläddra i Vänsterpartiets gamla motioner
            och konstaterade att det var ungefär fem år sedan som ni började
            att begära ett femårigt moratorium. Tycker ni inte att ni har
            fått det nu?
          </note>
          <note>
            Vilken ny kunskap är det som exakt krävs? Den här tekniken är
            inte så ny som man emellanåt ger intryck av i den här debatten.
          </note>
          <note>
            Anf. 151 SVEN-ERIK SJÖSTRAND (v)
          </note>
          <note>
            replik:
          </note>
          <note>
            Fru talman! Jag vill börja med den andra frågan som gäller moratorium.
            Min bedömning är att det råder ganska stor oro och att många är
            lite förvirrade.
          </note>
          <note>
            Man vet inte hur snabbt den här utvecklingen går. Jag tycker
            att den går oerhört snabbt.
          </note>
          <note>
            Jag kanske inte är lika insatt som Marie Wahlgren i de här frågorna.
            Jag vet att du som forskare har studerat dem väldigt mycket mer
            än jag. Men jag tror att vi behöver ett moratorium och att den
            stora allmänheten behöver få fram mycket mer kunskap. Vi vet också
            att det är svårt att veta vilka de långsiktiga effekterna blir.
            Om vi till exempel placerar ut GMO-
          </note>
          <note>
            grödor i naturen, vad händer då med vår ekologiska miljö? Det
            vet vi inte. Vi vet inte om det kan hända saker om hundra år.
            Därför bör man iaktta försiktighet. Vi behöver utvärdera, vi behöver
            reflektera och vi behöver ha den här samhällsdebatten. Det är
            därför som vi driver på om ett moratorium. Vi vet att det är svårt
            att driva det på grund av EU-lagstiftningen.
          </note>
          <note>
            Men vi tycker inte att man ska lägga sig platt ned, utan man
            bör kämpa för att få i gång den här debatten. Sedan kanske det
            bästa är att kommunerna själva försöker att skapa GMO-fria zoner.
            Ett sätt att föra en samhällsdebatt kan också vara att väcka motioner
            ute i landet, där man nu vill det.
          </note>
          <note>
            Vi säger också att en del av gentekniken är väldigt bra när det
            gäller miljöfrågor. Det kan också gälla läkemedel. Det som vi
            vill uttrycka skepsis mot är just GMO när det gäller utsäde, foder
            med mera.
          </note>
          <note type="speaker">
            Anf. 152 MARIE WAHLGREN (fp) replik:
          </note>
          <note>
            Fru talman! Jag fick inte svar på min första fråga.
          </note>
          <note>
            Jag ska säga att jag inte är forskare på genteknik, så jag har
            inte min bakgrund där.
          </note>
          <note>
            Vi som politiker har ett ansvar för att föra debatten på ett
            sådant sätt att vi inte introducerar en oro hos allmänheten som
            inte är berättigad. Jag har en mycket stark oro när det gäller
            vissa grödor av GMO-
          </note>
          <note>
            typ. Jag skulle vara mycket tveksam till att tillåta utplantering
            av GMO-grödor där gener införs som gör att de har mycket större
            överlevnadschanser i naturen än till exempel normalt utsäde, och
            så vidare.
          </note>
          <note>
            Det finns all anledning att ha strikta och mycket hårda regler
            för vad vi tillåter att sätta ut i naturen.
          </note>
          <note>
            Men genom att ställa krav på ett moratorium sätter man stopp
            för forskning, stopp för utveckling och stopp för möjligheterna
            att tillvarata de goda sidorna av gentekniken.
          </note>
          <note>
            Anf. 153 SVEN-ERIK SJÖSTRAND (v)
          </note>
          <note>
            replik:
          </note>
          <note>
            Fru talman! Först vill jag säga till Marie Wahlgren att jag inte
            hann besvara den första frågan, men jag ska nu försöka göra det.
            Jag tror inte att du lyssnade riktigt på mitt inlägg i debatten.
            Jag sade att ett exempel på ett tillväxthormon framtaget med genteknik
            är att det kan användas på kor för att de ska mjölka mer och på
            köttdjur för att de ska växa fortare. Vi vet att det är sådana
            saker som man har använt gentekniken till. Positivt eller negativt
            - vi kan ju manipulera och öka effektiviteten hos det mesta. Men
            frågan är om det är det som konsumenterna vill ha.
          </note>
          <note>
            När det gäller GMO i foder vet vi att det inte finns någon ordentlig
            märkning. Jag skulle verkligen uppskatta att det fanns. Jag tror
            att många konsumenter ute i affärerna verkligen vill veta att
            djuren inte har ätit GMO-foder utan foder fria från genmanipulerade
            organismer. Jag tror att det är en stor fråga för många konsumenter.
            Man vill veta att man äter ekologiskt odlad mat. Det är det som
            vi försöker arbeta för i
          </note>
          <note>
            Vänsterpartiet och att man har kvalitet på maten.
          </note>
          <note>
            En annan sak är till exempel risken med båtar som har transporterat
            GMO-utsäde och som sedan släpper ut vatten. Många båtar släpper
            i dag ut vatten, till exempel på Östersjön, och det kan påverka
            havet.
          </note>
          <note>
            Det finns ganska många kritiska saker man kan säga om gentekniken.
          </note>
          <note>
            Anf. 154 BENGT-ANDERS
          </note>
          <note type="speaker">
            JOHANSSON (m) replik:
          </note>
          <note>
            Fru talman! Låt mig först säga att jag respekterar
          </note>
          <note>
            Sven-Erik Sjöstrands rädsla. Jag har verkligen respekt för den
            på det personliga planet. Men du företräder ju ett parti här och
            är politisk företrädare inom det här området. Det är klart att
            man kan använda ordet genförändring, men du föredrar att använda
            ordet genmanipulation. Bara ordvalet gör att det verkar vara någonting
            konstigt.
          </note>
          <note>
            Ett moratorium innebär ju, precis som Marie
          </note>
          <note>
            Wahlgren sade här tidigare, att man egentligen inte kan göra
            någonting. Det väcker några frågor till dig,
          </note>
          <note>
            Sven-Erik Sjöstrand, nämligen: Misstror du forskarnas rön i de
            delar där GMO är accepterat? Har de inte tillräckligt på fötterna?
          </note>
          <note>
            Jag har själv besökt en forskningsstation i Holland där man kunde
            visa på att genom att ta vara på vissa gener och få dem dominerande
            kunde man låta bli att använda bekämpningsmedel. Tycker du att
            det är fel att använda GMO som ett sätt att få bort användningen
            av bekämpningsmedel?
          </note>
          <note>
            Är det på fler områden inom forskningen som
          </note>
          <note>
            Vänsterpartiet tycker att kommunerna ska kunna ha veto?
          </note>
          <note type="speaker">
            Anf. 155 SVEN-ERIK SJÖSTRAND (v):
          </note>
          <note>
            Fru talman! Först vill jag säga till Bengt-Anders
          </note>
          <note>
            Johansson att det känns skönt att han möter oss med respekt.
            Det är glädjande. Det ska vi alltid göra som politiker.
          </note>
          <note>
            Jag har varit industriarbetare i 25 år, och det första året var
            jag inom miljö och jordbruk. Jag har suttit i riksdagen sedan
            1998. Naturligtvis kan jag göra misstag när det gäller definitioner
            och ordval. Det här är ett ganska komplicerat ämne. Jag har kanske
            inte den forskargrund som man egentligen borde ha när det gäller
            att diskutera ämnet, men jag är miljöintresserad och har ansvaret
            för de här frågorna i partiet.
          </note>
          <note>
            Därför borde jag kanske kunna begreppen till hundra procent,
            så jag ber om ursäkt för det.
          </note>
          <note>
            När det gäller den första frågan om att lita på forskarna tycker
            jag att vi har väldigt kompetenta forskare i vårt samhälle, och
            de kommer långt. Men de driver också på utvecklingen. Ibland kanske
            de inte tittar på de etiska aspekterna och lyssnar av samhällsdebatten,
            och det tror jag är väldigt viktigt att göra. Det är ändå vi som
            politiker som måste sätta gränser genom lagstiftning, och det
            är vi som har ansvaret. Det är inte forskarna utan vi som har
            ansvaret. Därför tycker jag att man ska vara försiktig. Det är
            också därför som vi pratar om ett moratorium.
          </note>
          <note>
            Sedan finns det positiva saker, till exempel när det gäller bekämpningsmedel.
            Vi har ju sagt att moratoriet ska gälla utsättning av GMO-grödor
            i naturen, på åkrar. Vi är rädda för att det kan bli en sammanblandning
            med andra grödor och att det kan skada vårt ekosystem. Det är
            därför som vi vill att det ska vara en betänketid.
          </note>
          <note>
            Anf. 156 BENGT-ANDERS
          </note>
          <note type="speaker">
            JOHANSSON (m) replik:
          </note>
          <note>
            Fru talman! Jag hoppas att Sven-Erik Sjöstrand inte uppfattade
            att man måste ha forskarbakgrund i miljö- och jordbruksutskottet.
            Jag vill definitivt säga att det inte alls är det jag menar. Jag
            tror inte att någon av oss i utskottet har det. Vi ska naturligtvis
            vara medborgarnas representanter i miljö- och jordbruksutskottet.
            Men vi företräder ändå partier och måste då också stå upp för
            den politik som där förs.
          </note>
          <note>
            Jag tvingas dock konstatera att Sven-Erik Sjöstrand inte litar
            på svenska forskare, eftersom han trots forskarnas utsago vill
            ha ett moratorium.
          </note>
          <note>
            Jag noterar också att Sven-Erik Sjöstrand och
          </note>
          <note>
            Vänsterpartiet föredrar bekämpningsmedel framför en växt som
            har modifierade gener så att man slipper använda bekämpningsmedel.
          </note>
          <note>
            Sedan fick jag inte svar på min tredje fråga, om det är fler
            forskningsområden där Vänsterpartiet vill att kommunerna ska ha
            veto i frågan om det ska få användas på lokal nivå. Det är en
            lite spännande värld jag ser framför mig om varje kommun inom
            olika forskningsområden ska ha vetorätt.
          </note>
          <note>
            Anf. 157 SVEN-ERIK SJÖSTRAND (v)
          </note>
          <note>
            replik:
          </note>
          <note>
            Fru talman! Bengt-Anders Johansson säger att jag inte skulle
            lita på svenska forskare. Det är väl att ta i lite. Jag tror inte
            heller att det enbart är svenska forskare som håller på med genteknik
            eller GMO-frågor.
          </note>
          <note>
            Det är ganska många forskare runtom i världen som håller på med
            det. Och varifrån får de forskningsresurser? Jo, från de stora
            livsmedelsjättarna, de multinationella företagen. Man styr upp
            forskningen ganska mycket. Det är fråga om oerhört mycket pengar.
          </note>
          <note>
            Om man utvecklar den här tekniken längre är jag rädd för att
            det i de väldigt fattiga länderna blir så att de inhemska grödorna
            kommer att få mycket större konkurrens. Vi kommer att få standardiserade
            industriprodukter, och jag är lite rädd för det.
          </note>
          <note>
            I det avseendet är jag skeptisk till forskarna. Jag tycker att
            vi måste ha den här samhällsdebatten. Det är fråga om etik. Det
            är långsiktiga konsekvenser av det här. Det bör man begrunda.
            Vi har ett etiskt ansvar för kommande generationer, inte bara
            för att forskarna ska få fram sina resultat. Det tycker jag att
            vi som lagstiftare, som riksdag, också ska försöka vidmakthålla.
          </note>
          <note type="speaker">
            Anf. 158 JAN ANDERSSON (c):
          </note>
          <note>
            Fru talman! En genetiskt modifierad organism,
          </note>
          <note>
            GMO, är förändrad i arvsmassan på ett sätt som kanske inte är
            naturligt. Med hjälp av genetiska verktyg kan organismer förändras
            så att de får egenskaper som de tidigare har saknat och kanske
            aldrig hade kunnat få på naturlig väg eller på traditionellt sätt.
            En viktig skillnad mellan att förädla djur och växter på traditionellt
            vis jämfört med genteknik är att man kan göra artöverskridande
            förädlingar.
          </note>
          <note>
            Gentekniken är rätt nyttjad till stor nytta inom jordbruket och
            livsmedelsproduktionen, och även inom medicin och miljövård. Utvecklingen
            går oerhört snabbt. Det är ständigt nya tillämpningar och produkter
            som presenteras.
          </note>
          <note>
            Växtförädling, nya kretsloppsanpassade material och hållbara
            energiprocesser är exempel på områden där gentekniken redan är
            eller kan bli ett viktigt instrument. Tekniken är dock förenad
            med risker som kan vara mycket långsiktiga och svåra att upptäcka
            i tid. Gentekniken måste därför vara kringgärdad med stränga regler
            som skyddar människan och miljön.
          </note>
          <note>
            Möjligheterna med tekniken måste kombineras med ständig vaksamhet,
            med en öppen, bred samhällsdebatt och med tydliga gränser för
            vad som är tillåtet.
          </note>
          <note>
            Tillämpningen av genteknik inom jordbruk och livsmedelsproduktion
            är omdiskuterad och väcker starka reaktioner hos såväl producenter
            som konsumenter. Tekniken är relativt ny. Tio år i det här sammanhanget,
            när det gäller utveckling av biologiska organismer, är en väldigt
            kort tid. Den snabba utvecklingen gör att tiden mellan forskning
            och praktisk tillämpning ibland blir för kort för att man ska
            kunna vara säker på effekterna för miljön.
          </note>
          <note>
            Det ligger en utmaning i att samtidigt utveckla tekniken och
            ta fram ett regelverk där vi trycker på säkerheten för människor
            och miljö. Gentekniken är en av få tekniker där gränserna kommer
            att sättas etiskt och inte av tekniska eller ekonomiska skäl.
            Det är etiska gränser som kommer att sättas. Det är därför oerhört
            viktigt att vi har en fortlöpande debatt och diskussion i samhället
            om var vi ska sätta de här gränserna, de etiska gränserna, för
            gentekniken.
          </note>
          <note>
            Jag ska ta några exempel på gränser som jag tycker ska sättas
            utifrån ett etiskt perspektiv. Ingrepp där vi får högre avkastning
            men som samtidigt leder till lidande bland våra djur ska inte
            tillåtas. Markörgener, det vill säga gener som är antibiotikaresistenta,
            ska inte få finnas i produkter på marknaden.
          </note>
          <note>
            En annan gränsdragningsfråga när det gäller genteknik är patentfrågan.
            Det amerikanska företaget
          </note>
          <note>
            Myriad Genetics har hittat två gener som ger bröstcancer och
            livmodercancer som man har fått patent på. Man har alltså upptäckt
            en gen och sökt patent på den. Som ni vet var det ju Christofer
            Columbus som upptäckte Amerika. Men inte fick han patent på Amerika
            för det. Jag tycker inte att en upptäckt av en gen ska vara underlag
            för att ta patent på den.
          </note>
          <note>
            Det här är exempel på de etiska gränser som jag tycker att vi
            ska sätta i gentekniken. Mot bakgrund av vad jag har sagt framstår
            det som ganska klart och tydligt att vi måste fortsätta att satsa
            på forskning. Vi har också ett yrkande om att vi ska öka forskningen
            både i Sverige och på EU-nivå när det gäller gentekniken.
          </note>
          <note>
            Med det vill jag yrka bifall till reservation 5. Jag står bakom
            andra reservationer också, men för att spara lite tid yrkar jag
            bara bifall till reservation 5.
          </note>
          <note type="speaker">
            Anf. 159 GUNNAR GOUDE (mp):
          </note>
          <note>
            Fru talman! Miljöpartiets ideologi bygger på fyra solidariteter
            varav en är solidaritet med allt liv på jorden. Spontant är det
            lätt att förstå hur man handlar, med den solidaritetsförklaringen,
            i frågor som gäller livsformer och grundförutsättningar för liv
            på jorden.
          </note>
          <note>
            Men man har också skäl att fundera lite extra på vilka former
            och vilka grundvillkor för liv på jorden som vi har.
          </note>
          <note>
            Naturligtvis är det då så att vi uppmärksammar att varje individ,
            varje liv som finns på jorden, bestäms av, som man brukar säga,
            arvet och miljön. Därför blir frågan om gener och genteknik en
            mycket stor och allvarlig fråga för oss i Miljöpartiet.
          </note>
          <note>
            Nu har det hänt mycket på genetikens område. Vi har fått en ny,
            modern, ung vetenskap med en egen teknik, gentekniken. Den har
            vuxit fram under de senaste 50 åren. Det är väl 50 år sedan Crick
            och
          </note>
          <note>
            Watson löste gåtan om hur generna var lagrade,
          </note>
          <note>
            DNA-spiralens struktur och sammansättning. Under tiden efter
            detta har man försökt kartlägga det här.
          </note>
          <note>
            Det har man gjort i en rasande takt. Nu har man kartlagt DNA
            för människan.
          </note>
          <note>
            Vi vet att det är en enkel kod med fyra bokstäver, fyra nukleinsyror
            som sitter i olika ordning på DNA-
          </note>
          <note>
            strängen, den mycket långa strängen. Man skulle kunna likna det
            vid en bok med fyra bokstäver, en bok där orden består av tre
            bokstäver. Varje ord motsvarar en aminosyra. Varje mening motsvarar
            en protein, ett äggviteämne, som består av de där aminosyrorna
            som trebokstavsorden tillsammans kan ge koden för.
          </note>
          <note>
            Det är naturligtvis fantastiskt att vi har gjort den här upptäckten.
            Vi har hela boken kartlagd. Det är ett enormt arbete. Jag brukar
            tänka på det som att det är ungefär som att gå banansteg från
            Kiruna till Lund att arbeta sig igenom hela den här DNA-strängen
            och få uppsättningen av de här bokstäverna - A, B, C, D - i alla
            de olika ordningar som finns.
          </note>
          <note>
            De ligger alltså till grund för det som sker inne i cellen, vilka
            äggviteämnen som produceras. Äggviteämnena finns i våra muskler,
            vår bindväv, våra hjärnstrukturer och våra nervceller men också
            i hormoner, enzymer och så vidare.
          </note>
          <note>
            Det är intressant att tänka sig vem det är som bläddrar i boken.
            Den läses inte från början till slut, utan den slås upp och så
            tar man de meningar som finns på en viss sida. Sedan produceras
            proteiner enligt de meningar som står på sidan. Det är cellen
            själv som svarar för bläddringen. Den sker på olika sätt beroende
            på vilken miljö - yttre och inre - som cellen har.
          </note>
          <note>
            Om vi tänker oss utveckling av en enskild individs liv, från
            den befruktade cellen, så ser vi att utvecklingen startar och
            olika delar av DNA-kedjan öppnas. Den läses av och äggviteämnen
            produceras.
          </note>
          <note>
            Cellen delar sig och det blir fler celler. Det hela byggs ut,
            och kroppen börjar byggas upp. I ett visst skede läses boken på
            andra sidor, så att man får andra proteiner som bildas. Cellerna
            kommer att se lite olika ut på grund av att de byggs upp på olika
            sätt. Vi får en differentiering, och det blir olika celler. En
            del ser ut på ett visst sätt och sitter i lungorna, och andra
            är nervceller. Vi har celler i njurar, muskler och så vidare.
          </note>
          <note>
            Detta går inte att läsa av i generna. Det går inte att säga hur
            det går till genom att titta på DNA-strängen.
          </note>
          <note>
            Ännu mindre kan vi säga, om vi tittar på till exempel synsinnet,
            hur ögats celler samverkar med hjärnans celler och syncentrum
            så att vi kan få en bild. Det kan vi inte ens få en föreställning
            om genom att titta på generna. Naturligtvis blir det ännu mer
            komplicerat om vi exempelvis tänker på att vissa synbilder också
            ger känslor av ett visst slag. Vi har ju också en nedärvd inlärningsförmåga
            och så vidare.
          </note>
          <note>
            Det som vi vet om generna säger oss ingenting om allt detta komplicerade,
            som är liv. Generna är den bok som cellen bläddrar i och som talar
            om vilket äggviteämne som ska produceras i cellen i ett visst
            ögonblick - och ingenting annat.
          </note>
          <note>
            Nåväl, om vi då betänker hur arv och miljö har samspelat för
            att livet på jorden har blivit det som det är i dag så ser vi
            att det är en process på över tre miljarder år. För mer än tre
            miljarder år sedan började livet med encelliga organismer som
            så småningom långsamt, långsamt ändrades och utvecklades. Under
            de senaste hundratalen miljoner år har vi haft flercelliga organismer,
            som långsamt har förändrats.
          </note>
          <note>
            Vad är det då som har förändrats? Jo, det är arvet.
          </note>
          <note>
            Slumpvisa förändringar i boken - några bokstäver har bytt plats
            - har givit till resultat en individ som sedan testas i sin naturliga
            miljö. Den kanske få avkomma som ärver boken lite felskriven,
            vilket ger ett resultat som sedan testas. Det är en långsam, försiktig
            testning som tar mellan 1 000 och 100 000 år. Så lång tid tar
            det innan den nya egenskapen har slagit igenom.
          </note>
          <note>
            Det kan till exempel vara egenskapen hos däggdjur att vårda ungarna
            på ett annat sätt. Det är långsamma förändringar.
          </note>
          <note>
            Den genteknik som vi nu har arbetar på det sättet att man sliter
            ut vissa sidor ur boken och ersätter dem med andra. Det är inte
            spontana, slumpmässiga förändringar som sker inom biologins strikta
            regler. Det sker till exempel aldrig mellan arter. De sker i stället
            på ett annat sätt. Reglerna för hur man byter ut sidorna känner
            vi inte till. De är inte skrivna eller givna.
          </note>
          <note>
            De prövningar som äger rum sker naturligtvis inte alls på det
            sätt som det naturliga urvalet har skett på.
          </note>
          <note>
            När vi nu har fått en teknik som griper in i utvecklingen av
            liv på jorden och gör anspråk på att kunna ersätta den så att
            man genmodifierar en organism och sätter ut den i det verkliga
            livet så finns det skäl att vara försiktig, minst sagt. Det är
            livets kärna -
          </note>
          <note>
            själva sättet på vilket liv utvecklas på jorden - som man nu
            ger sig in på.
          </note>
          <note>
            Vi i Miljöpartiet är av det skälet för en kraftigt ökad forskning
            på området när det gäller genetik, genteknik och molekylärbiologi.
            Vi måste veta så kolossalt mycket mer om det, och det är så spännande
            och intressant. Det handlar ju om kärnan för livet.
          </note>
          <note>
            Men vi är också totalt emot tanken att man utan den kunskapen
            går ut och gör förändringar, sliter ut sidor i boken, sätter in
            nya och ser vad det blir och sedan sätter ut organismerna i ekologin.
            Vi vet ju egentligen inte någonting om hur det påverkar samspelet
            inom en individ, individens förutsättningar att leva ett normalt
            liv och samspelet mellan individer i den biotop där det normalt
            skulle ha skett en prövning med en betydligt större försiktighet
            än vad man får i en prövning som ska gå på några år, och där man
            bara ser om det händer något farligt.
          </note>
          <note>
            Därför yrkar jag bifall till reservation 1 under punkt 3, som
            handlar om ett moratorium för genetiskt modifierade grödor. Den
            får stå som en liten symbol för att vi vill ha ett moratorium
            över hela området när det gäller utplacering av GMO:er i naturen.
          </note>
          <note type="speaker">
            Anf. 160 CHRISTIN NILSSON (s):
          </note>
          <note>
            Fru talman! Jag börjar med att yrka bifall till förslaget i miljö-
            och jordbruksutskottets betänkande nr
          </note>
          <note>
            11 och avslag på samtliga reservationer.
          </note>
          <note>
            Gentekniken har kommit för att stanna. Med denna teknik har vi
            gjort stora framsteg på många områden. När det gäller medicin
            och läkemedel vet vi att man har kommit långt på många områden.
            Jag kan nämna uppkomst av tumörsjukdomar, ledgångsreumatism och
            så vidare. Med stor sannolikhet kommer vi också att komma fram
            till resultat där vi kan bota dessa sjukdomar.
          </note>
          <note>
            Men trots dessa positiva framsteg finns det områden där vi alla
            känner oro. Vi kan höra bara i debatten här i dag att det finns
            en enorm bredd i vad vi tycker från Miljöpartiet till oss, som
            kanske är lite mer positiva och som inte riktigt känner samma
            oro. Därmed är det inte sagt att vi inte ska bejaka den försiktighetsprincip
            som vi länge har pratat om och som många har tagit upp.
          </note>
          <note>
            Jag tycker att det är viktigt att vi fortsätter att ha en någorlunda
            bra inställning, där vi måste veta vad resultatet kan bli och
            vilka konsekvenser det får när vi sätter ut saker. Då menar jag
            framför allt livsmedel. Den försiktighetsprincip vi har har vi
            haft en tid.
          </note>
          <note>
            Inom EU råder det sedan ett antal år ett stopp som gör att man
            inte sätter ut grödor som är genetiskt förändrade.
          </note>
          <note>
            Här finns två stycken olika åsikter från reservanterna. Någon
            vill fortsätta att ha ett totalstopp medan andra vill luckra upp
            det lite mer. Sverige har haft en ställning inom EU där vi menar
            att det är viktigt att vi vet vilka konsekvenserna blir. Den inställningen
            har vi kvar. Nu har vi fått till stånd den märkning som har varit
            ett av villkoren för att häva stoppet. Det finns andra länder
            som fortsatt har satt stopp för detta genom att också vilja veta
            vem som har ansvaret för eventuella kommande konsekvenser. Vi
            får se hur utvecklingen blir. Det blir intressant att följa den.
          </note>
          <note>
            Fru talman! Det läggs i dag mycket pengar på forskning i genteknik
            runtom i världen. Inte minst kan man se det på de framsteg som
            görs på de olika områdena. I denna forskning ingår också att se
            vilka konsekvenser denna teknik får för flora och fauna i framtiden.
          </note>
          <note>
            Den grundläggande forskningen presenteras kontinuerligt i de
            vetenskapliga tidskrifterna. Den tillämpade forskningen görs ofta
            i samarbete med eller helt och hållet i företag. Där är resultaten
            ofta sekretessbelagda men då inte för att dölja resultaten utan
            för att man ska ha möjlighet att söka patent på sina investeringar.
            Resultaten publiceras på grund av detta lite senare. Men de blir
            tillgängliga även för allmänheten.
          </note>
          <note>
            Här kan vi fundera över vad det får för konsekvenser. Så småningom
            kanske vi kan se resultat som har givit de konsekvenser som vi
            inte ville ha. Därför är det viktigt att vi fortsätter med försiktighetsprincipen
            i denna fråga. Som jag sade i min inledning är detta en teknik
            som har kommit för att stanna. Rätt använd kommer den att minska
            mycket lidande inom det medicinska området och likaså skapa bra
            livsmedel.
          </note>
          <note>
            Anf. 161 SVEN-ERIK SJÖSTRAND (v)
          </note>
          <note>
            replik:
          </note>
          <note>
            Fru talman! Jag välkomnar att Christin Nilsson här från talarstolen
            förordar en försiktighetsprincip.
          </note>
          <note>
            Jag tror att det är väldigt viktigt. Jag delar också
          </note>
          <note>
            Christin Nilssons uppfattning att många känner en oro för gentekniken.
            Vi behöver den här debatten.
          </note>
          <note>
            Debatten här i kammaren i dag visar att vi har en ganska stor
            bredd och troligtvis behöver mycket mer kunskap i frågan.
          </note>
          <note>
            Det jag egentligen skulle vilja fråga om är konsumenternas möjlighet
            att välja bort de produkter som har framställts genom GMO. Jag
            tycker att märkningen har blivit bättre, men det finns mycket
            mer att göra. Man måste verkligen markera att det är GMO.
          </note>
          <note>
            Det tror jag att konsumenterna har väldigt svårt att se i dag
            i affärerna.
          </note>
          <note>
            Det finns också frågan om foderproduktionen. En mycket stor del
            av jordbruksmarken används för foderproduktion. Vi importerar
            en del foder som kan innehålla GMO. Det vet inte konsumenterna
            om. Jag undrar om Christin Nilsson är villig att också fortsätta
            att arbeta med att konsumenterna får ett mycket bättre skydd för
            detta och verkligen kan vara säkra på att de inte får GMO-kött
            till exempel.
          </note>
          <note type="speaker">
            Anf. 162 CHRISTIN NILSSON (s) replik:
          </note>
          <note>
            Fru talman! Inom EU har vi nu fattat ett gemensamt beslut om
            att vi ska ha märkning på de produkter där vi kan spåra det som
            är mer än 0,9 %. Det är bra att vi nu får den möjligheten. Det
            handlar mycket om konsumentperspektivet. Vi ska kunna se på en
            produkt om den är genförändrad.
          </note>
          <note>
            Sedan finns det områden där vi fortfarande inte har nått lika
            långt med märkningen. Vi kan som exempel ta kött och det som serveras
            på restauranger.
          </note>
          <note>
            Där kan man önska att vi kommer längre. Vi jobbar också där för
            att konsumenten ska få möjligheten att kunna välja.
          </note>
          <note>
            Sven-Erik Sjöstrand tog i sitt anförande upp frågan om foder.
            Jag tror att jag fortfarande inte riktigt förstår den, eller jag
            kanske misstolkar honom. Det handlade om att djuren blir utfodrade
            med genmodifierat foder och att det påverkar köttet som vi sedan
            äter. Hitintills har man inte kommit fram till att det är på det
            sättet.
          </note>
          <note>
            De genförändrade foder som i dag finns är förändrade på sådant
            vis att de vid odling är resistenta mot bekämpningsmedel. Det
            skulle i så fall vara fråga om bekämpningsmedelsrester. Det har
            vi oavsett om det är gentekniskt förändrat eller förädlat på annat
            vis eftersom vi fortfarande använder bekämpningsmedel vid konventionell
            odling.
          </note>
          <note>
            Anf. 163 SVEN-ERIK SJÖSTRAND (v)
          </note>
          <note>
            replik:
          </note>
          <note>
            Fru talman! Jag menar naturligtvis att om djur blir utfodrade
            med GMO-foder har konsumenten en rätt att veta det. Det är konsumenten
            som gör valet. Även om forskningen säger att det inte går att
            påvisa några skador vet vi inte riktigt vad som händer långsiktigt.
          </note>
          <note>
            Därför tycker jag att man ska vara lite försiktig. Det är en
            rättighet som en konsument har. Jag vill gärna se att det blir
            en förbättrad märkning.
          </note>
          <note>
            Det har varit diskussioner i EU-nämnden och också i vårt utskott
            om spårbarhet och sådant. Vi vet alla att det har funnits olika
            förslag. Det var till och med förslag på 0,1 %. Det kanske är
            väldigt svårt att mäta det. Det hade varit väldigt kostsamt. Vi
            har nu lyckats få det till 0,9 %, och det är mycket positivt.
            Det är rätt små GMO-rester när det är 0,9 %. Jag tror att det
            är mycket bra. Då kan vi vara försiktiga tills vi vet mycket mer
            om det.
          </note>
          <note type="speaker">
            Anf. 164 CHRISTIN NILSSON (s) replik:
          </note>
          <note>
            Fru talman! När det gäller foder och märkning förstår jag inte
            riktigt av vilket skäl vi skulle märka varorna med det. Kunskapen
            och informationen går inte hand i hand. Vi kanske ger en felaktig
            information genom att märka varorna när vi inte vet om det ger
            några konsekvenser eller inte.
          </note>
          <note>
            Genom gentekniken kan man också få fram en sort som av andra
            skäl kan vara mycket positiv för hälsan. Det skulle då vara fel
            att informera av det skälet. Det är bättre att framföra vilket
            näringsinnehåll som finns eller vad man nu har tillfört. Vi kan
            ta tomater eller vad det nu kan vara som exempel. Om man har tillfört
            något som är positivt ska det också märkas med det i så fall.
          </note>
          <note>
            Det blir då lite konstigt. Det blir dubbla budskap.
          </note>
          <note>
            Det kan vara lite konstigt i detta läge att ha den typen av märkning.
          </note>
          <note type="speaker">
            Anf. 165 GUNNAR GOUDE (mp) replik:
          </note>
          <note>
            Fru talman! Jag vill fråga Christin Nilsson lite grann om försiktighetsprincipen.
            Många använder det ordet. Det sätt på vilket man använder det
            gör mig lite orolig. Christin Nilsson sade själv: Vi får se hur
            det blir. Det låter ungefär som att man menar: Nu sätter vi ut
            det här, vi prövar det, och så följer vi det noga och ser efter
            om någonting händer.
          </note>
          <note>
            Det är naturligtvis fullständigt otillräckligt som försiktighetsprincip
            när det gäller så fundamentala ting som förändringar i den arvsmassa
            som finns ute i naturen. Kunskapen borde vara mycket större. Vi
            borde vara försiktiga därför att vi inte vet skillnaden mellan
            det gentekniska ingreppet och de spontana mutationer vi haft.
          </note>
          <note>
            Vi vet väldigt lite om hur mutationer sker i DNA-
          </note>
          <note>
            kedjan. Det är inte utforskat alls. Men vi gör ändå anspråk på
            att själva göra förändringar utan att veta på vilka sätt vi avviker
            från det som är naturligt och viktigt. Varför är det till exempel
            så genomgående i allt liv på jorden att det är väldiga barriärer
            satta för att man inte ska få in gener från andra arter?
          </note>
          <note>
            Det förekommer nästan inte att man hos arter med sexuell reproduktion
            har reproduktion över artgränserna. Hur kommer det sig att det
            finns en sådan absolut barriär ute i det verkliga livet som man
            utan vidare bryter? Man vet inte. Det är inte utforskat.
          </note>
          <note>
            Man har ingen aning om det. Jag menar att okunnighetsmängden
            garanterat är så stor att försiktighetsprincipen borde vara att
            absolut avstå från att klampa in.
          </note>
          <note type="speaker">
            Anf. 166 CHRISTIN NILSSON (s) replik:
          </note>
          <note>
            Fru talman! Det gäller att balansera försiktighetsprincipen.
            Vi måste enligt vår mening samtidigt bejaka tekniken och testa
            vad vi kan använda den till.
          </note>
          <note>
            Vilka positiva konsekvenser får vi kontra negativa konsekvenser?
            Det kan man bara få veta genom att prova ute i odling på öppen
            mark. Redan i dag har man kommit ganska långt. Sådan raps sprider
            sig på samma sätt som vanlig konventionellt odlad raps.
          </note>
          <note>
            Artöverskridande genteknik tycker jag ur medicinsk synpunkt är
            intressant. På växtområdet kan man, som Gunnar Goude säger, genom
            mutagener skapa nya typer, men med genteknik har man inte lyckats
            speciellt bra.
          </note>
          <note>
            Jag vet till exempel att den potatis som Vänsterpartiets representant
            tidigare nämnde var ett stort misslyckande. Naturligtvis lärde
            man sig oerhört mycket, men man kom också fram till att det inte
            funkade speciellt bra.
          </note>
          <note>
            Jag tror därför att den försiktighetsprincip som gäller i dag
            är helt tillräcklig för att vi ska våga ta de steg framåt som
            behövs, samtidigt som vi ändå är väldigt restriktiva.
          </note>
          <note type="speaker">
            Anf. 167 GUNNAR GOUDE (mp) replik:
          </note>
          <note>
            Fru talman! Det är just den inställningen som jag tycker låter
            väldigt farlig: Vad kan vi använda det till? Det är en teknik
            om vilken vi faktiskt inte vet någonting i djupare bemärkelse.
            Ivern att få fram produkter som man kanske kan använda till något
            är väldigt mycket för stor jämfört med de risker som är förenade
            med att ge sig in på det här utan att kunna någonting.
          </note>
          <note>
            Låt mig ta ett helt annat exempel. Låt oss säga att vi vill ha
            ökad köttproduktion och gör förändringar i genmaterialet hos klövdjur
            och får en väldig tillväxt av muskelmassa, som hos rasen Belgian
            Blue, som inte är genmodifierad. Man kan också ta grisar som exempel.
          </note>
          <note>
            Vad vet vi om vad det där betyder till exempel för den djurartens
            individer? De är uppbyggda som en helhet. De har anpassats under
            mycket långa tidsperioder för att hela organismen ska fungera.
            Klövdjuren är till exempel predatorundvikande. Hela strategin
            för detta är uppbyggd så att när en predator dyker upp blir djuret
            skrämt och rusar i väg. Om man då bygger upp en muskelmassa så
            att djuret hämmas i sin förmåga att röra sig, skapar man då ångest
            hos det här djuret? Hur blir det när ett djur inte kan hantera
            den här rädslan? Hur påverkas omvårdnaden och andra sociala beteenden,
            till exempel lekförmågan hos katt och så vidare?
          </note>
          <note>
            Allt detta är okänt, och ändå kastar man sig ut och gör anspråk
            på att kunna göra förändringen därför att den kanske leder till
            något gott, nämligen mer kött.
          </note>
          <note>
            Nej, det finns alla skäl att vara betydligt mer försiktig än
            vad vi är i dag.
          </note>
          <note type="speaker">
            Anf. 168 CHRISTIN NILSSON (s) replik:
          </note>
          <note>
            Fru talman! Jag kan inte hålla med Gunnar Goude om att försiktighetsprincipen
            inte gäller i de här avseendena. Jag tror inte att någon är intresserad
            av den typ av djur som du nu har beskrivit här. Vi minns alla
            fåret Dolly, som tidigare har nämnts här. Det finns en typ av
            forskning där man till exempel tar fram får som genetiskt sett
            är likartade med andra får. Det är klart att vi måste sätta gränser
            för den typen av forskning, men det pågår en sådan forskning för
            forskningens egen skull. Jag tror inte att man inom rimligt överblickbar
            tid kommer att sätta ut dessa djur i naturen.
          </note>
          <note>
            Vad vi här har diskuterat mycket har varit livsmedel och till
            exempel utsättande av olika grödor på mark, vilka sedan kan sprida
            sig. Jag tror att den försiktighetsprincip som tillämpas i dag,
            där man både testar och samtidigt reflekterar över vad som händer
            och vilka konsekvenser det får, är fullt tillräcklig för att man
            så småningom ska komma fram till var balansen går mellan de här
            två typerna av förädling.
          </note>
          <note>
            Överläggningen var härmed avslutad.
          </note>
          <note>
            (Beslut fattades under 19 §.)
          </note>
          <note>
            18 § FN-konventionen mot kvinnodiskriminering, jämställdhetsfrågor
            och andra diskrimineringsfrågor m.m.
          </note>
          <note>
            Föredrogs arbetsmarknadsutskottets betänkande 2002/03:AU3
          </note>
          <note>
            FN-konventionen mot kvinnodiskriminering, jämställdhetsfrågor
            och andra diskrimineringsfrågor m.m. (prop. 2002/03:19).
          </note>
          <note type="speaker">
            Anf. 169 TOBIAS BILLSTRÖM (m):
          </note>
          <note>
            Fru talman! Jag yrkar först bifall till den moderata reservationen
            nr 1. För tids vinnande avstår jag från att yrka bifall till de
            övriga reservationerna, även om vi moderater står bakom alla dessa.
          </note>
          <note>
            När jag växte upp på 70-talet fanns det ett barnprogram som hette
            Vilse i Pannkakan. Det är nog ett program som rimligen inte kan
            ha undgått särskilt många, varken då eller nu.
          </note>
          <note>
            I denna bisarra show, om man får kalla Staffan
          </note>
          <note>
            Westerbergs skräckkabinett så, förekom bland annat en figur som
            hette Trashanken. Han ville segla från
          </note>
          <note>
            Pannkakan till horisonten i en båt full av hål. Och eftersom
            detta svårligen låter sig göras, så lagade han båten med korkar.
          </note>
          <note>
            Men någonting måste nu ha gått väldigt snett i hans beräkningar,
            för ju fler hål han lagade, desto fler hål uppstod i båten och
            desto fler korkar behövde han för att täta den.
          </note>
          <note>
            Historien om Trashanken saknar inte bäring på dagens debatt,
            tvärtom. Den är i stora drag också en parallell berättelse om
            regeringens jämställdhets- och diskrimineringspolitik, för likt
            Trashanken söker den politiska majoriteten fylla igen vad man
            upplever som revor och hål i samhällets väv med lagstiftningen
            som korkar, allt i syfte att segla till Mångfaldslandet bortom
            horisonten.
          </note>
          <note>
            Men nu är det ju så att ju fler sprickor som man pluggar igen,
            desto fler tycks på något mystiskt vis uppstå, med resultatet
            att statsråden Winberg och
          </note>
          <note>
            Sahlin kommer till denna kammare och ber om ytterligare en kork
            för att fixa till problemen - och en till, och en till, i det
            oändliga.
          </note>
          <note>
            Vi avvisar självfallet från moderat sida denna i grunden småkorkade
            politik.
          </note>
          <note>
            Ett typfall är den syn på jämställdhetsfrågan som präglar regeringens
            avsikter i fråga om en lagstiftning för kvotering.
          </note>
          <note>
            Jämställdhet betyder nämligen inte en matematiskt jämn könsbalans
            utan en frånvaro av diskriminering. En matematisk rättvisa innebär
            inte nödvändigtvis jämställdhet. Diskriminering kan förekomma
            även på arbetsplatser som har en fullständigt jämn könsfördelning.
            Jämställdhet är nämligen i grunden en relation mellan individer,
            män som kvinnor, som innebär lika rättigheter och lika möjligheter
            och skyldigheter. Därför är ett fungerande diskrimineringsskydd
            av yttersta vikt. Men kvotering löser inte problemet. En konstgjord
            könsbalans kan i stället dölja och permanenta en reell ojämlikhet.
            Den statistiska könsbalansen förvandlas till ett alibi som döljer
            den verkliga situationen.
          </note>
          <note>
            Fru talman! Korkar förekommer ju också på andra håll än i Sveriges
            riksdag. Ännu värre blir det när denna utveckling paras med det
            arbete som den europeiska unionen beklagligtvis bedriver i sitt
            antidiskrimineringsprojekt och där fler och fler kriterier staplas
            på varandra i syfte att uppnå jämlikhet. Ras, kön, sexuell läggning,
            trosbekännelse, funktionshinder, ja till och med frågor om visstidsanställning
            och värnplikt blandas i ett sammelsurium av politisk korrekthet.
            I stället för att se människor som individer i ett samhälle förvandlar
            denna utveckling samhället till en matris för politiker.
          </note>
          <note>
            Vi blir alla inplacerade i fack, med utgångpunkt i yttre eller
            inre attribut - varav vissa råkar vara mer intressanta än andra.
            Detta är en i grunden grym och känslokall politik, där människan
            till slut inte är något annat än summan av de politiska kriterier
            som råkar gälla för stunden. Individen - som borde ha varit i
            centrum för debatten - förvandlas i stället i de socialdemokratiska
            kvarnarna till ett abstrakt objekt. Jag och mitt parti motsätter
            oss denna syn, och vi kommer här i kammaren och utanför den att
            bekämpa den så fort vi kommer åt.
          </note>
          <note>
            Vidare har den politik som jag nyss beskrev i dag lett fram till
            en situation där det är uppenbart att diskrimineringen som begrepp
            är på väg att spåra ur.
          </note>
          <note>
            Ett tydligt bevis för detta är uppdelningen av tillsynen över
            diskrimineringen i arbetslivet. Därför behövs det här en ny och
            kraftfull politik. Lösningen på könsdiskrimineringen ligger i
            att utveckla och utvärdera neutrala meritvärderingssystem, så
            att kvinnor inte utsätts för den dolda diskriminering som genussystemet
            innebär. Lösningen på alla övriga former av diskriminering ligger
            i att ha en formel för likabehandling - inte särlagstiftning.
            Det är därför viktigt att samla alla fall hos en myndighet för
            att på bästa sätt kunna bekämpa diskriminering av olika slag.
          </note>
          <note>
            En stark diskrimineringslagstiftning, fru talman, löser emellertid
            inte alla problem med dåliga attityder i samhället. Dessa måste
            nämligen alltid lösas genom en dialog mellan medborgarna. Men
            lagen ger individen ett lagstadgat skydd och visar att staten
            inte på några grunder accepterar diskriminering. Att regeringen
            även fortsättningsvis vill ha en splittrad diskrimineringslagstiftning
            betyder bara en sak: att de nuvarande myndigheternas existens
            är viktigare än respekten för de medborgare som utsätts för diskriminering.
          </note>
          <note>
            Hur gick det då förresten för Trashanken? Jo, han åkte ned i
            toalettstolen i sista avsnittet av Vilse i
          </note>
          <note>
            Pannkakan, om jag inte missminner mig, därför att han trodde
            att vattenspegeln i klosetten var horisonten. Det är bara att
            hoppas att regeringens jämställdhetspolitik inte får samma olyckliga
            slut, men man kan ju tvivla på den saken.
          </note>
          <note type="speaker">
            Anf. 170 TINA ACKETOFT (fp):
          </note>
          <note>
            Fru talman! Föga förvånande vill jag säga att vi naturligtvis
            står bakom alla Folkpartiets reservationer, men i ett anfall av
            filantropi väljer vi att yrka bifall bara till Folkpartiets reservation
            nummer 6.
          </note>
          <note>
            Hur mycket jag än har funderat på vad som är det verkliga hindret
            för jämställdhet kommer jag tillbaka till något så krasst som
            pengar. Fördomar och traditioner - ja, men i grund och botten
            är det ju faktiskt så att kvinnor tjänar mindre än män, och därför
            har vi inte heller samma makt över våra liv och får inte samma
            respekt. Så länge som kvinnor inte har samma möjlighet till kapitalet
            kommer vi aldrig att bli jämställda - det är den krassa verkligheten.
          </note>
          <note>
            En av alla producerade rapporter har visat att fruktsamheten
            är högre i länder där barnafödande och förvärvsarbete kan kombineras,
            att jämställdheten är viktig för barnafödandet och att barnafödande
            har en påtagligt negativ inverkan på hur kvinnors inkomster utvecklas.
            Det var väl en överraskning för oss alla!
          </note>
          <note>
            Det är visserligen fler faktorer än pengar som styr mäns uttag
            av föräldraledigheter, men de grundar sig igen på att vi har en
            skev maktfördelning. Hade fler män tagit ut större mängd föräldraledighet
            så hade vi fått ett mer jämställt samhälle, både i hemmen och
            på arbetsplatserna, med en mer jämställd lönebild. Ett viktigt
            steg mot att män ska, eller rättare sagt ska kunna, ta ut en större
            del är just de takhöjningar i föräldraförsäkringen som regeringen
            lovade oss alla före valet, men som nu ser ut att frysa inne -
            efter valet.
          </note>
          <note>
            Jämställdhetslagen är ett annat viktigt och nödvändigt instrument.
            Den har tagit oss en bit på vägen, men den är fortfarande trubbig,
            och i vissa fall behöver den definitivt ses över och skärpas.
            Hittills har vi till exempel inte sett ett enda positivt resultat
            av lönetvister baserade på diskriminering i Arbetsdomstolen. Jag
            kan inte tro att detta beror på att det inte finns fall där lönerna
            faktiskt är orättvisa. Statistiskt sett är den oskäliga löneskillnaden
            mellan könen, som det så vackert heter i Sverige, någonstans mellan
            7 och
          </note>
          <note>
            17 % - vem vet egentligen; det är vacker statistik.
          </note>
          <note>
            Oavsett vilket är en procent definitivt en procent för mycket.
          </note>
          <note>
            Att ledamöterna i AD till majoriteten utgörs av samma fack och
            arbetsgivare som har ett stort ansvar för den rådande lönesituationen
            och därmed också har ett gemensamt intresse av att försvara de
            avtal som resulterar i den nuvarande lönestrukturen är i mina
            ögon helt förkastligt. Rättegångar i diskrimineringstvister bör
            handläggas av allmänna domstolar för att kunna få en helt korrekt
            bedömning.
          </note>
          <note>
            Utskottet har, föga förvånande, konstaterat att frågan ingår
            i en pågående utredning, men man föreslår åtminstone ett tillkännagivande
            med innebörden att de olika förslag som förts fram i frågan om
            diskrimineringstvister noga övervägs, vilket naturligtvis gläder
            en oppositionspolitiker.
          </note>
          <note>
            Att slå ihop de fem ombudsmannainstituten till en gemensam stark
            myndighet vore enligt Folkpartiet också ett bra sätt att få till
            en effektiv tillämpning av lagen. Dagens olika diskrimineringslagar
            kan och bör samordnas till en gemensam lagstiftning, men de metoder
            som används ska naturligtvis kunna vara olika beroende på vilka
            uttryck diskrimineringen än tar sig och oavsett om det gäller
            kön, handikapp, etnicitet, sexuell läggning, ålder och vad har
            vi kvar?
          </note>
          <note>
            Det övergripande målet för jämställdhetspolitiken är vi alla
            överens om. Kvinnor och män ska ha samma möjligheter, rättigheter
            och skyldigheter inom livets alla områden, står det. Och det förutsätter
            en jämn fördelning av makt och inflytande och samma möjligheter
            till ekonomiskt oberoende och lika villkor, som det står i vår
            skrivning.
          </note>
          <note>
            Margareta Winberg sade i gårdagens interpellationsdebatt: Kalla
            det gärna mål om ni inte vill använda uttrycket kvotering - det
            kan kvitta eftersom det egentligen betyder samma sak.
          </note>
          <note>
            Där tycker jag att man i en kort mening har visat var vi skiljer
            oss väldigt starkt. Tydligen regerar fortfarande den gamla vänsterbilden
            i regeringen, med kvinnor som kollektiv och lösningar därefter:
            kvoteringar, regleringar och utbyggnad av den offentliga sektorn.
          </note>
          <note>
            För en liberal är det självklart att vi alla är individer. Det
            är enskilda kvinnor som får lägre lön än sina manliga kolleger,
            och det är de som känner maktlöshet. Vägen till jämställdhet går
            via möjligheten för varje enskild kvinna att kunna bestämma över
            sitt liv genom att man ser att det är ett strukturellt problem
            i grunden och att de strukturerna faktiskt förändras, inte genom
            att samma kvinnor placeras i samma mall.
          </note>
          <note>
            Vi har fortfarande en pinsamt starkt könssegregerad arbetsmarknad.
            90 % inom vården är kvinnor, och en stor del av dem arbetar deltid,
            mycket på grund av en tradition som gör att
          </note>
          <note>
            A. de har mer hemarbete att utföra än män, och
          </note>
          <note>
            B. det egentligen kvittar, för de har så taskig lön att de ändå
            kan stanna hemma några timmar till.
          </note>
          <note>
            Vi måste ha fler kvinnor i ledande befattningar och en allmän
            press uppåt på lönerna inom de kvinnodominerade yrkena för att
            komma till rätta med detta. Där är vi och våra kolleger i kommuner
            och landsting faktiskt arbetsgivare och borde ta ett större ansvar
            än vi gör.
          </note>
          <note>
            Folkpartiet ser också monopolet i kvinnors arbetsliv som ett
            stort hot mot jämställdheten. Med fler än en arbetsplats ökar
            möjligheterna att påverka sin arbetstid, arbetsvillkor och lön.
            När kommunerna tvingades anlita bemanningsföretag började lönerna
            helt plötsligt stiga. Färre sjukskrivningstimmar och fler som
            säger att de får större inflytande och att de trivs på den privata
            marknaden - är det tillfälligheter?
          </note>
          <note>
            Varför denna konsekventa motvilja från regeringen att till exempel
            ge vårdpersonalen möjlighet att välja arbetsgivare, att konkurrera
            med den kompetens de har och att starta och driva eget på villkor
            som är vettiga?
          </note>
          <note>
            Till sist, för att ta upp lite från den debatt som vi hade med
            Margareta Winberg i går: Hur ser då en liberal strategi för jämställda
            löner och jämställdhet ut?
          </note>
          <note>
            1. Pudelns kärna: Höj kvinnoyrkenas status. Men det är ju så
            roligt, så där har vi lite av ett moment 22:
          </note>
          <note>
            För att höja statusen krävs fler män i de så kallade kvinnoyrkena,
            och för att få in fler män krävs -
          </note>
          <note>
            högre status. Alltså behövs det politik här. Här behövs höjda
            löner och en politik som ger bättre arbetsvillkor, till exempel
            nya karriärvägar och kompetensutveckling.
          </note>
          <note>
            2. Avskaffa direkt lönediskriminering. Hur gör man då det? Ett
            steg på vägen kan ju i alla fall vara att ha en vettig lönestatistik
            med tydliga modeller för arbetsvärdering och rätt titel till rätt
            befattning.
          </note>
          <note>
            Varför har kvinnor så sällan chefstitlar, men utför chefsarbete?
          </note>
          <note>
            3. Fler kvinnliga chefer. Medvetet arbete för att rekrytera chefer
            behövs. Om fler kvinnor fick chansen att driva företag skulle
            vi skapa en bredare bas att rekrytera ur till toppskiktet. Näringslivet
            verkar faktiskt ha fattat galoppen, och efter detta års alla stämmor
            kommer vi med all sannolikhet att se en storartad ökning med kompetenta
            kvinnor i ledningarna.
          </note>
          <note>
            Nu är det bara de offentliga inrättningarna kvar, de där vi faktiskt
            kan göra någonting väldigt aktivt -
          </note>
          <note>
            de offentliga inrättningarna, de som vi säger skulle värna om
            kvinnorna.
          </note>
          <note>
            Anf. 171 TOBIAS BILLSTRÖM (m)
          </note>
          <note>
            replik:
          </note>
          <note>
            Fru talman! Min fråga går till Tina Acketoft, som ju lämnat in
            en reservation i arbetsmarknadsutskottet till förmån för att jämställdhetsmärka
            varor i enlighet med den politik som drivs av framför allt statsrådet
          </note>
          <note>
            Margareta Winberg. Det är naturligtvis ganska anmärkningsvärt
            för att komma från ett parti som annars kallar sig för liberalt.
          </note>
          <note>
            Flera organisationer, som till exempel Svensk
          </note>
          <note>
            Handel, har avfärdat det här förslaget. Det har gått så långt
            att regeringen har tvingats upplösa den referensgrupp med representanter
            för företag och näringslivsorganisationer som funnits på grund
            av dess kritik mot den här bristfälliga utredningen.
          </note>
          <note>
            Folkpartiet brukar hävda att man tror på marknaden - i varje
            fall gör man det i ett flertal av reservationerna. Men varför,
            Tina, åker plötsligt skygglapparna fram i fråga om jämställdhetsmärkningen?
          </note>
          <note>
            Märker inte Folkpartiet hur argumentationen brister?
          </note>
          <note>
            En frivillig jämställdhetsmärkning hade förmodligen utvecklats
            på frivillig väg. Det faktum att så inte skett tyder på en viss
            förvirring.
          </note>
          <note>
            Vad den föreliggande utredningen säger är att miljöområdet regleras
            av 300 regler och jämställdhetsområdet av bara 10. Utifrån det
            resonemanget drar Folkpartiet, precis som utredningen, slutsatsen
            att det behövs fler regler. Är inte fp med på vagnen när det gäller
            att minska företagens regelbörda?
          </note>
          <note>
            De problem som finns på jämställdhetsområdet kan inte lösas genom
            en diffus ramlag och möjligheten till en köpt märkning. Det måste
            vi väl vara ganska överens om, Tina. Hur människor känner sig
            behandlade sitter inte i siffror. Att behandla människor med respekt
            handlar ytterst om attityder.
          </note>
          <note type="speaker">
            Anf. 172 TINA ACKETOFT (fp) replik:
          </note>
          <note>
            Fru talman! Den respekt som Moderaterna efterlyser har vi efterlyst
            från Moderaterna ett antal gånger. Det finns en vägran att se
            att det är strukturella problem i samhället - det är inte individreglerade
            problem. Det är inte mitt fel om jag som kvinna har taskigare
            lön än mannen som arbetar med ungefär samma sak vid sidan om.
          </note>
          <note>
            Ibland måste det privata bli politik. Det ansåg vi redan när
            vi införde pappamånaden. Det är egentligen en klart oliberal hållning
            som vi hade långa diskussioner om. Men ibland måste det privata
            bli politik för att vi ska kunna ändra de strukturer som råder.
          </note>
          <note>
            Det gäller jämställdhetsmärkningen såtillvida att det kanske
            är ett steg på vägen. Det kanske är det sätt vi kan bilda opinion
            på. Ni såg vad som hände med miljömärkningarna. Jag vet, jag har
            arbetat med miljömärkning. Det är en djungel att ta sig igenom,
            men det fick effekt. Folk valde faktiskt efter miljömärkning.
            Att man sedan inte visste vad en svan eller någon annan symbol
            stod för - man visste i alla fall att det var ett märke att gå
            efter. Därför tror jag på det.
          </note>
          <note>
            Ibland måste vi som politiker faktiskt vara politiker också.
          </note>
          <note>
            Anf. 173 TOBIAS BILLSTRÖM (m)
          </note>
          <note>
            replik:
          </note>
          <note>
            Fru talman! Det låter mycket bra, Tina. Men det går inte att
            jämställdhetsmärka ett företag eller en vara på samma sätt som
            man kan miljömärka en vara genom att mäta utsläpp eller energiåtgång.
            Det är visserligen mätbart hur många av varje kön som är anställda
            på en arbetsplats, det medger jag. Men siffrorna säger ingenting
            om attityden på arbetsplatsen.
          </note>
          <note>
            Vi var ju överens om att det var det centrala.
          </note>
          <note>
            I den utredning som har genomförts, SOU
          </note>
          <note>
            2002:30, sägs att ett företag är mansdominerat eller kvinnodominerat
            om det ena eller andra könet utgör mer än hälften av företagets
            personal. Logiskt sett är ett företag med exakt jämn könsfördelning
            idealet, enligt det sättet att resonera. Men vad händer om någon
            blir sjuk? Vad händer om någon byter jobb?
          </note>
          <note>
            Blir företaget då direkt dominerat av ett kön och i förlängningen
            mindre jämställt? Och hur är det med ensamföretagarna, som Folkpartiet
            så ofta brukar säga sig företräda?
          </note>
          <note>
            Resonemangen om jämställdhetsmärkningen bygger ytterst på ren
            siffermagi där det bara är talen som är viktiga i stället för
            effekterna. Det är beklagligt att
          </note>
          <note>
            Folkpartiet ställer upp på den felaktiga politiken, det måste
            jag säga.
          </note>
          <note type="speaker">
            Anf. 174 TINA ACKETOFT (fp) replik:
          </note>
          <note>
            Fru talman! Vi kan ju inte vara överens om allting, Tobias. Så
            är det bara.
          </note>
          <note>
            Miljömärkningen är inte heller sifferbaserad. Den är också godtycklig,
            om du ser på den i grunden.
          </note>
          <note>
            Du kan inte sätta siffror på värderingar, det förstår vem som
            helst. Men det är en indikation. Jag tror att det är viktigt att
            vi som politiker någon gång vågar sätta ned foten och markera.
            Då får vi också bestämma de regler som ska styra det.
          </note>
          <note type="speaker">
            Anf. 175 STEFAN ATTEFALL (kd):
          </note>
          <note>
            Fru talman! Tina Acketoft, Folkpartiet, tog upp frågan om lönediskrimineringsmålen
            ska ligga i Arbetsdomstolen eller allmän domstol. Kristdemokraterna
            har medverkat aktivt till att få till stånd det tillkännagivande
            som finns i betänkandet om att vi ska titta på frågan på ett öppet
            sätt. Vi har nämligen en lite mer ödmjuk inställning till det
            än Folkpartiet kanske har. Det är inte säkert att det ena alternativet
            är det bättre. Det är viktigt att vi får en belysning av om allmän
            domstol eller Arbetsdomstolen är det bästa instrumentet för den
            som känner sig diskriminerad.
          </note>
          <note>
            Vi ska fundera utifrån den personens perspektiv på vilket instrument
            vi ska välja för att ge den bästa chansen att få sina mål prövade
            på ett bra sätt. Vi tycker att utskottet har landat på en bra
            slutsats.
          </note>
          <note>
            Jag vill redan nu yrka bifall till reservation 3. Vi nöjer oss
            med att rösta om den reservationen men står självklart bakom våra
            resterande reservationer.
          </note>
          <note>
            När jag läste betänkandet kom jag fram till att framför allt
            ett ord var centralt - "utredning". Nästa ord som låg nästan lika
            högt upp var "lag". Jag räknade till att ordet "utredning" nämns
            över hundra gånger i betänkandet. Hänvisningar till gamla utredningar,
            sittande utredningar och framtida utredningar är legio. Om inte
            utskottsmajoriteten svarar med en utredning kräver oppositionen
            nya utredningar och nya lagar. Det sitter dessutom utredningar
            för att se hur man kan föra ihop flera lagar.
          </note>
          <note>
            Det slår mig, när jag läser betänkandet, med vilken iver vi alla
            ropar på utredningar och lagar som ett hot för att lösa diskrimineringsproblem
            och brist på jämställdhet.
          </note>
          <note>
            Självklart behövs det lagar, både för att komma till rätta med
            problemen och för att markera vilka normer som ska gälla i vårt
            samhälle. Men, handen på hjärtat, visst finns det en risk för
            en övertro på lagstiftningen och utredningsväsendets roll i sammanhanget.
            Vi kanske borde lägga lite mer energi på att fundera över våra
            egna fördomar och bilda opinion för att ändra attityderna, så
            att diskriminering och bristande jämställdhet trycks undan varhelst
            de dyker upp.
          </note>
          <note>
            Vi kristdemokrater har föreslagit att en värdekommission ska
            inrättas för att stimulera diskussionen om de värden som är grunden
            för vår demokrati:
          </note>
          <note>
            mänskliga rättigheter, jämställdhet och ett mångfaldens samhälle.
            En värdekommission efter exempelvis norsk modell skulle kunna
            bidra till ett bättre samtal om värderingar - runtom i vårt eget
            land, mellan män och kvinnor, mellan svenskar och nya svenskar,
            mellan olika generationer och mellan stad och land. Jag tror att
            en sådan värdekommission skulle kunna spela en väsentlig roll
            för att lyfta upp värderingsfrågorna på bordet, skapa samtal,
            skapa forum för samtal och också vara ett sätt att följa upp den
            lagstiftning vi har.
          </note>
          <note>
            Fru talman! Jag ska citera ur Kristdemokraternas principprogram.
            Det står så här: "Grunden för jämställdhet mellan kvinnor och
            män är alla människors lika värde. Kvinnor och män ska ha likvärdiga
            villkor, både formellt och informellt, för att kunna utveckla
            sin fulla potential. Jämställdhet är att båda könen får makt över
            sina liv, makt att forma sitt liv utifrån sina egna önskemål.
            Det är en viktig uppgift att undanröja traditionella föreställningar,
            fördomar, strukturer och juridiska hinder som försvårar och förhindrar
            jämställdhet mellan män och kvinnor.
          </note>
          <note>
            Detta gäller familjeliv, arbetsliv och samhällslivet i övrigt."
          </note>
          <note>
            Jämställd är jag alltså inte om jag på grund av mitt kön inte
            får utvecklas som jag själv vill, som jag själv vill forma mitt
            liv. Det innebär att vi måste ha en ödmjukhet inför de individuella
            livsval som människor gör men också inse att det finns strukturer,
            attityder och fördomar som låser människor och förhindrar dem
            att få förverkliga sina ideal och livsprojekt.
          </note>
          <note>
            Ett sådant exempel är lönefrågan. Det är kanske det mest tydliga
            exemplet på ett område där vi märker att det finns strukturer
            i vårt samhälle som gör att kvinnor i regel hamnar på lägre löner,
            hur man än vänder och vrider på det. Det är som Tina Acketoft
            sade, man kan räkna lite olika. Men hur man än vänder och vrider
            på problemet har kvinnor en sämre löneutveckling. Jag kommer tillbaka
            till det senare i mitt anförande.
          </note>
          <note>
            Jag vill också notera att Göran Persson i en debattartikel i
            Aftonbladet tillsammans med dåvarande vänsterledaren Gudrun Schyman
            skrev under den stolta parollen "Tillsammans ska vi öka jämställdheten".
            Bland annat klargjorde man att regeringen nu tillsammans med Vänsterpartiet
            skulle överväga en lagstiftning som ska tvinga bolag att kvotera
            in kvinnor i styrelserna. Man skulle föreslå att företagen i sina
            årsredovisningar ska redogöra för könsfördelningen i företaget.
            Det är ett förslag som man har dammat av i en ny debattartikel
            på DN Debatt alldeles nyss. Vidare aviserade Persson och Schyman
            att de är beredda att skärpa jämställdhetslagen för att uppnå
            målet om lika lön för lika och likvärdigt arbete.
          </note>
          <note>
            En ökad representation av kvinnor på ledande befattningar och
            lika lön för lika och likvärdigt arbete är självklart målsättningar
            som Kristdemokraterna stöder och arbetar aktivt för. Men regeringens
            och
          </note>
          <note>
            Vänsterns jämställdhetspolitik klingar ganska falskt.
          </note>
          <note>
            I samband med att vi lämnar vår årliga jämställdhetsmotion i
            riksdagen granskar vi, för tredje året i rad, hur regeringen lever
            upp till sina egna högtidstal och målformuleringar. År efter år
            resulterar den granskningen i ganska dyster läsning. Antalet kvinnor
            i ledande positioner är fortsatt lågt, och löneklyftorna mellan
            kvinnor och män i Regeringskansliet ökar i stället för minskar.
          </note>
          <note>
            Det är viktigt att den politiska ledningen i ett land är ett
            föredöme i jämställdhetsfrågor. Handling måste överensstämma med
            ord. I annat fall förlorar politiken och politikerna i trovärdighet.
          </note>
          <note>
            Jämställdhetsministern kritiserar ofta näringslivet för att det
            finns för få kvinnor på beslutande poster.
          </note>
          <note>
            Det gör det extra viktigt för regeringen att måna om måluppfyllelsen
            för egen del. Därför är det mycket anmärkningsvärt att det bland
            de 18 myndighetschefer som regeringen utsåg år 2001 inte fanns
            en enda kvinna. Enligt statistik som Jämställdhetsrådet för transporter
            och IT tagit fram är ledningarna för Banverket, Vägverket, Sjöfartsverket,
            Luftfartsverket och
          </note>
          <note>
            Länstrafikens huvudmän bedövande överrepresenterade av män, trots
            att det inom transportsektorn fattas beslut som verkligen berör
            stora delar av hela samhällsplaneringen.
          </note>
          <note>
            Även vid tillsättningen av ambassadörer har regeringen valt att
            inte tillämpa sina egna doktriner. Av de 90 ambassadörer som är
            stationerade runtom i världen är endast 18 kvinnor. När regeringen
            kritiserades för att endast ett fåtal av de nyutnämnda ambassadörerna
            var kvinnor svarade utrikesminister Anna
          </note>
          <note>
            Lindh att det inte fanns tillräckligt många kompetenta kvinnor
            att utse. Det är ett skamligt underkännande av alla välmeriterade
            kvinnor.
          </note>
          <note>
            År 2001 ägde staten aktier i sex börsbolag. I två av dessa var
            staten indirekt ägare, och som storägare har man avsevärda möjligheter
            att påverka nomineringarna till bolagsstyrelserna. Ingen av de
            statliga styrelserna hade en kvinnlig ordförande, och endast ett
            bolag - Telia som det hette på den tiden - hade en kvinna i vd-stolen.
            Hon har numera avgått. År 2001
          </note>
          <note>
            fanns i de sex bolagen 56 ordinarie styrelseledamöter.
          </note>
          <note>
            Av dem vara bara nio kvinnor.
          </note>
          <note>
            Statliga myndigheter ska enligt regeringen arbeta mer aktivt
            med jämställdhets- och lönefrågor. Lönerna i Regeringskansliet
            är dock synnerligen ojämlika.
          </note>
          <note>
            Den senaste statistik som finns att tillgå är från september
            2002, alltså endast några månader gammal.
          </note>
          <note>
            Den visar att bland handläggarna i exempelvis Justitiedepartementet
            tjänar männen runt 4 000 kr mer per månad än kvinnorna. Det kunde
            vara intressant att höra Britta Lejon kommentera detta; hon har
            ju erfarenhet från det departementet.
          </note>
          <note>
            Löneskillnaderna har alltså ökat med nästan
          </note>
          <note>
            1 100 kr sedan augusti 2001. Det är minst sagt anmärkningsvärt
            att regeringen, samtidigt som den påpekar vikten av jämställdhetspolitiken,
            låter lönediskriminering förekomma på det sättet.
          </note>
          <note>
            Om man följer löneutvecklingen bland handläggarna inom Regeringskansliet
            från andra kvartalet
          </note>
          <note>
            1999 fram till september 2002 kan man konstatera att löneskillnaderna
            mellan män och kvinnor ökat i åtta av elva departement. Det är
            en mycket intressant och slående läsning.
          </note>
          <note>
            Nu visar också en nyligen gjord kartläggning att det framför
            allt är kvinnor över 45 år som riskerar att halka efter. I tidningen
            Statstjänstemannen kunde man helt nyligen läsa: Är du kvinna över
            45 och arbetar på Regeringskansliet är risken stor att din löneutveckling
            är sämre än dina kollegers. Jämställdhetsminister Margareta Winberg
            slår ifrån sig i en kommentar: De strukturer som finns i samhället
            i övrigt finns också här. Om man inte kan sopa framför egen dörr,
            hur kan man då sopa på andra områden?
          </note>
          <note>
            Fru talman! Vi har självklart mycket kvar att göra på jämställdhetens
            område. Det gäller många olika områden i vårt samhälle. Lagar
            i all ära, men det viktiga måste ändå vara att vi försöker leva
            efter de lagar vi redan har. Vi måste dessutom ta vårt eget ansvar
            i alla sammanhang för att förändra de attityder och värderingar
            som trots lagar ofta innebär att människor diskrimineras och jämställdheten
            inte finns där den borde finnas.
          </note>
          <note>
            Anf. 176 CAMILLA SKÖLD
          </note>
          <note type="speaker">
            JANSSON (v):
          </note>
          <note>
            Fru talman! Det aktuella betänkandet handlar om mänskliga rättigheter.
            Det handlar om alla människors lika värde, om allas rätt till
            samma förutsättningar, rättigheter och skyldigheter, oavsett om
            man är kvinna eller man, svart eller vit, handikappad eller ej.
          </note>
          <note>
            Det är viktiga frågor som vi väl aldrig kommer att bli färdiga
            med. Vi måste hela tiden bevaka att de framsteg som gjorts håller
            i sig och att vi utvecklar både teori och praktik så att vi kan
            påverka utvecklingen åt rätt håll.
          </note>
          <note>
            Nu är en större översyn av hela diskrimineringslagstiftningen
            på gång. Det är bra och nödvändigt, även om det också innebär
            att processer stannar av i avvaktan på utredningen. Det märks
            tydligt i dagens betänkande, vilket Stefan Attefall också var
            inne på, att många frågor nu hänvisas till den stora Diskrimineringsutredningen.
            Det handlar om transpersoner, ålder, funktionshinder med mera.
            Förväntningarna på den diskrimineringskommitté som nu sitter och
            arbetar är stora.
          </note>
          <note>
            Utan att förringa andra diskrimineringsgrunder tänkte jag ändå
            mest ägna mig åt jämställdhet mellan kvinnor och män. Det handlar
            om diskriminerande mönster - det har pratats om strukturer - som
            delar mänskligheten i två halvor där könet avgör om en individ
            ska ha stora eller små möjligheter att få makt, inflytande, bra
            jobb, bra lön och så vidare.
          </note>
          <note>
            Trots att jämställdhetsdebatten har några år på nacken, och medvetenheten
            får sägas vara rätt stor kring de frågorna, tappar vi ofta den
            självklara analysen och glömmer bort vad det handlar om, nämligen
            att det är kön som är det avgörande. Orsakerna till diskriminering
            i dessa frågor handlar till syvende och sist om vilket kön vi
            råkar födas till.
          </note>
          <note>
            Om man lyssnar på debatten verkar det som om
          </note>
          <note>
            Tobias Billström tycker att det stora problemet är alla de korkar
            som han talade om. Det var ett fyndigt anförande, men analysen
            blir ändå märklig - att de politiska initiativen skulle skapa
            de nya problemen.
          </note>
          <note>
            Det är ingen analys som för saken framåt.
          </note>
          <note>
            Stefan Attefall ägnade mycket tid till att gå igenom hur det
            ser ut i Regeringskansliet. Han vet allt om det och verkar tro
            att bristerna i Regeringskansliet på något sätt sprider ut sig
            och är orsaken till övriga brister. Jag hoppas att Attefall gör
            samma analys när det gäller det egna kansliet. Jag är nämligen
            övertygad om att man i både kd:s och Vänsterpartiets kansli hittar
            dessa strukturer eftersom de är allmängiltiga.
          </note>
          <note>
            Ett annat exempel på att man missar målet och tappar bort den
            självklara analysen - att kön är orsaken till diskriminering -
            är när de borgerliga partierna pratar om privatisering av vård
            och omsorg, alltså att privatisering skulle vara ett medel för
            att uppnå mera jämställda löner och komma till rätta med lönediskriminering.
            Då utgår man från att det är andra mekanismer än kön som avgör.
            Orsaken till att kvinnor har lägre löner än män skulle då bero
            på vilken arbetsgivare de har. På något annat sätt kan man inte
            tolka deras resonemang. Vad är det för sorts feminism? Är det
            borgerlig feminism?
          </note>
          <note>
            Ja, borgerligt är det, men är det feminism? Det är tveksamt.
            I själva verket låter man nog snarare andra ideologiska perspektiv
            ta över och låtsas göra det hela till en jämställdhetsfråga, något
            som i själva verket skymmer jämställdhetstanken. Man tappar helt
            bort det faktum att diskriminering beror på kön.
          </note>
          <note>
            Inte heller skulle en privatiseringsvåg, hur stor den än vore,
            bryta några maktmönster eller flytta fram kvinnors positioner.
            Tvärtom är det en politik som innebär att männen kan sitta i orubbat
            bo medan kvinnorna flyttar omkring och byter arbetsgivare och
            löser problemet på det sättet. Kanske är det lugnast så, vad vet
            jag.
          </note>
          <note>
            En verklig förändring, en verklig jämställdhet, skulle vara både
            jobbig och hotfull eftersom det handlar om ett begränsat utrymme.
            Den dagen kvinnor på allvar kliver fram och tar för sig innebär
            med nödvändighet att männen måste avstå utrymme. Och är ni män
            som sitter här beredda att avstå makt och utrymme? Är ni beredda
            att på allvar dela utrymmet lika? Jag hoppas att det är så, och
            jag hoppas att det är så att även vi kvinnor är beredda att ta
            avgörande steg, för detta kostar på.
          </note>
          <note>
            Det är ingen lätt uppgift att få till stånd verkliga förändringar
            eller att hitta de politiska redskapen och verktygen som vi behöver.
            Dagens jämställdhetspolitik har helt klart fört frågan framåt,
            inte minst när det gäller statistik. Det finns bra redovisningar
            av hur det ser ut i förhållandet mellan män och kvinnor när det
            gäller olika parametrar. Visst har den fört frågan framåt, men
            några maktmönster lyckas den inte bryta.
          </note>
          <note>
            I det så kallade 121-punktsprogram som vi har som grund för samarbetet
            mellan Socialdemokraterna, Vänsterpartiet och Miljöpartiet finns
            det ett längre avsnitt som handlar om att vrida jämställdhetspolitiken
            och göra den mer feministisk. Detta är ett spännande uppdrag och
            obruten mark.
          </note>
          <note>
            Ingen vet väl riktigt var vi landar när det handlar om konkret
            praktisk politik. Ingen har alla svar där.
          </note>
          <note>
            Det har inte heller vi i Vänsterpartiet, även om jag tycker att
            jag har fog för att säga att vi ligger långt framme i de här frågorna.
          </note>
          <note>
            Det vore värdefullt om fler deltog i det här arbetet. Jag skulle
            vilja ställa en ärlig nyfiken fråga till
          </note>
          <note>
            Folkpartiet. Den handlar om er reservation. Jag tror att det
            är reservation nr 2. Det handlar om näringslivet. Där skriver
            ni att det är "dags att använda politiken och skapa nya strukturer".
            Det är en spännande formulering. Har ni något mer tänk bakom det?
            Det vore intressant om Tina Acketoft ville utveckla de tankegångarna
            i ett replikskifte. Som läget är nu i jämställdhetspolitiken är
            detta ett intressant förhållningssätt till de steg som vi måste
            ta vidare.
          </note>
          <note>
            Fru talman! All diskriminering är oacceptabel.
          </note>
          <note>
            Det går inte att säga att någon form är värre än någon annan,
            men den stora samhällsdebatten handlar väl just nu om två större
            frågor, om jämställdhet och om etnisk diskriminering. Det är väl
            också där vi har de verkligt stora problemen och de verkliga utmaningarna.
            Det handlar om att klara jämställdheten och integrationen.
          </note>
          <note>
            Som har påpekats från flera håll pågår det mycket arbete. Vi
            ska bland annat utvärdera jämställdhetslagen. Som sagts håller
            man på att göra en översyn av hela diskrimineringslagstiftningen.
          </note>
          <note>
            Men allt kan inte vänta. De flesta partier har ju reservationer
            och vill lyfta upp olika saker som man tycker ska behandlas med
            förtur.
          </note>
          <note>
            En reservation som vi har handlar om rättegångskostnader vid
            diskrimineringsmål. Det vill jag särskilt lyfta fram. I dag riskerar
            den arbetstagare som inte har en organisation eller DO i ryggen
            att få betala dryga rättegångskostnader om man förlorar ett mål.
          </note>
          <note>
            Arbetsmarknadsutskottet besökte AD och såg just ett sådant mål
            för någon vecka sedan. I det fallet vågade de här tre männen ta
            risken. Men vi vet att människor ofta avstår från att över huvud
            taget driva frågan till rättslig prövning just därför att man
            riskerar att råka så illa ut ekonomiskt. Den reservationen vill
            jag yrka bifall till, och den har nr 24.
          </note>
          <note type="speaker">
            Anf. 177 STEFAN ATTEFALL (kd) replik:
          </note>
          <note>
            Fru talman! En orsak till att vi har granskat Regeringskansliet
            är helt enkelt att vi har en känsla av att det ofta är mycket
            snack men lite verkstad i jämställdhetspolitiken. Det är många
            fina artiklar på DN
          </note>
          <note>
            Debatt och den typen av forum, men man undrar vad som görs i
            praktiken. Vi anser att det finns mycket att göra innan man tar
            alltför stora ord i sin mun. Därav denna kritik av till exempel
            löneutvecklingen i Regeringskansliet - den går åt fel håll på
            åtta av elva departement - och den bristande utnämningspolitiken.
          </note>
          <note>
            Jag kan tala om för Camilla Sköld Jansson att vi faktiskt tittade
            efter hur det såg ut på vårt eget riksdagskansli under 2002. Vi
            kom fram till att vi faktiskt har en viss bristande jämställdhet.
            Kvinnorna på vårt riksdagskansli tjänar 400 kr mer i genomsnitt
            än männen. Det ser alltså ganska bra ut för vår del. Jag hoppas
            att alla partier gör sådana granskningar och funderar på de här
            sakerna. Det jobbar vi med i vårt parti i alla fall.
          </note>
          <note>
            Jag säger inte att det är lätt att lösa de här problemen, men
            när man tar så ruskigt stora ord i sin mun måste man också sopa
            bättre framför egen dörr.
          </note>
          <note>
            Vänsterpartiet håller på med sitt halvsamarbete, eller vad man
            ska kalla det, med regeringen. Där är ni med på vissa områden
            men inte riktigt på andra. Om nu jämställdhetspolitiken är så
            viktig för Vänsterpartiet, varför ser ni inte till att ni samarbetar
            fullt ut i de frågorna och deltar i utnämningspolitiken som exempelvis
            är en mycket central fråga i det här sammanhanget? Varför accepterar
            ni denna halvställning i samarbetet med regeringen? Det verkar
            som om ni inte vet riktigt själva vilket ben ni står på, om ni
            är i opposition eller i regeringssamarbete. Ni måste ta ansvar
            fullt ut för den förda politiken. Ni är ansvariga för den. Ni
            tillåter regeringen att föra den politik den gör, oavsett om ni
            sedan gör det passivt eller aktivt.
          </note>
          <note>
            Anf. 178 CAMILLA SKÖLD JANSSON (v)
          </note>
          <note>
            replik:
          </note>
          <note>
            Fru talman! Det är bra att Stefan Attefall vill att vi ska ta
            ett ännu större ansvar. Jag tror att det kanske i och för sig
            skulle vara bra just när det gäller jämställdhetsfrågor. Men regeringsarbetet
            handlar ju om lite olika saker. När det gäller de politiska frågorna
            menar jag att vi samarbetar på ett mycket bra sätt, både brett
            och djupt. Det gäller inte minst utifrån det
          </note>
          <note>
            121-punktsprogram som jag nämnde inledningsvis.
          </note>
          <note>
            Sedan tycker jag också, precis som Attefall, att vi självfallet
            ska titta hur vi gör själva och hur det fungerar i Regeringskansliet.
            Men jag tror att det skulle vara bra om ni i kd är medvetna om
            att ni ägnar mycket tid åt detta. Varenda gång jämställdhetsfrågorna
            debatteras ägnar ni 80 % av era anföranden till att mala om hur
            det är i Regeringskansliet. Jag tror att till och med kd har mer
            att komma med i jämställdhetsfrågorna än att älta hur det är i
            Regeringskansliet.
          </note>
          <note type="speaker">
            Anf. 179 STEFAN ATTEFALL (kd) replik:
          </note>
          <note>
            Fru talman! Problemet med Vänsterpartiet är att ni alltid försöker
            att äta kakan och samtidigt behålla den. I det här betänkandet
            har ni exempelvis ett antal reservationer. Samtidigt ska ni försöka
            att försvara det här samarbetet. Det är just detta som skapar
            frustration hos många människor. Man vet inte var man har Vänsterpartiet.
            Jag tycker att ni ska välja sida, antingen fullt ut ta ansvar
            för den politik som förs och stå för detta ansvar, eller gå i
            opposition. Men ni försöker hela tiden spela på två planhalvor
            samtidigt i rädslan för att ni ska tvingas ta ett för stort ansvar.
            Ni inser att det finns en hel del brister i regeringen på det
            här området.
          </note>
          <note>
            När utvecklingen går tvärtemot vad regeringen säger på DN Debatt
            och i talarstolar måste man kritisera den för detta. Det är det
            vi kristdemokrater gör.
          </note>
          <note>
            Anf. 180 CAMILLA SKÖLD JANSSON (v)
          </note>
          <note>
            replik:
          </note>
          <note>
            Fru talman! Jag är ledsen om Attefall är bekymrad över att vi
            har reservationer samtidigt som vi samarbetar. Jag är inte det,
            och Vänsterpartiet är det inte heller. Jag har väldigt svårt att
            tro på den här stora frustrationen. Du säger att det ska komma
            mejl från väljare som är så bekymrade över att vi har reservationer
            i betänkandet. Så ser det naturligtvis inte ut.
          </note>
          <note>
            Min bedömning och vår uppfattning är att samarbetet fungerar
            på ett mycket bra sätt när det gäller jämställdhetsfrågorna.
          </note>
          <note>
            Anf. 181 TOBIAS BILLSTRÖM (m)
          </note>
          <note>
            replik:
          </note>
          <note>
            Fru talman! Camilla Sköld Jansson hävdade att det är politiken
            som skapar lösningar i något slags omvänt resonemang till vad
            jag sade. Då måste jag naturligtvis hänvisa till den amerikanske
            presidenten
          </note>
          <note>
            Ronald Reagan som sade: Government is not de solution to our
            problem. Government is the problem. Det är lite det som är kärnan
            i kvoteringsdiskussionen.
          </note>
          <note>
            Jag menar att den skillnad som utgör avståndet mellan Moderaterna
            och Vänsterpartiet framför allt handlar om synen på kvoteringen.
            Vänsterpartiet menar hela tiden att det är en fråga om att försöka
            få in fler kvinnor i olika sammanhang bara därför att de är kvinnor.
            Där finns det en väldigt stor skillnad mellan våra två partier.
            Kvoteringsivrarna bortser till exempel ifrån att fler kvinnor
            i bolagsstyrelserna runtom i landet bara innebär att dessa kvinnor
            får mer makt och inte att alla kvinnor i samhället får mer makt.
            Fler kvinnor i bolagsstyrelserna förbättrar alltså inte övriga
            kvinnors situation. Den förbättras genom att diskrimineringen
            i samhället, den öppna och den dolda, upphör. Jag skulle aldrig
            drömma om att här i kammaren försöka bortse från det faktum att
            det manliga perspektivet i samhället, till exempel när det gäller
            historieskrivningen, har varit alldeles för dominerande. Självfallet
            är det dags att ändra på den saken. Men det sker ju i ett samtal
            mellan medborgarna, inte genom att Vänsterpartiet kommer uppifrån
            och med hjälp av kammaren och de röster ni förfogar över dikterar
            en lagstiftning.
          </note>
          <note>
            Frånvaro av diskriminering, Camilla Sköld Jansson, ger män och
            kvinnor samma och lika rättigheter.
          </note>
          <note>
            Frånvaro av diskriminering ger ett jämställt samhälle.
          </note>
          <note>
            Det är det som är skillnaden mellan Vänsterpartiets perspektiv
            och det moderata perspektivet, mellan den feminism som du företräder
            och den frihetliga feminism som jag representerar.
          </note>
          <note>
            Anf. 182 CAMILLA SKÖLD JANSSON (v)
          </note>
          <note>
            replik:
          </note>
          <note>
            Fru talman! Jag tror att det är på två fält som vi skiljer oss
            åt. Det ena är kvotering, och det andra är synen på om detta är
            individuellt eller strukturellt.
          </note>
          <note>
            Där tror jag också att vi skiljer oss. I själva verket kanske
            Moderaterna skiljer sig från alla övriga partier genom att enträget
            hävda att det är ett individuellt problem.
          </note>
          <note>
            Kvotering menar vi är ett mycket verkningsfullt instrument, och
            det är viktigt. Man kan inte bara avfärda detta. Om vi i teorin
            skulle lyckas med att alla styrelser och församlingar hade 50
            % män och 50 %
          </note>
          <note>
            kvinnor kan man inte bara rycka på axlarna och säga att det är
            ju bra för de kvinnor som sitter där. Vad det handlar om är att
            om vi har 50/50 så har kvinnor och män, i praktiken och teorin,
            samma möjligheter att komma på viktiga uppdrag, och det är väsentligt.
          </note>
          <note>
            Kvotering är inget problem så länge man är övertygad om att det
            finns lika många kompetenta kvinnor som män, och det menar vi
            att det gör. Därför är det både rimligt och relevant med kvotering.
          </note>
          <note>
            Anf. 183 TOBIAS BILLSTRÖM (m)
          </note>
          <note>
            replik:
          </note>
          <note>
            Fru talman! Jo, det är ett enormt problem om kvoteringen skulle
            vinna insteg före samtalet, före dialogen och före attitydförändringarna.
            Det är precis vad vi moderater är rädda för. Jag står i kontrast
            till
          </note>
          <note>
            Camilla Sköld Janssons uppfattning, och det gör hela mitt parti
            också. Vi anser att grunden för en förändring i samhället alltid
            är att de enskilda individerna får mer att säga till om. Camilla
            Sköld Janssons uppfattning att 50/50-procentslösningen skulle
            vara en garanti för att kvinnor får mer att säga till om är därför
            lika absurd som jämställdhetsmärkningen.
          </note>
          <note>
            Som jag visade nyss i debatten med Tina Acketoft går man naturligtvis
            inte, om den enskilda arbetsplatsen har 50 % kvinnor och 50 %
            män och den balansen förändras, från att ha en jämställd arbetsplats
            till att ha en mindre jämställd arbetsplats om man hade det från
            början. Då är vi tillbaka vid attitydförändringen igen.
          </note>
          <note>
            Grunden för vårt agerande här i kammaren är att all diskriminering
            bör behandlas lika av lagstiftarna.
          </note>
          <note>
            Camilla Sköld Jansson sade tidigare att allting handlade om kön.
            Det gör det visst inte! Det finns andra saker som spelar in i
            det här perspektivet. Därför är vi rädda för vad som kommer att
            hända om kvoteringen vinner insteg på andra områden, vilket nu
            den europeiska unionen signalerar. Vad kommer att hända i en situation
            där en svart, kristen, handikappad kvinna i
          </note>
          <note>
            50-årsåldern ställs emot en vit, homosexuell ung man som bekänner
            sig till islam och som har gjort värnplikt? Svara på den frågan,
            Camilla Sköld Jansson!
          </note>
          <note>
            Vilken av de olika diskrimineringsgrunder som jag räknade upp
            är det i så fall som ska gälla?
          </note>
          <note>
            Anf. 184 CAMILLA SKÖLD JANSSON (v)
          </note>
          <note>
            replik:
          </note>
          <note>
            Fru talman! Jag sade att diskrimineringsfrågor som handlar om
            jämställdhet mellan kvinnor och män handlar om kön. Det var det
            jag sade, inte att det inte fanns andra diskrimineringsgrunder.
            När man pratar om jämställdhet mellan kvinnor och män ska man
            komma ihåg att diskrimineringen handlar om vilket kön man råkar
            födas till.
          </note>
          <note>
            Sedan resonerar Tobias här som om att vara för kvotering utesluter
            allt annat. Så är det ju inte. Kvotering är ett redskap, och påverkan
            när det gäller attityder och värderingar är ett annat redskap.
            När det gäller det här med samtalet tror jag inte på det. Ta till
            exempel föräldraförsäkringen. När föräldrarna sitter hemma vid
            köksbordet och ska samtala sig fram till en gemensam lösning visar
            det sig ju rätt snart att det finns mekanismer som gör det svårt
            att vara jämställd. Mannen har högre lön och förlorar mer inkomst
            om han är hemma. Han har kanske en arbetsgivare som inte accepterar
            att han är hemma. Kvinnan å sin sida känner krav på sig att vara
            hemma utifrån sin kvinnoroll.
          </note>
          <note>
            Vi menar att samtalet behövs. Det behövs attitydpåverkan och
            opinionsbildning. Det behövs en massa saker. Men det behövs också
            politiska redskap, till exempel kvotering, både när det gäller
            fördelning av styrelseplatser och när det gäller föräldraförsäkring.
          </note>
          <note type="speaker">
            Anf. 185 TINA ACKETOFT (fp) replik:
          </note>
          <note>
            Fru talman! Jag blir lite rädd, för det verkar som om man i Regeringskansliet
            blandar ihop detta med mål och medel. Folkpartiet gör inte det.
            Som socialliberal skulle jag aldrig när det gäller jämställdhetsfrågor
            kunna säga att privatiseringen är ett mål. Privatiseringen är
            ett medel för att nå målet, det vill säga jämställdhet.
          </note>
          <note>
            Jag är inte så mycket för statistik som sanningsvittne. Men kan
            inte Camilla Sköld Jansson om inte erkänna så åtminstone se det
            faktum att anställda inom privat vård och skola faktiskt mår bättre
            och tjänar mer rent statistiskt? Det är inte säkert att det är
            en sanning, men rent statistiskt är det så.
          </note>
          <note>
            Varför motsätter man sig då detta så paniskt hela tiden? Jag
            säger inte att det är den enda lösningen.
          </note>
          <note>
            Det finns fina exempel på att det offentliga faktiskt också har
            nöjda och glada människor anställda. Södersjukhuset här i Stockholm
            ska tydligen vara ett sådant exempel. Där arbetar man faktiskt
            enligt en gammal privat småföretagstanke, det vill säga ökad delaktighet
            och friare arbetstider.
          </note>
          <note>
            Privatiseringen är alltså inget mål för jämställdhetsarbetet
            utan ett medel. Sedan kan den vara ett mål i andra frågor, men
            det är en annan sak.
          </note>
          <note>
            Sedan vill jag tacka för det du sade var en ärlig och nyfiken
            fråga. Jag hoppas att vi kan ställa oss sådana här så att vi kan
            föra det här samhället vidare.
          </note>
          <note>
            Det gällde vår diskussion med näringslivet. Vi pratade om en
            aktiv opinionsbildning och kom då in på jämställdhetsmärkningen
            som ett sätt att nå denna aktiva opinionsbildning. Likaså gällde
            det krav på större företag att redovisa jämställdheten och förstärka
            jämställdhetsplanerna i sina årsredovisningar, precis som man
            i dag har miljöredovisning vilket har satt i gång en aktiv opinionsbildning
            i samhället. Det var vår tanke bakom det hela.
          </note>
          <note>
            Anf. 186 CAMILLA SKÖLD JANSSON (v)
          </note>
          <note>
            replik:
          </note>
          <note>
            Fru talman! Även för oss är vård, skola och omsorg i offentlig
            regi ett medel. Vi tycker att det ska vara ett gemensamt samhällsansvar
            att tillhandahålla de här viktiga välfärdstjänsterna och att man
            ska få dem utifrån behov, inte utifrån plånbok och så vidare.
          </note>
          <note>
            Att de är i offentlig regi tjänar också ett jämställdhetssyfte.
            Det som i många andra länder är obetalt arbete gör man här till
            betalt arbete. Även om vi kan vara kritiska till att kvinnor fortfarande
            utför samma sysslor, så att säga, gör man det ändå utifrån en
            yrkesroll och utifrån att man får ett ekonomiskt oberoende.
          </note>
          <note>
            Även för oss är alltså vård, skola och omsorg i offentlig regi
            ett medel.
          </note>
          <note>
            Någon statistik på att det skulle lösa jämställdheten att privatisera
            kan ni dock inte visa. Det ni lyckas visa handlar om enskilda
            yrkesgrupper. Sjuksköterskorna kanske har fått upp sina löner,
            men vårdbiträden och undersköterskor har inte fått det. Jag tittade
            senast i dag på JämO:s hemsida över aktuell statistik när det
            gäller lönefrågan. Först hade man siffror på hur det såg ut generellt
            på arbetsmarknaden, sedan hur det såg ut i den privata sektorn
            och i den offentliga sektorn. Där var det tydligt: I privat sektor
            är löneskillnaderna större än i offentlig sektor. Det här sambandet
            finns alltså inte.
          </note>
          <note>
            Jag menar också att detta är att skjuta förbi målet.
          </note>
          <note>
            Anledningen till att kvinnor har låga löner är inte arbetsgivarna.
            Kvinnor har låga löner därför att de är kvinnor.
          </note>
          <note type="speaker">
            Anf. 187 TINA ACKETOFT (fp) replik:
          </note>
          <note>
            Fru talman! Där är vi helt överens: Det är systemet det är fel
            på, inte den enskilda kvinnan.
          </note>
          <note>
            Vi kan dock se det i det lilla perspektivet också.
          </note>
          <note>
            Om vi jämför till exempel en friskola med en kommunal skola ser
            vi att de anställda på friskolan har bättre löner och bättre arbetsvillkor.
            Friskolan har en mer nöjd personal. Det är statistik. Vi hade
            tydligen läst olika statistiska rapporter, men som jag ser och
            upplever det i min vardag ger detta valfrihet såväl för mig som
            förälder och mina barn som för den anställde. Och inte kan väl
            valfrihet vara ett handikapp! Inte kan väl valfrihet vara en nackdel!
          </note>
          <note>
            Återigen: Jag säger inte att detta är den enda lösningen på jämställdhetsproblemen.
            Det är en liten del i det hela.
          </note>
          <note>
            Anf. 188 CAMILLA SKÖLD JANSSON (v)
          </note>
          <note>
            replik:
          </note>
          <note>
            Fru talman! I EU pratar man också ofta om det här perspektivet.
            Man kritiserar Sverige för att vi har en sådan könssegregerad
            arbetsmarknad och kommer in på att ifrågasätta den offentliga
            sektorn. Här menar jag att det är intressant att titta på hur
            det ser ut i andra länder där man inte har offentlig sektor. Är
            det ingen könssegregering där? Är det så att i länder på kontinenten
            jobbar männen på dagis och fritis mycket mer än vad man gör här?
            Nej, så är det ju inte. Där har man en annan könssegregering som
            handlar om att kvinnorna är hemma och inte ute på arbetsmarknaden.
            Därför är offentlig sektor en grundbult i den relativa jämställdhet
            som vi ändå har nått i Sverige.
          </note>
          <note>
            Den kommer vi att försvara med näbbar och klor.
          </note>
          <note>
            Återigen: Gå in och titta på hur lönestatistiken ser ut! Det
            är inte så att privat sektor är något undantag.
          </note>
          <note>
            Även där diskrimineras kvinnor helt enkelt därför att de är kvinnor.
          </note>
          <note type="speaker">
            Anf. 189 CLAES VÄSTERTEG (c):
          </note>
          <note>
            Fru talman! Till att börja med vill jag yrka bifall till reservationerna
            8 och 25. Givetvis står vi bakom de övriga reservationer som vi
            har avgett.
          </note>
          <note>
            Den 6 oktober 1998 lät det så här i denna kammare: "Män och kvinnor
            har fortfarande olika möjligheter till både inflytande och inkomst.
            Ett jämställdhetsperspektiv måste genomsyra hela politiken i alla
            delar av samhället. Kvinnligt företagande och minskad könsuppdelning
            av arbetsmarknaden eftersträvas."
          </note>
          <note>
            Den 14 september 1999 lät det som följer:
          </note>
          <note>
            "Oskäliga löneskillnader mellan könen måste bekämpas i nära samarbete
            med arbetsmarknadens parter."
          </note>
          <note>
            De minnesgoda har kanske räknat ut att det här är citat ur regeringsförklaringar
            som avgetts av den socialdemokratiska regeringen.
          </note>
          <note>
            När man blickar tillbaka på de här åtta åren som det svenska
            folket har haft Vänstern vid makten kan inget annat konstateras
            än att det har varit mycket snack och lite verkstad. Vi har hört
            fagert tal om kvinnor i offentlig sektor, om världens mest jämställda
            regering, om andra perspektiv och kvinnliga värderingar. Men har
            det egentligen blivit någon skillnad de här åtta åren?
          </note>
          <note>
            Under åtta år har löneskillnaderna mellan män och kvinnor fortsatt
            att öka. Kvinnors sjukskrivningar har nästan tredubblats. Nästan
            var fjärde kvinna var i fjol utsatt för våld. Inte ens var sjätte
            vd i de statliga bolagen är en kvinna.
          </note>
          <note>
            Kampen för jämställdhet har pågått under en lång tid, och om
            vi ska hålla samma tempo i framtiden som vi nu håller lär den
            få hålla på ytterligare ett par hundra år.
          </note>
          <note>
            Fru talman! Att vissa samhällsgrupper på olika sätt diskrimineras
            är ett faktum. Orsaken är just grupptillhörigheten. Kvinnor är
            den största gruppen som är utsatt för just en sådan strukturell
            underordning.
          </note>
          <note>
            Jämställdhet handlar om att alla ska ha lika villkor, men inte
            att utfallet blir detsamma. Olikheter mellan människor kommer
            alltid att finnas, men de ska bero på den egna insatsen, den egna
            kompetensen eller de egna valen, inte på en strukturell diskriminering.
            Den individuella friheten ska vara stor samtidigt som de frihetsinskränkningar
            som kvinnor som grupp är utsatta för försvinner.
          </note>
          <note>
            Att åstadkomma rättvisa löner är en nyckelfråga i arbetet för
            att förbättra jämställdheten. Trots mängden av fagert tal ökar
            som sagt löneklyftorna. Kvinnor tjänar fortfarande 18 % mindre
            än män. Det kan väl inte vara så att kvinnor ska behöva byta kön
            för att få högre lön?
          </note>
          <note>
            Vi har i Sverige en arbetsmarknad som är en av de mest segregerade
            i västvärlden. Över hälften av alla yrkesverksamma kvinnor, men
            bara en av tio män, återfinns i den offentliga sektorn, och i
            den offentliga sektorn är det vi som politiker som är den direkta
            arbetsgivaren. Trots detta politiska inflytande har inte utvecklingen
            gått mot mer rättvisa löner mellan kvinnor och män.
          </note>
          <note>
            Inte heller har Arbetsdomstolen varit framgångsrik i arbetet
            för att nå fram till rättvisa löner för kvinnor och män. Centerpartiet
            vill därför kraftigt stärka de rättsliga instrumenten för att
            komma åt diskriminering och orättvisa löner.
          </note>
          <note>
            Eftersom skadeståndsbeloppen i svensk rättspraxis av tradition
            är relativt blygsamma lönar det sig ofta för arbetsgivarna att
            fortsätta lönediskriminera.
          </note>
          <note>
            Även om en och annan väcker åtal tjänar man ändå mycket mer på
            att betala låga löner än vad de enstaka skadestånden kostar. Detta
            kan inte vara rätt. Därför vill vi i Centerpartiet ge domstolarna
            möjlighet att döma ut rejält högre skadestånd. Det skulle vara
            ett verksamt hot mot de arbetsgivare som fortsätter lönediskriminera.
          </note>
          <note>
            Ytterligare ett effektivt instrument kan vara att införa grupptalan.
          </note>
          <note>
            Lika löner kräver högre löner för kvinnor. Det tror jag att vi
            alla är överens om. Ett sätt att nå dit är att öka konkurrensen
            om kvinnors arbetskraft. Konkurrens om arbetskraften får vi bara
            genom ökad mångfald, även i den offentliga sektorn.
          </note>
          <note>
            Vårdbiträden, lärare, sjuksköterskor och läkare ska inte bara
            få utan uppmuntras att vara med och driva verksamheten. Vi vill
            därför införa skärpt utmaningsrätt där anställda vid en enhet
            får möjlighet att lägga bud på att ta över verksamheten.
          </note>
          <note>
            Det är även dags att göra det lättare för alla att få
          </note>
          <note>
            F-skattsedel. Dagens regler kring F-skattsedel slår mycket orättvist
            och omöjliggör ofta för kvinnor i vårdsektorn att starta företag.
            Som exempel betraktas läkare som utförare av självständigt arbete
            och kan starta en egen verksamhet, medan en sjuksköterska som
            vill göra samma sak hindras i sitt arbete.
          </note>
          <note>
            När läkarprofessionen klassas som ett mer självständigt arbete
            än sjuksköterskeyrket uppenbarar sig en attityd som inte bara
            är verklighetsfrämmande utan som även grovt missgynnar kvinnors
            möjligheter.
          </note>
          <note>
            Fru talman! Ibland kan man också fråga sig vad som händer med
            männen när barnen kommer. Det mest jämställda förhållande kan
            backa flera steg när man får barn. Helt plötsligt börjar mannen
            jobba ännu mer, och kvinnan får huvudansvar för barnen, matlagning,
            städning, kontakter med dagis och skola.
          </note>
          <note>
            Dessutom drar kvinnor ofta ned på sina egna fritidsaktiviteter,
            medan männen fortsätter precis som innan.
          </note>
          <note>
            Men bara för att kvinnor kan bli gravida och föda barn betyder
            det inte att kvinnor ska ha huvudansvaret för barn och familj.
            Om vi män inte kan förknippas med föräldrarollen blir faderskapet
            osynligt. Det leder till frågeställningar om att män inte har
            samma förmåga att ta hand om barn och familj som kvinnor har.
          </note>
          <note>
            Enligt den senaste statistiken från Riksförsäkringsverket tog
            papporna ut 15 ½ % av föräldraledigheten. Det här är statistik
            som tydligt visar att det är mycket som behöver göras. Därför
            är regeringens brutna vallöfte om att höja taken i föräldraförsäkringen
            ett slag i ansiktet på många nuvarande och framtida barnfamiljer.
            Det här sveket kommer inte direkt att göra det lättare att få
            ett jämställt Sverige.
          </note>
          <note>
            Det faktum att kvinnor i allmänhet tjänar mindre än män leder
            inte bara till skillnader i konsumtionsförmåga. Det framträder
            också som en av de huvudsakliga orsakerna till ojämställdheten
            i familjelivet eftersom privatekonomiska skäl bidrar till att
            den oftast lägre avlönade kvinnan tar ut största delen av föräldraledigheten.
            Därför kommer kvinnan naturligtvis också efter i inkomst- och
            karriärutveckling.
          </note>
          <note>
            Många unga kvinnor har i dag problem att komma in och etablera
            sig på arbetsmarknaden. Efter graviditet och föräldraledighet
            riskerar många att släpa efter både ekonomiskt och karriärmässigt.
            Det är därför inte konstigt att barnafödandet skjuts allt längre
            upp i åldrarna och att viljan att skaffa barn har förändrats.
          </note>
          <note>
            Vi i Centerpartiet vill se ett ökat självbestämmande och ökade
            möjligheter att kombinera familjeliv och arbetsliv. Därför är
            det nödvändigt att öka incitamenten för både män och kvinnor att
            vara hemma.
          </note>
          <note>
            Sverige behöver en sammanhållen jämställdhetspolitik som genomsyrar
            alla beslut och inte som i dag spretar åt alla möjliga håll. Avslutningsvis
            kan jag inte annat än konstatera att det trots allt verkar vara
            lättare att promenera på månen än att skapa ett samhälle där kvinnor
            och män har lika rättigheter, skyldigheter och möjligheter.
          </note>
          <note>
            Anf. 190 CAMILLA SKÖLD JANSSON (v)
          </note>
          <note>
            replik:
          </note>
          <note>
            Fru talman! Jag tänkte återkomma till den diskussion vi hade
            tidigare om att privatisera. Claes Västerteg tar också upp att
            privatisering skulle vara lösningen på allt. Jag vill bara påminna
            om hur statistiken ser ut. Den privata sektorn har inte mindre
            lönediskriminering än offentlig sektor har.
          </note>
          <note>
            Jag tycker som sagt att det är andra ideologiska skäl man driver
            när man lägger fram det här förslaget.
          </note>
          <note>
            Jag tycker att det är samma tankefel när man resonerar om att
            läkare minsann kan starta eget men inte sjuksköterskor. Claes
            Västerteg tänker läkare lika med män och sjuksköterskor lika med
            kvinnor. Där måste uppgiften vara att se till att både kvinnor
            och män är läkare och att både kvinnor och män är sjuksköterskor.
            Jag tycker att man bommar i analysen.
          </note>
          <note type="speaker">
            Anf. 191 CLAES VÄSTERTEG (c) replik:
          </note>
          <note>
            Fru talman! Först och främst privatiseringen. Precis som Folkpartiet
            ser inte jag den som ett mål utan jag ser den som ett medel att
            nå ökad jämställdhet.
          </note>
          <note>
            Det sade jag precis i mitt anförande. Jag tror inte att vi kommer
            längre i den debatten.
          </note>
          <note>
            Möjligheten för läkare och sjuksköterskor att få F-
          </note>
          <note>
            skattsedel är ett tydligt exempel på vad som har hänt i ett rättsfall
            i Sverige. Jag vill inte gå in mer på det och säga vad det är
            för jag är medveten om att man kan bli avbruten här i kammaren
            om man går in på rättsfall. Vi ska skilja den lagstiftande makten
            från den dömande makten. Men det är trots allt fler män som är
            läkare i dag än det är kvinnor som är läkare.
          </note>
          <note>
            Och det är fler kvinnor som är sjuksköterskor än det är män som
            är sjuksköterskor. Då kan inte jag annat än dra slutsatsen att
            sjuksköterskor har svårare att få
          </note>
          <note>
            F-skattsedel, att det ligger en bristande jämställdhet bakom
            det och ett uns av diskriminering.
          </note>
          <note>
            Anf. 192 CAMILLA SKÖLD JANSSON (v)
          </note>
          <note>
            replik:
          </note>
          <note>
            Herr talman! Jag kan inte annat än hålla med om att flest män
            är läkare och flest kvinnor är sjuksköterskor. Min poäng är att
            problemet inte är att läkare har möjlighet att etablera sig privat
            och sjuksköterskor inte har det. Det är inte där jämställdhetsproblemen
            ligger. Jämställdhetsproblemen ligger i att män och kvinnor söker
            sig till olika yrkesgrupper och att det är där man måste skjuta
            in sig.
          </note>
          <note>
            Mitt ifrågasättande av privatisering handlar inte om huruvida
            den är mål eller medel, utan jag ifrågasätter den som medel också.
            Offentlig sektor är en grundbult för den relativa jämställdhet
            vi har uppnått, och det finns inget som tyder på att privat verksamhet
            är mindre könsdiskriminerande än offentlig verksamhet. Diskrimineringsgrunden
            handlar fortfarande om att kvinnor på grund av kön har sämre förutsättningar.
          </note>
          <note>
            Den når man inte med en privatiseringsdebatt.
          </note>
          <note type="speaker">
            Anf. 193 CLAES VÄSTERTEG (c) replik:
          </note>
          <note>
            Herr talman! Jag håller med Camilla Sköld Jansson om att det
            är strukturen som det i många stycken är fel på.
          </note>
          <note>
            Låt oss börja i privatiseringsändan. Jag ser det hårda motstånd
            som bland annat Vänsterpartiet har mot en ökad mångfald i den
            offentliga sektorn. Det kan också ses ur synvinkeln varför kvinnor
            i dag inte ska ha samma möjlighet att välja olika arbetsgivare
            som män trots allt har. Det här kan vara ett steg att få en ökad
            jämställdhet men också få mer av lika löner.
          </note>
          <note>
            Jag tappade totalt bort läkardelen. Jag ber om ursäkt.
          </note>
          <note type="speaker">
            Anf. 194 ULF HOLM (mp):
          </note>
          <note>
            Herr talman! Om två veckor är det den 8 mars, det vill säga den
            internationella kvinnodagen då framför allt kvinnor demonstrerar
            över hela världen för sina rättigheter.
          </note>
          <note>
            Jämställdhet är en mänsklig rättighet, som också finns inskrivet
            i FN:s stadgar och som mer än 180
          </note>
          <note>
            länder har skrivit under. Det är därför viktigt att vi naturligtvis
            godkänner regeringens proposition. Ingen tidigare har talat om
            regeringens proposition gällande
          </note>
          <note>
            FN-konventionen mot kvinnodiskriminering. Vi från
          </note>
          <note>
            Miljöpartiet tycker att det är bra att vi äntligen införlivar
            konventionen i Sverige. För Miljöpartiet är jämställdhet och diskriminering
            oerhört viktiga frågor.
          </note>
          <note>
            Det förklarar kanske också att det finns många motioner inom
            detta område.
          </note>
          <note>
            På gott och ont går det att konstatera, vilket vi gjorde i utskottet,
            att majoriteten yrkar avslag på i stort sett allting. Vi skulle
            vilja att några frågor påskyndas redan nu. Gott. Det är bra att
            det pågår en stor samlad översyn över samtliga diskrimineringsfrågor
            så att vi kan ta ett samlat grepp kring alla dessa frågor.
          </note>
          <note>
            Ett viktigt undantag finns dock i arbetsmarknadsutskottet. Det
            är frågan om diskrimineringstvister ska avgöras i allmän domstol
            eller som i dag i Arbetsdomstolen. Miljöpartiets grunduppfattning
            är att diskrimineringstvister inte bör avgöras i Arbetsdomstolen
            utan i stället ska flyttas över till allmän domstol. Huvudinvändningen
            är mycket omdiskuterad, men dagens system innebär en jävssituation,
            som vi anser finns i just Arbetsdomstolen.
          </note>
          <note>
            Majoriteten av ledamöterna i Arbetsdomstolen består av företrädare
            för arbetsgivarna och de fackliga representanterna, vilket innebär
            att det är samma företrädare som förhandlar fram kollektivavtalen
            som ska lösa tvisterna om densamma - till exempel lönediskriminering.
            Det innebär ganska tydligt en jävssituation. Det är inte lämpligt
            att dessa parter ska ha någon sorts tolkningsföreträde. Det är
            inte svårt att räkna ut att det ligger i både arbetsgivarnas och
            de fackliga företrädarnas intresse att försvara de kollektivavtal
            som har slutits. Det är just de kollektivavtal som kanske också
            befäster den lönesituation som vi kritiserar utifrån en jämställdhetsaspekt.
          </note>
          <note>
            För oss i Miljöpartiet har jämställdhetsfrågorna stått högt på
            den politiska dagordningen. Det är därför viktigt att komma till
            rätta med det problem som finns med Arbetsdomstolen. Därför är
            det bra och viktigt att samtliga ledamöter i utskottet har ställt
            sig bakom tillkännagivandet från riksdagen att frågan om forum
            för diskrimineringstvister blir belysta i Diskrimineringsutredningen.
            I utskottets ställningstagande står det också tydligt, vilket
            jag hoppas framgår för mottagaren, att utskottet anser att utredningen
            noga bör överväga de olika förslag som har förts fram i frågan.
            Sedan får vi hoppas att resultatet av utredningen blir till majoritetens
            belåtenhet i denna kammare. Men vi ska inte föregå utredningens
            förslag.
          </note>
          <note>
            Vi i Miljöpartiet har drivit frågan om jämställdhet i flera år.
            Vi har väckt motioner om bland annat jämställdhetsmärkning av
            varor och tjänster. Det är en fråga som har diskuterats tidigare.
          </note>
          <note>
            Upprinnelsen är en motion av Barbro Feltzing i
          </note>
          <note>
            Miljöpartiet om att kvinnor ska få medicin i doser som är utprövade
            på kvinnor och tar hänsyn till den kvinnliga kroppen. Utredningen
            har lämnat ett betänkande med förslag till certifiering av en
            frivillig jämställdhetsmärkning. Det är viktigt att påpeka detta.
          </note>
          <note>
            Det kan inte vara så att för medicin som kvinnor ska använda
            utgör testgruppen unga män. Det är inte riktigt tanken. Frågan
            har nu blivit alltmer uppmärksammad, och det är bra. Kvinnor som
            kommer in för hjärtinfarkt ska inte behandlas med doser tänkta
            för män.
          </note>
          <note>
            I Miljöpartiets motion tar vi även fram att reklam ska bli föremål
            för jämställdhetsmärkning. Därför vill jag yrka bifall till reservation
            nr 10.
          </note>
          <note>
            Jag vill också yrka bifall gällande två andra diskrimineringsfrågor,
            nämligen reservation 23 om diskrimineringslagstiftning gällande
            transsexuella samt reservation 26 om sekretess i samband med anmälningar
            om diskriminering.
          </note>
          <note>
            När det gäller flerpartimotionen om transsexuella är det viktigt
            att framhålla att transpersoner har ett mycket svagt rättsligt
            skydd i dagens samhälle. Det är något som vi alla bör ta fasta
            på. Vi har därför just föreslagit att transpersoner ska införlivas
            i lagen om förbud mot diskriminering i arbetslivet på grund av
            sexuell läggning.
          </note>
          <note>
            Samtidigt tycker vi i Miljöpartiet att det uppmärksammade domslutet
            i EG-domstolen gällande uppsägning av transsexuella personer införlivas
            i svensk lagstiftning. Målet i EG-domstolen är mycket intressant.
            Det gällde en transsexuell person som blev uppsagd från sitt jobb
            på grund av dennes könsbyte. EG-
          </note>
          <note>
            domstolen konstaterade att uppsägningen stred mot förbudet mot
            könsdiskriminering i EU:s likabehandlingsdirektiv. Det är synd
            att riksdagsmajoriteten inte vill ge regeringen i uppdrag att
            återkomma till riksdagen med förslag på att införliva detta i
            svensk lagstiftning.
          </note>
          <note>
            Jag vill slutligen yrka bifall till reservation nr 15.
          </note>
          <note>
            Det gäller en motion från Miljöpartiet där vi tycker att arbetsgivare
            med mer än tio anställda ska ha mångfaldsplaner där såväl rekryteringspolicy
            som strategi mot diskriminering ska ingå som två komplement. Vi
            tror att det är viktigt att arbetsgivare på ett systematiskt sätt
            tar sig an diskrimineringsfrågorna. Genom att ta fram särskilda
            mångfaldsplaner innehållande konkreta mål tror vi att ytterligare
            steg kan tas framåt för att minska förekomsten av diskriminering
            på våra arbetsplatser - privata såväl som offentliga.
          </note>
          <note type="speaker">
            Anf. 195 BRITTA LEJON (s):
          </note>
          <note>
            Herr talman! Kvinnor diskrimineras på den svenska arbetsmarknaden.
            Den kvinnliga halvan av arbetskraften tjänar 82 % av vad männen
            tjänar.
          </note>
          <note>
            Kvinnor har korta, otrygga jobb. Kvinnor drabbas i högre grad
            än män av ohälsa. Kvinnor har deltidsjobb fast de vill ha heltid.
            Kvinnor saknas på toppositionerna. Kvinnor får lägre pension.
          </note>
          <note>
            Bilden av den svenska arbetsmarknaden är så orättvis, så ineffektiv
            och så föråldrad. Vad vi ser är att vi, drygt 80 år efter den
            kvinnliga rösträttens införande, efter decennier med barnomsorg
            och jämställdhetslagstiftning, och efter att ha fått motta första
            pris som världens mest jämställda land, fortfarande har en skrämmande
            uppdelning mellan kvinnors och mäns villkor på svensk arbetsmarknad.
            Det handlar om makt, makt och resurser. Det är männen som fortfarande
            har de ekonomiska medlen och makten.
          </note>
          <note>
            I dag debatterar och beslutar Sveriges riksdag om jämställdhet
            och arbetsmarknad. Mot den bakgrund som jag tecknade inledningsvis
            är det en mycket angelägen debatt.
          </note>
          <note>
            Det är ju också så att villkoren i arbetslivet sätter starka
            avtryck på vilket liv som vi människor lever även utanför arbetet.
            Det goda arbetet, som förutom en rimlig lön också ger möjlighet
            till inflytande och personlig utveckling, ger kraft, ork och förmåga
            till ett innehållsrikt och gott liv även utanför arbetet.
          </note>
          <note>
            Bristen på jämlika villkor på den svenska arbetsmarknaden begränsar
            och förminskar svenska kvinnors liv. Bristen på jämlika villkor
            gör också Sverige till ett fattigare land. Tänk så mycket initiativkraft,
            så många goda idéer och beslut som vi går miste om!
          </note>
          <note>
            Ojämlikheten måste tas på största allvar. Alla vi som på något
            sätt är beslutsfattare måste anta denna utmaning. Vi måste - inom
            både politik och näringsliv -
          </note>
          <note>
            inse ojämlikhetens betydelse, inse ojämlikhetens sprängkraft,
            som Camilla Sköld Jansson har varit inne på tidigare här i dag.
            Och vi måste agera därefter.
          </note>
          <note>
            Herr talman! Vi måste göra precis som kloka feminister och politiker
            har gjort före oss. Det handlar om förmågan att se verkligheten
            sådan den är, att tillsammans med andra bilda opinion för förändring,
            att glädjas över de framsteg som görs och att inte ge upp utan
            att uthålligt, uthålligt fortsätta att arbeta framåt. När vi i
            dag behandlar bristerna i den svenska jämställdheten på den svenska
            arbetsmarknaden gör vi det utifrån en styrkeposition. Vi befinner
            oss i ett av världens mest jämställda parlament i världens mest
            jämställda land. Kampen för jämställdhet har varit, och är, intimt
            sammanlänkad med kampen för demokrati. Tack vare tidigare generationers
            outtröttliga arbete har villkoren för både mäns och kvinnors liv
            förbättrats oerhört i Sverige.
          </note>
          <note>
            Mycket har också förbättrats på senare år. Det har blivit fler
            kvinnor i ledningarna för de offentliga verksamheterna. Vi har
            gått från 3 % år 1990 till
          </note>
          <note>
            31 % nu. Vi har lyckats minska deltidsarbetslösheten inom vård
            och omsorg med 15 000 bara de senaste tre åren. Vi har förstärkt
            lagstiftningen och resurserna till jämställdhetsarbetet. Och inte
            minst viktigt: Medvetenheten om de strukturer och maktförhållanden
            som råder ökar genom den debatt som förs.
          </note>
          <note>
            När jag då lyssnar på inläggen som framförs under den här debatten,
            särskilt från Moderaterna och
          </note>
          <note>
            Kristdemokraterna, blir jag lite bekymrad. Vakna upp ur er törnrosasömn
            och inse att er politik inte leder till de förbättringar som ni
            så varmt pratar om! Det handlar om strukturer och maktförhållanden,
            inte om att skuldbelägga enskilda individer.
          </note>
          <note>
            Det är mycket tillfredsställande att kunna konstatera den mängd
            av åtgärder som nu vidtas för att komma till rätta med diskrimineringen
            på svensk arbetsmarknad. Förra våren gavs docent Anna Wahl i uppdrag
            att kartlägga kvinnors deltagande på lednings- och styrelsenivå
            i svenskt näringsliv. Hon ska beskriva de hinder och strukturer
            som hindrar en positiv utveckling, och hon ska föreslå åtgärder
            -
          </note>
          <note>
            vilket kan behövas, eftersom det i 335 börsnoterade företag enbart
            fanns sex kvinnliga vd:ar. Utredarens förslag väntas till kvinnodagen
            den 8 mars i år.
          </note>
          <note>
            Den bristande jämställdheten i näringslivet har också tilldragit
            sig internationell uppmärksamhet.
          </note>
          <note>
            FN:s kommitté mot kvinnodiskriminering har kritiserat oss för
            detta. Det är också ett område som nuförtiden röner mycket debatt
            och också ett antal initiativ från näringslivet självt. Här kan
            vi i riksdagen också se fram mot ett förslag från regeringen om
            krav på redovisning av könsfördelningen i företagens årsberättelser.
          </note>
          <note>
            En annan oerhört angelägen fråga - som berör det stora flertalet
            svenska kvinnor och män - är varför könssegregeringen på den svenska
            arbetsmarknaden består. Också här har regeringen aviserat en utredning.
            Svensk arbetsmarknad och lönesättning riskerar att aldrig bli
            riktigt jämställda om vi inte bättre än i dag lyckas luckra upp
            dessa strukturer och förstå orsakerna bakom. Den låga värderingen
            av kvinnors arbete är en av de mest brännande frågorna just nu.
          </note>
          <note>
            Och självklart: Regeringens och myndigheternas, bland annat Jämställdhetsombudsmannens
            olika initiativ, har varit och kommer fortsatt att vara mycket
            viktiga. Men vi måste också se ett intensifierat ansvarstagande
            från arbetsmarknadens parter. Det handlar om strukturer och värderingar
            - och vi har mycket kvar att göra i Sverige.
          </note>
          <note>
            Herr talman! Insikten om att världens kanske mest jämställda
            land fortfarande har lång väg kvar att gå är uppfordrande. Jag
            ser fram mot den handlingsplan om jämställdhetspolitiken som ska
            presenteras för riksdagen i maj. Den kommer att behandla jämställdhetsfrågor
            inom en mängd områden, bland annat arbetsmarknad, och hela syftet
            är att på ett mer systematiskt sätt angripa bristerna i jämställdheten.
            Där har vi anledning att förvänta oss nya initiativ.
          </note>
          <note>
            Nya konstruktiva åtgärder kan vi också förvänta oss av den sittande
            Diskrimineringsutredningen, som ser på möjligheterna till en mer
            sammanhållen lagstiftning, som ser hur våra samlade myndighetsresurser
            bäst ska tas till vara och hur domstolsprocesserna i diskrimineringsmål
            ska genomföras.
          </note>
          <note>
            Sammantaget ger detta goda förhoppningar om en mandatperiod där
            mycket positivt kommer att hända på jämställdhetens och anti-diskrimineringsarbetets
            område. Det är vi beslutsfattare skyldiga att åstadkomma. Det
            är vi skyldiga oss själva, våra väljare och framför allt våra
            barn - framtidens svenska kvinnor och män.
          </note>
          <note>
            Slutligen är det därför glädjande att konstatera att regeringen
            nu på riksdagens bord har lagt förslaget att
          </note>
          <note>
            Sverige ska godkänna 1999 års fakultativa protokoll till FN:s
            konvention om avskaffande av all slags diskriminering av kvinnor.
            Genom detta ges enskilda individer eller grupper av individer
            som upplever sig kränkta en möjlighet att driva sin sak vidare.
            Det är ett viktigt steg framåt för ökad jämställdhet. Det är också
            därför som ett, i denna fråga, enigt utskott tillstyrker protokollet.
          </note>
          <note>
            Herr talman! Härmed vill jag yrka bifall till utskottets förslag
            i betänkandet och avslag på samtliga reservationer.
          </note>
          <note>
            Anf. 196 TOBIAS BILLSTRÖM (m)
          </note>
          <note>
            replik:
          </note>
          <note>
            Herr talman! Jag tror att det är dags för Britta
          </note>
          <note>
            Lejon att lämna kvoteringens askungebal innan klockan slår tolv
            och den lagen förvandlas till en pumpa.
          </note>
          <note>
            Ett av Socialdemokraternas motiv för utbyggnaden av den offentliga
            sektorn var att kvinnor skulle kunna byta spisen och blöjorna
            mot avlönat arbete.
          </note>
          <note>
            Men nu vet vi att lönerna är låga, arbetet är tungt och ansvaret
            för spisen och blöjorna kvarstår oförändrade.
          </note>
          <note>
            Den offentliga sektorn har alltså förvandlats till en kvinnofälla
            och dessutom drivit upp skattetrycket.
          </note>
          <note>
            Det system som var tänkt att underlätta för kvinnor bidrar i
            dag, paradoxalt nog, till att hämma kvinnors möjligheter på en
            fri arbetsmarknad.
          </note>
          <note>
            Det är genom att riva upp dessa monopol, som binder kvinnorna,
            och genom att förbättra förutsättningarna för landstinganställda
            sjuksköterskor att i stället ta jobb hos till exempel ett vårdinriktat
            bemanningsföretag som vi får möjligheterna att bryta lönediskrimineringen.
          </note>
          <note>
            Vad har till exempel Britta Lejon att säga om
          </note>
          <note>
            Kommunalarbetarförbundets rapport, som ordföranden Ylva Thörn
            förde fram, om att privata arbetsgivare som alternativ till stat,
            kommun och landsting skulle gynna förbundets medlemmar? Vad är
            kommentaren till den? Är det att vi inte behöver bry oss om den,
            att detta inte är någonting som angår den här riksdagen eller
            den här regeringen?
          </note>
          <note>
            Sedan handlar det om kvoteringens för- och nackdelar. Detta tycks
            vara regeringens enda instrument, om man lyssnar noggrant på Britta
            Lejon. Men kvoteringen måste antingen användas som ett medel för
            att nå jämställdhet eller som ett mått. Det kan inte vara samma
            sak samtidigt. Om syftet med till exempel varvade listor, varannan
            damernas eller motsvarande är att nå jämställdhet kan man inte
            samtidigt mäta den här jämställdheten, Britta Lejon. Det är det
            som Socialdemokraterna missar.
          </note>
          <note>
            Jag vill gärna höra vad som egentligen är Britta
          </note>
          <note>
            Lejons stora poäng i det här betänkandet?
          </note>
          <note type="speaker">
            Anf. 197 BRITTA LEJON (s) replik:
          </note>
          <note>
            Herr talman! Hur kan Tobias Billström påstå att det är den offentliga
            arbetsmarknaden som inskränker kvinnors liv och kvinnors förmåga
            att lämna hem och spis när fakta talar ett annat språk?
          </note>
          <note>
            Jag undrar om Tobias Billström någon gång har arbetat i en ICA-affär.
            Jag vet inte svaret på den frågan. Jag vet bara att det inom handeln
            finns många privata alternativa arbetsgivare. Jag har själv arbetat
            i en Konsumbutik, inte särskilt länge men tillräckligt länge för
            att uppleva den verklighet som råder på denna privata arbetsmarknad,
            där alternativen blomstrar. Där kan vi prata om både usla löner
            och usla arbetstider.
          </note>
          <note>
            Självfallet tror jag också att det är bra om man har alternativa
            arbetsmarknader och alternativa arbetsgivare. Men - och det är
            min poäng, Tobias Billström -
          </note>
          <note>
            i det här fallet är inte lösningen på problemet med den låga
            värderingen av kvinnors arbete att "riva upp de offentliga monopolen".
            Fakta talar ett annat språk.
          </note>
          <note>
            Kvinnors arbete värderas lågt oavsett var det sker, också i den
            privata sektorn.
          </note>
          <note>
            Anf. 198 TOBIAS BILLSTRÖM (m)
          </note>
          <note>
            replik:
          </note>
          <note>
            Herr talman! Vad är egentligen fakta, Britta Lejon? Återfinns
            inte den största delen av de kvinnor som är i arbetsför ålder
            och som befinner sig på arbetsmarknaden i den offentliga sektorn?
          </note>
          <note>
            Ingen i den här kammaren skulle försöka bortförklara att diskriminering
            existerar ute i samhället. Det är vi alla överens om. Det är inte
            någonting som Moderaterna försöker förneka. Det är inte heller
            någonting som något annat parti försöker förneka, men
          </note>
          <note>
            Britta Lejon försöker måla upp en bild där den privata sektorn
            ställs i relation till den offentliga sektorn. Du vill skapa ett
            motsatsförhållande dem emellan, och så är inte fallet.
          </note>
          <note>
            Vad det handlar om är att den offentliga sektorn i det här fallet
            utgör ett problem därför att den faktiskt inte är det goda föredöme
            som den borde vara. Vi moderater har i våra reservationer tagit
            upp den här frågan. Vi har sagt att vi anser att staten borde
            vara ett föredöme, inte bara när det gäller lönesättning utan
            också när det gäller anställningarna och antalet kvinnor på högre
            positioner. Men det kan inte uppnås genom kvotering. Det kan bara
            uppnås genom neutrala meritvärderingssystem. Det kan bara uppnås
            genom att man tar kvinnors kompetens på allvar.
          </note>
          <note>
            Britta Lejon försöker få det att framstå som att det egentligen
            handlar om någonting helt annat, att det handlar om att man från
            vår sida bortser från den dolda genusordning som finns, men det
            är det ingen som gör. Det är inte den som står i fokus för den
            här debatten. Det gör däremot det faktum att den offentliga sektorn
            låser in kvinnor och berövar dem möjligheten att söka sig vidare.
            Jag skulle vilja säga att man på ett mycket effektivt sätt gör
            dem inte bara till arbetande ute på arbetsmarknaden utan också
            till arbetande i hemmet. Kvinnorna är den grupp som dubbelarbetar
            mest av alla.
          </note>
          <note type="speaker">
            Anf. 199 BRITTA LEJON (s) replik:
          </note>
          <note>
            Herr talman! Tobias Billström! Det är inte jag som försöker ställa
            det offentliga mot det privata i den här debatten. Det kan man
            se om man läser reservationerna i det här betänkandet - det är
            andra som försöker göra detta. Jag försöker bara, genom de fakta
            som finns, visa att problemen med den låga värderingen av kvinnors
            arbete finns på hela den svenska arbetsmarknaden och att den lösning
            som ni försöker tillhandahålla inte är någon lösning i det avseendet.
          </note>
          <note>
            När det gäller den andra sakfrågan, om att det offentliga behöver
            vara ett gott föredöme, håller jag med Tobias Billström. Jag visade
            också i mitt anförande på att det faktiskt har skett förbättringar
            på den offentliga arbetsmarknaden när det till exempel gäller
            andelen kvinnor på toppositioner. Men det finns mycket kvar att
            göra; det håller jag verkligen med om.
          </note>
          <note type="speaker">
            Anf. 200 STEFAN ATTEFALL (kd) replik:
          </note>
          <note>
            Herr talman! Britta Lejon påstod lite märkligt att vi kristdemokrater
            försöker skuldbelägga enskilda individer. Jag vet inte vad Britta
            Lejon fick det ifrån.
          </note>
          <note>
            Det är möjligt att hon lyssnade dåligt på mitt anförande. Jag
            lyssnade däremot på Britta Lejons anförande.
          </note>
          <note>
            Det var en vacker bild hon ville måla upp över hur mycket som
            har blivit bra. Och ur ett historiskt perspektiv har jämställdheten
            självklart kommit långt i
          </note>
          <note>
            Sverige, också jämfört med många andra länder. Men det som mitt
            inlägg till stor del handlade om var att det pratas mycket. Det
            är många utspel på DN Debatt, och det är många tidningsartiklar.
            Men man är inte lika bra på att följa upp så som man själv påstår
            att man vill göra.
          </note>
          <note>
            Britta Lejon säger exempelvis att det bara finns sex kvinnliga
            vd:ar i börsbolagen, men bland de sex börsbolag som Britta Lejons
            regeringskamrater kan påverka direkt därför att de är statligt
            ägda finns ingen kvinnlig vd. Det finns ingen kvinnlig styrelseordförande.
            Där är inte jämställdheten speciellt mycket bättre. Jag hänvisade
            också till statistik om Regeringskansliets tjänstemän. Jag pekade
            på att löneskillnaderna mellan kvinnor och män har ökat i åtta
            av elva departement från 1999 till 2002.
          </note>
          <note>
            Det är denna bristande överensstämmelse mellan retorik, tal och
            tidningsartiklar och praktiskt arbete som gör att man blir ganska
            trött på att höra på er socialdemokrater. Visa mera handling och
            snacka mindre!
          </note>
          <note>
            Frågan till Britta Lejon är också: Är det kvotering i börsbolagens
            styrelser och i föräldraförsäkringen som är metoden för att lösa
            detta? Eller ska man göra som vi kristdemokrater säger? Vi säger:
            Låt oss nu förverkliga de lagar som vi redan har beslutat om.
            Låt oss se till att vi jobbar med attityder och värderingar!
          </note>
          <note>
            Låt oss skrida till verket och försöka göra någonting åt de diskriminerande
            löner som vi har i vårt land och som vi kan påverka! Det finns
            mycket kvar att göra, inte minst bland Britta Lejons egna regeringskamrater.
          </note>
          <note type="speaker">
            Anf. 201 BRITTA LEJON (s) replik:
          </note>
          <note>
            Herr talman! Stefan Attefall klagar över mängden utspel på detta
            område. Jag tror inte riktigt att jag håller med honom. Däremot
            drabbas jag av en känsla av att utspelen från kd, som rör granskningen
            av Regeringskansliets lönesättning, i det här fallet mer vägleds
            av att det är enkelt att plocka poäng på den arbetsplats som befinner
            sig i mediernas ljus och som består av tillräckligt få själar
            för att det ska vara möjligt att räkna medellöner än av en genuin
            omsorg om de många kvinnornas dåliga löner på den svenska arbetsmarknaden,
            både den offentliga och den privata.
          </note>
          <note>
            Man ska vara försiktig med statistik, herr Attefall.
          </note>
          <note>
            Jag hänvisar till den statistik som är offentligt producerad
            av SCB. Senast i går i denna kammare, i den interpellationsdebatt
            som handlade om Regeringskansliets lönesättning, sades det att
            under de två senaste åren, som vi har offentligt producerad statistik
            för, har medellönerna för kvinnorna ökat mer än medellönerna för
            män i Regeringskansliet. Låt detta vara nog sagt om Regeringskansliet!
            Jag tycker kanske att vi ägnar den arbetsplatsen något för stor
            uppmärksamhet. Visserligen förstår jag poängen - regeringen måste
            vara ett gott föredöme, gå före.
          </note>
          <note>
            Jag tror nog att det vore en välgärning för svenska kvinnor om
            Kristdemokraterna ägnade de stora grupperna på arbetsmarknaden
            samma omsorg.
          </note>
          <note type="speaker">
            Anf. 202 STEFAN ATTEFALL (kd) replik:
          </note>
          <note>
            Herr talman! Britta Lejon kan vara lugn. Läs våra motioner på
            området! Vi jobbar med de breda frågorna, inte minst med hur vi
            skapar ett mer barnvänligt arbetsliv, vilket jag tror är en av
            nyckelfaktorerna för att skapa både jämställdhet och jämnare lönesituation
            mellan kvinnor och män.
          </note>
          <note>
            Det jag pekade på är inte ointressant: utnämningspolitiken, hur
            regeringen själv agerar inom de börsbolag som ägs av staten och
            hur man agerar själv i lönesättningspolitiken på Regeringskansliet,
            där det faktiskt finns ganska många hundra personer. Det är inte
            ointressant hur man agerar på dessa områden.
          </note>
          <note>
            Men varken Camilla Sköld eller Britta Lejon tycker att Kristdemokrater
            och oppositionspartier ska bry sig om det.
          </note>
          <note>
            Det är en märklig politik. Jag tror att man måste visa gott föredöme.
            Man måste sopa framför egen dörr. Man måste gå i bräschen för
            att också kunna motivera de arbetsgivare på både den offentliga
            och den privata sidan som faktiskt har mycket att göra på detta
            område.
          </note>
          <note>
            I tidningen Statstjänstemannen stod det att läsa:
          </note>
          <note>
            Är du kvinna över 45 och arbetar på Regeringskansliet? Då är
            risken stor att din löneutveckling är sämre än dina kollegers.
          </note>
          <note>
            Är det en oväsentlig fråga att ställa till ett före detta statsråd
            och en företrädare för regeringsmakten?
          </note>
          <note>
            Varför har man sådana rubriker i fackliga tidningar?
          </note>
          <note type="speaker">
            Anf. 203 BRITTA LEJON (s) replik:
          </note>
          <note>
            Herr talman! Jag håller med Stefan Attefall. Det är inte ointressant
            hur man agerar själv. Det gäller oss alla. Jag håller med om kritiken.
            När det gäller de tunga infrastrukturverken vore det glädjande
            om vi kunde se fler kvinnor i ledningen. Men jag är övertygad
            om att det inte dröjer länge eftersom vi faktiskt har den nomineringspolitik
            som vi har från regeringens sida att öka andelen kvinnor på toppositioner.
          </note>
          <note>
            Man kommer att få se att så också blir fallet. Inom det offentliga
            ligger vi betydligt bättre till än vad man gör i det privata näringslivet
            på detta område. Det tycker jag att Stefan Attefall kunde kosta
            på sig att medge någon gång.
          </note>
          <note>
            Det är inte ointressant hur man agerar själv. Vi har tidigare
            diskuterat lönesättningen på Kristdemokraternas och Vänsterpartiets
            kanslier - tror jag det var. Jag undrar varför det är så att Kristdemokraterna
          </note>
          <note>
            - om vi nu går till antalet ledamöter i denna kammare
          </note>
          <note>
            - har minst andel kvinnor? Stefan Attefall talar om för andra
            att de ska föregå med gott exempel. Om jag har läst rätt är 10
            av era 33 ledamöter kvinnor. Ni ligger sämst till i rankingen,
            kan jag upplysa om.
          </note>
          <note type="speaker">
            Anf. 204 TINA ACKETOFT (fp) replik:
          </note>
          <note>
            Herr talman! Jag blir nästan stum. När den socialdemokratiska
            retoriken sätter i gång kan man inte annat än att häpna och njuta.
            Det finns väl ingen som inte kan hålla med Britta Lejon när hon
            säger att jämställdhetsarbetet är ineffektivt och föråldrat och
            att det råder skrämmande villkor på den svenska arbetsmarknaden.
          </note>
          <note>
            Hon säger också att vi nu är i en styrkeposition genom att vi
            faktiskt är ett jämställt parlament. Men är det inte lite komiskt
            att man inte inser att man sitter i regeringsställning? Av de
            80 år som har förflutit sedan Folkpartiet var med och drev igenom
            den kvinnliga rösträtten har Socialdemokraterna suttit vid makten
            alldeles för många år. Ändå har vi fortfarande skrämmande villkor
            på den svenska arbetsmarknaden.
          </note>
          <note>
            Ni håller med. Ni inser problemen. Men det händer ingenting.
            Ingenting händer. Det enda vi har pratat om i dag är utredning
            efter utredning. Var är förslagen? Måste vi vänta till maj för
            att Columbi ägg plötsligt ska öppnas och alla svar ramla ned på
            bordet?
          </note>
          <note>
            Nyligen tillsattes ytterligare en utredning. Det gällde ojämställdheten
            vid föräldratimmarnas uttagande - eller liknande formulerat. Jag
            vill ställa en rak fråga till Britta Lejon som hon borde kunna
            svara på. När får vi se höjda tak i föräldraförsäkringen som ni
            lovade svenska folket inför valet?
          </note>
          <note type="speaker">
            Anf. 205 BRITTA LEJON (s) replik:
          </note>
          <note>
            Herr talman! Jag måste börja med att rätta Tina
          </note>
          <note>
            Acketoft. Jag sade inte att den nuvarande jämställdhetspolitiken
            är skrämmande. Jag sade att villkoren på svensk arbetsmarknad
            fortfarande är skrämmande olika och orättvisa, om man jämför mäns
            och kvinnors villkor.
          </note>
          <note>
            Var är förslagen? frågar Tina Acketoft. Måste vi vänta? Ett av
            förslagen ska vi besluta om alldeles strax även om vi inte debatterar
            det just nu. Det är ett förslag som i praktiken ger svenska kvinnor
            och grupper av individer möjlighet att driva sin sak vidare om
            de anser sig ha blivit kränkta.
          </note>
          <note>
            Notera det som händer, Tina Acketoft! Notera de förbättringar
            som görs! Se att andelen kvinnor har ökat inom det offentliga!
            Se att deltidsarbetslösheten har minskat drastiskt! Se också sådant
            som rör maxtaxan, den utbyggda föräldraförsäkringen och barnbidragshöjningarna!
            Det är några exempel på förbättringar för svenska kvinnor, män
            och barn under de senaste åren.
          </note>
          <note>
            Tina Acketoft frågar mig också om taken i föräldraförsäkringen.
            Hon är naturligtvis mycket väl medveten om att jag inte kan ge
            något bättre besked på den punkten än vad vi kan få från regeringens
            företrädare. De har i olika sammanhang sagt, och det sade jag
            också i valrörelsen, att det är en oerhört angelägen fråga för
            oss socialdemokrater. Vi slår vakt om det svenska välfärdssamhället.
            En höjning av taken är en viktig och angelägen reform om de många
            ska omfattas av de generella välfärdssystemen. Det ska vi leva
            upp till, men vi är alla medvetna om att man inte alltid kan förutse
            allting. Den svenska ekonomin är inte så bra som den såg ut att
            vara för ett tag sedan.
          </note>
          <note>
            Vi hoppas att vi kan genomföra det så snart som möjligt. Det
            tänker vi göra.
          </note>
          <note type="speaker">
            Anf. 206 TINA ACKETOFT (fp) replik:
          </note>
          <note>
            Herr talman! Att den svenska ekonomin inte såg så bra ut var
            ganska uppenbart. Folkpartiet gick ut och drog tillbaka en del
            av sina vallöften just på grund av ekonomin. Men den insikten
            hade ni tydligen inte vid det tillfället.
          </note>
          <note>
            Att vi nu äntligen godkänner FN:s protokoll tar
          </note>
          <note>
            Britta Lejon som exempel på att det händer någonting. Det vore
            väl attan också, kan man väl säga. Det har inte heller gått med
            någon fart. Det har också dragits i långbänk. Jag antar att det
            har varit utredningar efter utredningar, men det har jag inget
            belägg för. Att det har tagit lång tid är uppenbart för alla.
          </note>
          <note>
            Jag har ytterligare en fråga till Britta Lejon. Hon sade att
            hon inte vill ställa det privata mot det offentliga. Nej, hon
            vill över huvud taget inte diskutera det privata. Men vem är det
            som förhandlar lönerna för de handelsanställda? Kan inte problemet
            vara att de som faktiskt förhandlar lönerna också ser kvinnor
            som ett kollektiv, precis som regeringspartierna och regeringen
            gör: Kvinnor är ett kollektiv. Kvinnor ska förhandlas om som för
            ett kollektiv.
          </note>
          <note>
            När ska man inse att även om det är strukturella problem i samhället
            som ställer till det för oss så måste vi tillåta kvinnor att bli
            behandlade som individer?
          </note>
          <note type="speaker">
            Anf. 207 BRITTA LEJON (s) replik:
          </note>
          <note>
            Herr talman! Först gäller det långbänkar. Jag tror att man om
            man tittar på hur Sverige lever upp till sina internationella
            åtaganden och betraktar det hela ytligt kan kritisera Sverige
            för att dra saker i långbänk. Men, Tina Acketoft, det gör vi ibland
            eftersom vi måste. När vi ratificerar, skriver under, godkänner
            och i svensk lagstiftning implementerar olika internationella
            åtaganden gör vi det först när vi vet att vi de facto kan leva
            upp till bokstäverna.
          </note>
          <note>
            Det är möjligt att det då blir långbänkar. Men då får det vara
            så. Vi ska se till att vi ger våra medborgare rättigheter som
            det de facto går att leva upp till, ingenting som bara är papper.
          </note>
          <note>
            När det gäller att kvinnor ses som kollektiv skulle jag tycka
            att det vore trevligt om Tina Acketoft lät bli att lägga ord i
            min mun som jag inte har sagt. Självklart ska varje människa ses
            som den unika individ han eller hon är. Lika självklart är det,
            när man betraktar den svenska arbetsmarknaden i dag, att kvinnor
            ses som grupp. Hur ska vi annars förklara den låga värderingen
            av kvinnors arbete, oavsett var kvinnor arbetar? Vi måste, Tina
            Acketoft, för att lösa problemen med detta, se att det är strukturer
            som håller tillbaka kvinnor. Men jag har ingen aning om hur Kommunals
            förhandlare betraktar dessa frågor.
          </note>
          <note>
            Jag tycker att Tina Acketoft ibland svajar betänkligt själv mellan
            att betrakta kvinnor som individer eller som kollektiv. För att
            lösa problemen måste vi se strukturerna och grupperingarna. Men
            självfallet ska varje individ betraktas som den unika varelse
            han eller hon är.
          </note>
          <note type="speaker">
            Anf. 208 LARS-IVAR ERICSON (c):
          </note>
          <note>
            Herr talman! Jämställdhet innebär att kvinnor och män har lika
            rättigheter, skyldigheter och möjligheter inom alla väsentliga
            områden i livet. Jämställdhet är att tillvarata både mäns och
            kvinnors särskilda erfarenheter. Därför är det mycket viktigt
            att i arbetslivet noga bevaka jämställdhetsfrågorna.
          </note>
          <note>
            Arbetsgivaren är skyldig att främja jämställdhet i arbetet. Ett
            instrument i den processen är jämställdhetsplanerna. De ska enligt
            jämställdhetslagen finnas i stat, kommuner och företag med fler
            än nio anställda, och de ska årligen gås igenom och revideras.
            Vid arbetsplatsträffar ska det lämnas information om det på arbetsplatsen
            pågående arbetet för jämställdhet.
          </note>
          <note>
            Viktiga rubriker i planen är exempelvis jämställdhet vid platsannonsering,
            vid tillsättning av tjänster, lika lön för lika arbete, lika rätt
            till utbildning, lika befordringsmöjligheter och positiv inställning
            till båda föräldrars rätt till föräldraledighet. Vidare ska det
            finnas med aktuell statistik där det går att utläsa antal män
            och kvinnor i respektive yrkesgrupp, medellön, sjukfrånvaro och
            ledighet för vård av barn.
          </note>
          <note>
            Arbetsmarknadsutskottet konstaterar att det är bekymmersamt att
            det fortfarande är många arbetsgivare som inte lever upp till
            lagens krav på jämställdhetsplaner och pekar på nyttan och värdet
            med att arbeta med dessa planer. Som anställd och som arbetsgivare
            kan jag vidimera hur viktigt det är att ha jämställdhetsplaner
            och hur nyttigt det är att få delta i den process som leder fram
            till planens fastställande.
          </note>
          <note>
            I ett replikskifte med vice statsminister Margareta
          </note>
          <note>
            Winberg i höstas ställde jag frågan hur det ligger till med jämställdhetsplanerna
            i Sverige. Svaret blev att företagen ska ha jämställdhetsplaner
            men att det inte förekommer överallt. Hon berättade att JämO nu
            går ut och granskar 500 företag och begär in aktuella planer för
            att se om de finns och om de är korrekta.
          </note>
          <note>
            Jag kunde då berätta att JämO i själva verket går ut till 10
            000 företag, och vi diskuterade sedan vilka sanktionsmöjligheter
            som finns för att driva på företagen när det gäller upprättande
            av jämställdhetsplaner. Margareta Winberg sade då att hon trodde
            att företagen skulle skärpa sig inför hotet att hängas ut för
            att de inte sköter sig, och om de inte gör det blir det sanktioner
            enligt lagstiftningen. Jag fick aldrig veta vilka sanktioner som
            kan bli aktuella, och det skulle vara bra om någon kunde ge mig
            de upplysningarna.
          </note>
          <note>
            Över huvud taget tror jag att det från myndigheternas sida kunde
            bli en effektivare övervakning av jämställdheten inom arbetslivet
            och att det behövs en kraftig höjning av skadestånden i jämställdhetsmål.
          </note>
          <note>
            Det får inte vara så att blygsamma skadeståndsbelopp medför att
            arbetsgivaren inte bryr sig om att efterleva givna regler. Centerpartiet
            tar upp denna viktiga fråga i motionen A 366.
          </note>
          <note>
            Herr talman! Jämställdhet mellan män och kvinnor är viktigt för
            vårt lands trovärdighet. Därför måste nu kraven på jämställdhetsplaner
            tas på allvar och arbetet med dessa intensifieras. På så sätt
            får vi ett bättre arbetsklimat, ohälsotalen minskar och trivseln
            för både män och kvinnor ökar.
          </note>
          <note>
            Överläggningen var härmed avslutad.
          </note>
          <note>
            (Beslut fattades under 19 §.)
          </note>
          <note>
            19 § Beslut om ärenden som slutdebatterats vid dagens sammanträde
          </note>
          <note>
            KU20 Frågor beträffande trossamfund
          </note>
          <note>
            Punkt 1 (Begravningsverksamheten)
          </note>
          <note>
            1. utskottet
          </note>
          <note>
            2. res. 2 (mp)
          </note>
          <note>
            Votering:
          </note>
          <note>
            258 för utskottet
          </note>
          <note>
            16 för res. 2
          </note>
          <note>
            28 avstod
          </note>
          <note>
            47 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 126 s, 46 m, 40 fp, 28 kd, 1 v, 17 c
          </note>
          <note>
            För res. 2: 2 fp, 14 mp
          </note>
          <note>
            Avstod: 2 fp, 24 v, 2 c
          </note>
          <note>
            Frånvarande: 18 s, 9 m, 4 fp, 5 kd, 5 v, 3 c, 3 mp
          </note>
          <note>
            Punkt 2 (Svenska kyrkan)
          </note>
          <note>
            1. utskottet
          </note>
          <note>
            2. res. 3 (v, mp)
          </note>
          <note>
            Votering:
          </note>
          <note>
            260 för utskottet
          </note>
          <note>
            42 för res. 3
          </note>
          <note>
            2 avstod
          </note>
          <note>
            45 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 128 s, 46 m, 41 fp, 27 kd, 18 c
          </note>
          <note>
            För res. 3: 2 fp, 1 kd, 26 v, 13 mp
          </note>
          <note>
            Avstod: 1 fp, 1 mp
          </note>
          <note>
            Frånvarande: 16 s, 9 m, 4 fp, 5 kd, 4 v, 4 c, 3 mp
          </note>
          <note>
            Punkt 3 (Statlig medverkan vid uppbörd av avgift till trossamfund)
          </note>
          <note>
            1. utskottet
          </note>
          <note>
            2. res. 5 (fp)
          </note>
          <note>
            3. res. 4 (v, mp)
          </note>
          <note>
            Förberedande votering:
          </note>
          <note>
            44 för res. 5
          </note>
          <note>
            41 för res. 4
          </note>
          <note>
            220 avstod
          </note>
          <note>
            44 frånvarande
          </note>
          <note>
            Kammaren biträdde res. 5.
          </note>
          <note>
            Huvudvotering:
          </note>
          <note>
            221 för utskottet
          </note>
          <note>
            43 för res. 5
          </note>
          <note>
            41 avstod
          </note>
          <note>
            44 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 128 s, 46 m, 28 kd, 19 c
          </note>
          <note>
            För res. 5: 43 fp
          </note>
          <note>
            Avstod: 1 fp, 26 v, 14 mp
          </note>
          <note>
            Frånvarande: 16 s, 9 m, 4 fp, 5 kd, 4 v, 3 c, 3 mp
          </note>
          <note>
            UU3 Stabiliserings- och associeringsavtalet mellan
          </note>
          <note>
            Europeiska gemenskaperna och deras medlemsstater och Kroatien
          </note>
          <note>
            Kammaren biföll utskottets förslag.
          </note>
          <note>
            UU6 Tilläggsprotokoll till Europakonventionen -
          </note>
          <note>
            dödsstraffets totala avskaffande i Europa
          </note>
          <note>
            Kammaren biföll utskottets förslag.
          </note>
          <note>
            UU14 Svenskt deltagande i en EU-ledd styrka i
          </note>
          <note>
            Makedonien
          </note>
          <note>
            Kammaren biföll utskottets förslag.
          </note>
          <note>
            JuU4 Hemlig teleavlyssning, m.m.
          </note>
          <note>
            Punkt 2 (Redovisningens innehåll)
          </note>
          <note>
            1. utskottet
          </note>
          <note>
            2. res. 1 (fp, kd)
          </note>
          <note>
            Votering:
          </note>
          <note>
            229 för utskottet
          </note>
          <note>
            75 för res. 1
          </note>
          <note>
            1 avstod
          </note>
          <note>
            44 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 128 s, 44 m, 26 v, 19 c, 12 mp
          </note>
          <note>
            För res. 1: 2 m, 44 fp, 28 kd, 1 mp
          </note>
          <note>
            Avstod: 1 mp
          </note>
          <note>
            Frånvarande: 16 s, 9 m, 4 fp, 5 kd, 4 v, 3 c, 3 mp
          </note>
          <note>
            Punkt 4 (Överskottsinformation)
          </note>
          <note>
            1. utskottet
          </note>
          <note>
            2. res. 2 (fp, m, kd)
          </note>
          <note>
            Votering:
          </note>
          <note>
            186 för utskottet
          </note>
          <note>
            119 för res. 2
          </note>
          <note>
            44 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 128 s, 26 v, 19 c, 13 mp
          </note>
          <note>
            För res. 2: 46 m, 44 fp, 28 kd, 1 mp
          </note>
          <note>
            Frånvarande: 16 s, 9 m, 4 fp, 5 kd, 4 v, 3 c, 3 mp
          </note>
          <note>
            Övriga punkter
          </note>
          <note>
            Kammaren biföll utskottets förslag.
          </note>
          <note>
            MJU7 Icke-joniserande strålning m.m.
          </note>
          <note>
            Återförvisningsyrkande (fp)
          </note>
          <note>
            Propositioner ställdes först beträffande det under överläggningen
            framställda yrkandet om återförvisning av ärendet till utskottet
            för ytterligare beredning.
          </note>
          <note>
            För bifall räckte att en tredjedel av de röstande anslöt sig
            till detta.
          </note>
          <note>
            Votering:
          </note>
          <note>
            214 för avslag
          </note>
          <note>
            85 för bifall
          </note>
          <note>
            4 avstod
          </note>
          <note>
            46 frånvarande
          </note>
          <note>
            Kammaren hade således avslagit återförvisningsärendet.
          </note>
          <note>
            Partivis fördelning av rösterna:
          </note>
          <note>
            För utskottet: 126 s, 46 m, 28 kd, 1 v, 12 c, 1 mp
          </note>
          <note>
            För res. 1: 2 s, 44 fp, 25 v, 1 c, 13 mp
          </note>
          <note>
            Avstod: 4 c
          </note>
          <note>
            Frånvarande: 16 s, 9 m, 4 fp, 5 kd, 4 v, 5 c, 3 mp
          </note>
          <note>
            Punkt 1 (Varningstext på mobiltelefoner)
          </note>
          <note>
            1. utskottet
          </note>
          <note>
            2. res. 1 (mp, v)
          </note>
          <note>
            Votering:
          </note>
          <note>
            218 för utskottet
          </note>
          <note>
            41 för res. 1
          </note>
          <note>
            45 avstod
          </note>
          <note>
            45 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 127 s, 45 m, 5 fp, 27 kd, 14 c
          </note>
          <note>
            För res. 1: 1 m, 26 v, 14 mp
          </note>
          <note>
            Avstod: 39 fp, 1 kd, 5 c
          </note>
          <note>
            Frånvarande: 17 s, 9 m, 4 fp, 5 kd, 4 v, 3 c, 3 mp
          </note>
          <note>
            Punkt 4 (Sänkning av gränsvärden)
          </note>
          <note>
            1. utskottet
          </note>
          <note>
            2. res. 2 (mp)
          </note>
          <note>
            Votering:
          </note>
          <note>
            247 för utskottet
          </note>
          <note>
            14 för res. 2
          </note>
          <note>
            44 avstod
          </note>
          <note>
            44 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 128 s, 46 m, 6 fp, 27 kd, 26 v, 14 c
          </note>
          <note>
            För res. 2: 14 mp
          </note>
          <note>
            Avstod: 38 fp, 1 kd, 5 c
          </note>
          <note>
            Frånvarande: 16 s, 9 m, 4 fp, 5 kd, 4 v, 3 c, 3 mp
          </note>
          <note>
            Punkt 6 (Forskning m.m.)
          </note>
          <note>
            1. utskottet
          </note>
          <note>
            2. res. 3 (v)
          </note>
          <note>
            Votering:
          </note>
          <note>
            224 för utskottet
          </note>
          <note>
            40 för res. 3
          </note>
          <note>
            41 avstod
          </note>
          <note>
            44 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 128 s, 46 m, 6 fp, 28 kd, 16 c
          </note>
          <note>
            För res. 3: 26 v, 14 mp
          </note>
          <note>
            Avstod: 38 fp, 3 c
          </note>
          <note>
            Frånvarande: 16 s, 9 m, 4 fp, 5 kd, 4 v, 3 c, 3 mp
          </note>
          <note>
            Övriga punkter
          </note>
          <note>
            Kammaren biföll utskottets förslag.
          </note>
          <note>
            MJU8 Försöksdjur
          </note>
          <note>
            Punkt 2 (Handlingsplaner för begränsning av djurförsök)
          </note>
          <note>
            1. utskottet
          </note>
          <note>
            2. res. 2 (mp)
          </note>
          <note>
            Votering:
          </note>
          <note>
            288 för utskottet
          </note>
          <note>
            16 för res. 2
          </note>
          <note>
            45 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 127 s, 46 m, 43 fp, 28 kd, 25 v, 19 c
          </note>
          <note>
            För res. 2: 1 fp, 1 v, 14 mp
          </note>
          <note>
            Frånvarande: 17 s, 9 m, 4 fp, 5 kd, 4 v, 3 c, 3 mp
          </note>
          <note>
            Punkt 5 (Den försöksdjursetiska prövningen)
          </note>
          <note>
            1. utskottet
          </note>
          <note>
            2. res. 3 (mp)
          </note>
          <note>
            Votering:
          </note>
          <note>
            290 för utskottet
          </note>
          <note>
            15 för res. 3
          </note>
          <note>
            44 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 128 s, 46 m, 43 fp, 28 kd, 26 v, 19 c
          </note>
          <note>
            För res. 3: 1 fp, 14 mp
          </note>
          <note>
            Frånvarande: 16 s, 9 m, 4 fp, 5 kd, 4 v, 3 c, 3 mp
          </note>
          <note>
            Punkt 9 (Internationellt arbete på försöksdjursområdet)
          </note>
          <note>
            1. utskottet
          </note>
          <note>
            2. res. 4 (kd, v)
          </note>
          <note>
            Votering:
          </note>
          <note>
            235 för utskottet
          </note>
          <note>
            69 för res. 4
          </note>
          <note>
            1 avstod
          </note>
          <note>
            44 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 127 s, 46 m, 43 fp, 19 c
          </note>
          <note>
            För res. 4: 1 fp, 28 kd, 26 v, 14 mp
          </note>
          <note>
            Avstod: 1 s
          </note>
          <note>
            Frånvarande: 16 s, 9 m, 4 fp, 5 kd, 4 v, 3 c, 3 mp
          </note>
          <note>
            Övriga punkter
          </note>
          <note>
            Kammaren biföll utskottets förslag.
          </note>
          <note>
            MJU11 Genteknik, m.m.
          </note>
          <note>
            Punkt 3 (Moratorium för genetiskt modifierade grödor)
          </note>
          <note>
            Propositioner ställdes först beträffande utskottets förslag till
            beslut och därefter i fråga om motiveringen.
          </note>
          <note>
            Förslag till beslut:
          </note>
          <note>
            1. utskottet
          </note>
          <note>
            2. res. 1 (mp, v)
          </note>
          <note>
            Votering:
          </note>
          <note>
            261 för utskottet
          </note>
          <note>
            40 för res. 1
          </note>
          <note>
            3 avstod
          </note>
          <note>
            45 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 128 s, 45 m, 41 fp, 28 kd, 19 c
          </note>
          <note>
            För res. 1: 26 v, 14 mp
          </note>
          <note>
            Avstod: 1 m, 2 fp
          </note>
          <note>
            Frånvarande: 16 s, 9 m, 5 fp, 5 kd, 4 v, 3 c, 3 mp
          </note>
          <note>
            Motiveringen:
          </note>
          <note>
            Godkännande av
          </note>
          <note>
            1. utskottets motivering
          </note>
          <note>
            2. motiveringen i res. 2 (m, fp)
          </note>
          <note>
            Votering:
          </note>
          <note>
            191 för utskottet
          </note>
          <note>
            89 för res. 2
          </note>
          <note>
            25 avstod
          </note>
          <note>
            44 frånvarande
          </note>
          <note>
            Kammaren biföll utskottets motivering.
          </note>
          <note>
            Partivis fördelning av rösterna:
          </note>
          <note>
            För utskottet: 128 s, 1 m, 28 kd, 1 v, 19 c, 14 mp
          </note>
          <note>
            För res. 2: 45 m, 44 fp
          </note>
          <note>
            Avstod: 25 v
          </note>
          <note>
            Frånvarande: 16 s, 9 m, 4 fp, 5 kd, 4 v, 3 c, 3 mp
          </note>
          <note>
            Punkt 7 (Försiktighetsprincipen)
          </note>
          <note>
            1. utskottet
          </note>
          <note>
            2. res. 3 (kd)
          </note>
          <note>
            Votering:
          </note>
          <note>
            276 för utskottet
          </note>
          <note>
            28 för res. 3
          </note>
          <note>
            45 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 127 s, 46 m, 44 fp, 26 v, 19 c, 14 mp
          </note>
          <note>
            För res. 3: 28 kd
          </note>
          <note>
            Frånvarande: 17 s, 9 m, 4 fp, 5 kd, 4 v, 3 c, 3 mp
          </note>
          <note>
            Punkt 10 (Forskningsresurser till genteknikområdet)
          </note>
          <note>
            1. utskottet
          </note>
          <note>
            2. res. 5 (kd, c)
          </note>
          <note>
            Votering:
          </note>
          <note>
            258 för utskottet
          </note>
          <note>
            47 för res. 5
          </note>
          <note>
            44 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 128 s, 46 m, 44 fp, 26 v, 14 mp
          </note>
          <note>
            För res. 5: 28 kd, 19 c
          </note>
          <note>
            Frånvarande: 16 s, 9 m, 4 fp, 5 kd, 4 v, 3 c, 3 mp
          </note>
          <note>
            Övriga punkter
          </note>
          <note>
            Kammaren biföll utskottets förslag.
          </note>
          <note>
            AU3 Jämställdhet och diskriminering
          </note>
          <note>
            Punkt 2 (Allmänna frågor om jämställdhet)
          </note>
          <note>
            1. utskottet
          </note>
          <note>
            2. res. 1 (m)
          </note>
          <note>
            3. res. 3 (kd)
          </note>
          <note>
            Förberedande votering:
          </note>
          <note>
            47 för res. 1
          </note>
          <note>
            28 för res. 3
          </note>
          <note>
            230 avstod
          </note>
          <note>
            44 frånvarande
          </note>
          <note>
            Kammaren biträdde res. 1.
          </note>
          <note>
            Huvudvotering:
          </note>
          <note>
            187 för utskottet
          </note>
          <note>
            46 för res. 1
          </note>
          <note>
            72 avstod
          </note>
          <note>
            44 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 128 s, 26 v, 19 c, 14 mp
          </note>
          <note>
            För res. 1: 46 m
          </note>
          <note>
            Avstod: 44 fp, 28 kd
          </note>
          <note>
            Frånvarande: 16 s, 9 m, 4 fp, 5 kd, 4 v, 3 c, 3 mp
          </note>
          <note>
            Punkt 7 (Allmänt om jämställda löner och lönediskriminering)
          </note>
          <note>
            1. utskottet
          </note>
          <note>
            2. res. 6 (fp)
          </note>
          <note>
            Votering:
          </note>
          <note>
            214 för utskottet
          </note>
          <note>
            44 för res. 6
          </note>
          <note>
            46 avstod
          </note>
          <note>
            45 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 128 s, 46 m, 26 v, 1 c, 13 mp
          </note>
          <note>
            För res. 6: 44 fp
          </note>
          <note>
            Avstod: 28 kd, 18 c
          </note>
          <note>
            Frånvarande: 16 s, 9 m, 4 fp, 5 kd, 4 v, 3 c, 4 mp
          </note>
          <note>
            Punkt 10 (Skadestånd i jämställdhetsmål)
          </note>
          <note>
            1. utskottet
          </note>
          <note>
            2. res. 8 (fp, c)
          </note>
          <note>
            Votering:
          </note>
          <note>
            240 för utskottet
          </note>
          <note>
            64 för res. 8
          </note>
          <note>
            45 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 128 s, 46 m, 27 kd, 26 v, 13 mp
          </note>
          <note>
            För res. 8: 43 fp, 1 kd, 19 c, 1 mp
          </note>
          <note>
            Frånvarande: 16 s, 9 m, 5 fp, 5 kd, 4 v, 3 c, 3 mp
          </note>
          <note>
            Punkt 16 (Lagreglerat aktivt arbete för mångfald)
          </note>
          <note>
            1. utskottet
          </note>
          <note>
            2. res. 15 (mp)
          </note>
          <note>
            Votering:
          </note>
          <note>
            291 för utskottet
          </note>
          <note>
            14 för res. 15
          </note>
          <note>
            44 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 128 s, 46 m, 44 fp, 28 kd, 26 v, 19 c
          </note>
          <note>
            För res. 15: 14 mp
          </note>
          <note>
            Frånvarande: 16 s, 9 m, 4 fp, 5 kd, 4 v, 3 c, 3 mp
          </note>
          <note>
            Punkt 28 (Rättegångskostnaderna i diskrimineringsmål)
          </note>
          <note>
            1. utskottet
          </note>
          <note>
            2. res. 24 (v)
          </note>
          <note>
            Votering:
          </note>
          <note>
            265 för utskottet
          </note>
          <note>
            31 för res. 24
          </note>
          <note>
            9 avstod
          </note>
          <note>
            44 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 128 s, 46 m, 43 fp, 28 kd, 18 c, 2 mp
          </note>
          <note>
            För res. 24: 26 v, 1 c, 4 mp
          </note>
          <note>
            Avstod: 1 fp, 8 mp
          </note>
          <note>
            Frånvarande: 16 s, 9 m, 4 fp, 5 kd, 4 v, 3 c, 3 mp
          </note>
          <note>
            Punkt 29 (Grupptalan på jämställdhetsområdet)
          </note>
          <note>
            1. utskottet
          </note>
          <note>
            2. res. 25 (c)
          </note>
          <note>
            Votering:
          </note>
          <note>
            284 för utskottet
          </note>
          <note>
            20 för res. 25
          </note>
          <note>
            45 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 128 s, 45 m, 44 fp, 28 kd, 26 v, 13 mp
          </note>
          <note>
            För res. 25: 19 c, 1 mp
          </note>
          <note>
            Frånvarande: 16 s, 10 m, 4 fp, 5 kd, 4 v, 3 c, 3 mp
          </note>
          <note>
            Övriga punkter
          </note>
          <note>
            Kammaren biföll utskottets förslag.
          </note>
          <note>
            20 § Bordläggning
          </note>
          <note>
            Anmäldes och bordlades
          </note>
          <note>
            Proposition
          </note>
          <note>
            2002/03:49 Nya förmånsrättsregler
          </note>
          <note>
            Skrivelse
          </note>
          <note>
            2002/03:103 Kommittéberättelse 2003
          </note>
          <note>
            Förslag
          </note>
          <note>
            2002/03:RB2 Fullmäktiges i Riksbanken förslag till disposition
            av Riksbankens vinst för räkenskapsåret 2002 m.m.
          </note>
          <note>
            Redogörelse
          </note>
          <note>
            2002/03:ER1 Från Sveriges delegation vid Europarådets parlamentariska
            församling
          </note>
          <note>
            21 § Anmälan om interpellationer
          </note>
          <note>
            Anmäldes att följande interpellationer framställts
          </note>
          <note>
            den 19 februari
          </note>
          <note>
            2002/03:195 av Kerstin Lundgren (c) till justitieminister Thomas
            Bodström
          </note>
          <note>
            Framtidens tingsrättsorganisation i Stockholms län
          </note>
          <note>
            2002/03:196 av Kerstin Lundgren (c) till kulturminister Marita
            Ulvskog
          </note>
          <note>
            Våldsskildringsrådets rapport
          </note>
          <note>
            Interpellationerna redovisas i bilaga som fogas till riksdagens
            snabbprotokoll tisdagen den 4 mars.
          </note>
          <note>
            22 § Anmälan om frågor för skriftliga svar
          </note>
          <note>
            Anmäldes att följande frågor för skriftliga svar framställts
          </note>
          <note>
            den 19 februari
          </note>
          <note>
            2002/03:545 av Carl-Axel Johansson (m) till jordbruksminister
            Ann-Christin Nykvist
          </note>
          <note>
            Det framtida svenska torskfisket
          </note>
          <note>
            2002/03:546 av Gustav Fridolin (mp) till statsrådet
          </note>
          <note>
            Jan O Karlsson
          </note>
          <note>
            Asylsökande irakier
          </note>
          <note>
            2002/03:547 av Luciano Astudillo (s) till statsrådet
          </note>
          <note>
            Jan O Karlsson
          </note>
          <note>
            Arbetstillstånd utan uppehållstillstånd
          </note>
          <note>
            2002/03:548 av Mona Jönsson (mp) till statsrådet
          </note>
          <note>
            Hans Karlsson
          </note>
          <note>
            Högriskskydd i sjuklön för utsatta grupper
          </note>
          <note>
            2002/03:549 av Henrik von Sydow (m) till justitieminister Thomas
            Bodström
          </note>
          <note>
            Djurrättsaktivisters agerande
          </note>
          <note>
            2002/03:550 av Lars U Granberg (s) till justitieminister Thomas
            Bodström
          </note>
          <note>
            Ansvar för brott
          </note>
          <note>
            2002/03:551 av Sten Tolgfors (m) till utrikesminister
          </note>
          <note>
            Anna Lindh
          </note>
          <note>
            Tyskland och den gemensamma säkerhetspolitiken
          </note>
          <note>
            2002/03:552 av Per-Olof Svensson (s) till finansminister Bosse
            Ringholm
          </note>
          <note>
            Nedläggning av mindre skattekontor
          </note>
          <note>
            2002/03:553 av Jörgen Johansson (c) till statsrådet
          </note>
          <note>
            Lars-Erik Lövdén
          </note>
          <note>
            Särskilt statsbidrag till kommuner
          </note>
          <note>
            2002/03:554 av Sven-Erik Sjöstrand (v) till jordbruksminister
            Ann-Christin Nykvist
          </note>
          <note>
            Dumpade mjölkpriser
          </note>
          <note>
            2002/03:555 av Roger Karlsson (c) till kulturminister
          </note>
          <note>
            Marita Ulvskog
          </note>
          <note>
            Textade program i TV4
          </note>
          <note>
            Frågorna redovisas i bilaga som fogas till riksdagens snabbprotokoll
            tisdagen den 4 mars.
          </note>
          <note>
            23 § Anmälan om skriftliga svar på frågor
          </note>
          <note>
            Anmäldes att skriftliga svar på följande frågor inkommit
          </note>
          <note>
            den 19 februai
          </note>
          <note>
            2002/03:465 av Yvonne Ångström (fp) till justitieminister Thomas
            Bodström
          </note>
          <note>
            Åklagarmyndigheten i Skellefteå
          </note>
          <note>
            2002/03:474 av Rolf Gunnarsson (m) till justitieminister Thomas
            Bodström
          </note>
          <note>
            Polisens situation i Dalarna
          </note>
          <note>
            2002/03:482 av Johan Pehrson (fp) till justitieminister Thomas
            Bodström
          </note>
          <note>
            Gränsöverskridande kriminalitet
          </note>
          <note>
            2002/03:483 av Hillevi Engström (m) till justitieminister Thomas
            Bodström
          </note>
          <note>
            Åtgärder mot rattfylleribrott
          </note>
          <note>
            2002/03:484 av Jeppe Johnsson (m) till justitieminister Thomas
            Bodström
          </note>
          <note>
            Preskriptionstid och rymning
          </note>
          <note>
            2002/03:488 av Gunilla Wahlén (v) till miljöminister
          </note>
          <note>
            Lena Sommestad
          </note>
          <note>
            Kvicksilver som konserveringsmedel i vaccin
          </note>
          <note>
            2002/03:489 av Ingela Thalén (s) till justitieminister
          </note>
          <note>
            Thomas Bodström
          </note>
          <note>
            Tingsrättsorganisationen i Stockholms län
          </note>
          <note>
            2002/03:495 av Jan-Evert Rådhström (m) till justitieminister
            Thomas Bodström
          </note>
          <note>
            Tingrätter
          </note>
          <note>
            2002/03:496 av Luciano Astudillo (s) till statsrådet
          </note>
          <note>
            Lena Hallengren
          </note>
          <note>
            Modersmålsundervisningen
          </note>
          <note>
            2002/03:498 av Martin Andreasson (fp) till justitieminister Thomas
            Bodström
          </note>
          <note>
            Könsneutrala äktenskap
          </note>
          <note>
            2002/03:501 av Kerstin Kristiansson Karlstedt (s) till utbildningsminister
            Thomas Östros
          </note>
          <note>
            Intagning till läkarutbildning
          </note>
          <note>
            2002/03:502 av Inger Nordlander (s) till socialminister Lars
            Engqvist
          </note>
          <note>
            Nationell äldreombudsman
          </note>
          <note>
            2002/03:503 av Magdalena Andersson (m) till socialminister Lars
            Engqvist
          </note>
          <note>
            Sjuksköterskors arbetsförhållanden
          </note>
          <note>
            2002/03:504 av Chatrine Pålsson (kd) till socialminister Lars
            Engqvist
          </note>
          <note>
            Vården i livets slutskede
          </note>
          <note>
            2002/03:505 av Maria Larsson (kd) till statsrådet
          </note>
          <note>
            Hans Karlsson
          </note>
          <note>
            Studier i kombination med deltidssjukskrivning
          </note>
          <note>
            2002/03:506 av Liselott Hagberg (fp) till justitieminister Thomas
            Bodström
          </note>
          <note>
            Polisen
          </note>
          <note>
            2002/03:509 av Ewa Larsson (mp) till statsrådet
          </note>
          <note>
            Ulrica Messing
          </note>
          <note>
            Vägverkets prioriteringar
          </note>
          <note>
            2002/03:510 av Carl-Axel Johansson (m) till näringsminister Leif
            Pagrotsky
          </note>
          <note>
            Infrastrukturen i sydöstra Skåne
          </note>
          <note>
            2002/03:511 av Carl-Axel Johansson (m) till justitieminister
            Thomas Bodström
          </note>
          <note>
            Nationella ID-kort
          </note>
          <note>
            2002/03:515 av Rossana Dinamarca (v) till statsrådet
          </note>
          <note>
            Hans Karlsson
          </note>
          <note>
            Saabvarsel
          </note>
          <note>
            2002/03:516 av Marietta de Pourbaix-Lundin (m) till socialminister
            Lars Engqvist
          </note>
          <note>
            Stödet till handikapporganisationer
          </note>
          <note>
            2002/03:517 av Berit Högman (s) till socialminister
          </note>
          <note>
            Lars Engqvist
          </note>
          <note>
            Stöd för kvalitetsutveckling
          </note>
          <note>
            2002/03:518 av Kerstin Kristiansson Karlstedt (s) till statsrådet
            Hans Karlsson
          </note>
          <note>
            Rehabilitering genom företagshälsovård
          </note>
          <note>
            2002/03:519 av Stefan Attefall (kd) till näringsminister Leif
            Pagrotsky
          </note>
          <note>
            Individuellt kompetenssparande
          </note>
          <note>
            2002/03:520 av Torsten Lindström (kd) till utbildningsminister
            Thomas Östros
          </note>
          <note>
            Samspelet mellan studier och a-kassa
          </note>
          <note>
            2002/03:521 av Johnny Gylling (kd) till statsrådet
          </note>
          <note>
            Ulrica Messing
          </note>
          <note>
            Privatimport av fordon från USA
          </note>
          <note>
            2002/03:522 av Erling Bager (fp) till statsrådet Ulrica Messing
          </note>
          <note>
            Utbyggnaden av E 6 genom Bohuslän
          </note>
          <note>
            2002/03:527 av Tobias Krantz (fp) till utbildningsminister Thomas
            Östros
          </note>
          <note>
            Doktorsexamina vid Högskolan i Jönköping
          </note>
          <note>
            2002/03:530 av Johan Linander (c) till justitieminister Thomas
            Bodström
          </note>
          <note>
            Ersättning till vigselförrättare och förrättare av registrering
            av partnerskap
          </note>
          <note>
            2002/03:531 av Mona Berglund Nilsson (s) till statsrådet Ulrica
            Messing
          </note>
          <note>
            E 6:ans utbyggnad
          </note>
          <note>
            2002/03:532 av Annelie Enochson (kd) till utbildningsminister
            Thomas Östros
          </note>
          <note>
            Doktorander
          </note>
          <note>
            2002/03:533 av Lars Gustafsson (kd) till justitieminister Thomas
            Bodström
          </note>
          <note>
            Beslagtagande av fordon
          </note>
          <note>
            Svaren redovisas i bilaga som fogas till riksdagens snabbprotokoll
            tisdagen den 4 mars.
          </note>
          <note>
            24 § Kammaren åtskildes kl. 18.36.
          </note>
          <note>
            Förhandlingarna leddes av talmannen från sammanträdets början
            till och med
          </note>
          <note>
            10 § anf. 49 (delvis), av förste vice talmannen därefter till
            och med 14 §
          </note>
          <note>
            anf. 100 (delvis), av tredje vice talmannen därefter till och
            med 17 §
          </note>
          <note>
            anf. 147 (delvis), av andre vice talmannen därefter till och
            med 18 §
          </note>
          <note>
            anf. 191 (delvis) och av förste vice talmannen därefter till
            sammanträdets slut.
          </note>
          <note>
            Innehållsförteckning
          </note>
          <note>
            80
          </note>
          <note>
            80
          </note>
        </div>
      </body>
    </text>
  </TEI>
</teiCorpus>
