<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 200203</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 200203</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200203--69</head>
          <docDate when="2003-03-11">2003-03-11</docDate>
        </div>
      </front>
      <body>
        <div>
          <note>
            Det justerade protokollet beräknas utkomma om 3 veckor
          </note>
          <note>
            ---------------------------------------
          </note>
          <note>
            1 § Justering av protokoll
          </note>
          <note>
            Justerades protokollen för den 3, 4 och 5 mars.
          </note>
          <note>
            2 § Meddelande om val av Riksrevisionens styrelse
          </note>
          <note>
            Talmannen meddelade att val av Riksrevisionens styrelse skulle
            äga rum onsdagen den 12 mars.
          </note>
          <note>
            3 § Meddelande om frågestund
          </note>
          <note>
            Talmannen meddelade att vid frågestunden torsdagen den 13 mars
            kl. 14.00 skulle följande statsråd närvara:
          </note>
          <note>
            Vice statsminister Margareta Winberg, statsrådet
          </note>
          <note>
            Hans Karlsson, kulturminister Marita Ulvskog, statsrådet Gunnar
            Lund och statsrådet Lena Hallengren.
          </note>
          <note>
            4 § Anmälan om fördröjda svar på interpellationer
          </note>
          <note>
            Till riksdagen hade inkommit följande skrivelser:
          </note>
          <note>
            Interpellation 2002/03:205
          </note>
          <note>
            Till riksdagen
          </note>
          <note>
            Interpellation 2002/03:205 av Ulla Hoffmann (v)
          </note>
          <note>
            om skydd av norra Irak/irakiska Kurdistan
          </note>
          <note>
            Interpellationen kommer att besvaras tisdagen den
          </note>
          <note>
            25 mars 2003.
          </note>
          <note>
            Skälet till dröjsmålet är utlandsresor med mera.
          </note>
          <note>
            Stockholm den 6 mars 2003
          </note>
          <note>
            Utrikesdepartementet
          </note>
          <note>
            Jan O Karlsson
          </note>
          <note>
            Interpellation 2002/03:210
          </note>
          <note>
            Till riksdagen
          </note>
          <note>
            Interpellation 2002/03:210 av Yvonne Andersson om Internetbedrägerier
          </note>
          <note>
            Interpellationen kommer att besvaras den 4 april
          </note>
          <note>
            2003.
          </note>
          <note>
            Skälet till dröjsmålet är tjänsteresor.
          </note>
          <note>
            Stockholm den 6 mars 2003
          </note>
          <note>
            Justitiedepartementet
          </note>
          <note>
            Thomas Bodström
          </note>
          <note>
            Interpellation 2002/03:216
          </note>
          <note>
            Till riksdagen
          </note>
          <note>
            Interpellation 2002/03:216 av Lars-Ivar Ericson om skuldsanering
          </note>
          <note>
            Interpellationen kommer att besvaras den 21 mars
          </note>
          <note>
            2003.
          </note>
          <note>
            Skälet till dröjsmålet är tjänsteresor.
          </note>
          <note>
            Stockholm den 5 mars 2003
          </note>
          <note>
            Justitiedepartementet
          </note>
          <note>
            Thomas Bodström
          </note>
          <note>
            Interpellation 2002/03:217
          </note>
          <note>
            Till riksdagen
          </note>
          <note>
            Interpellation 2002/03:217 av Gudrun Schyman
          </note>
          <note>
            (v) om värnande av folkrätten
          </note>
          <note>
            Interpellationen kommer att besvaras tisdagen den
          </note>
          <note>
            25 mars 2003.
          </note>
          <note>
            Skälet till dröjsmålet är utlandsresor.
          </note>
          <note>
            Stockholm den 6 mars 2003
          </note>
          <note>
            Utrikesdepartementet
          </note>
          <note>
            Anna Lindh
          </note>
          <note>
            5 § Svar på interpellation 2002/03:196 om
          </note>
          <note>
            Våldsskildringsrådets rapport
          </note>
          <note>
            Anf. 1 Kulturminister MARITA ULV-
          </note>
          <note>
            SKOG (s):
          </note>
          <note>
            Herr talman! Kerstin Lundgren har ställt två frågor till mig
            rörande skydd av minderåriga och Våldsskildringsrådets uppdrag.
            För det första frågar hon mig vilka ytterligare åtgärder jag är
            beredd att vidta för att förstärka självregleringen inom berörda
            branscher och uppnå en effektiv skyddsnivå, främst för barnen.
            För det andra frågar hon mig om jag är beredd att ta initiativ
            till en översyn av nuvarande direktiv till Våldsskildringsrådet
            i syfte att förstärka arbetet mot våldskulturen och då inte minst
            det sexualiserade våldet som drabbar kvinnor och barn.
          </note>
          <note>
            En del av målet för statens mediepolitik är att motverka skadliga
            inslag i massmedierna. Det finns olika medel som kan användas
            för att uppnå detta mål. Ett medel är lagstiftning. Andra medel
            är åtgärder som självreglering, kunskapsspridning och information.
            Våldsskildringsrådet fick redan år 1998 regeringens uppdrag att
            informera, följa och stödja mediebranschernas självreglerande
            arbete med frågor som omfattas av EU:s rekommendation med syfte
            att stärka skyddet för minderåriga och den mänskliga värdigheten
            (rådets rekommendation 98/560/EG av den 24 september 1998).
          </note>
          <note>
            Våldsskildringsrådets senaste rapport i frågan lämnades den 31
            januari i år. I rapporten nämns ett nytt initiativ till självreglering,
            ett gemensamt europeiskt märkningssystem för dator- och TV-spel,
            vilket började lanseras under hösten 2002. Av Våldsskildringsrådets
            rapport framgår också att rådets kontakter och samarbete med IT-branschen
            har utvecklats påtagligt sedan den förra rapporten, som lämnades
            i januari 2002. En viktig bidragande orsak till detta är EU-projektet
            SAFT (Safety and Awareness for Tweens), ett informations- och
            utbildningsprojekt för en säkrare användning av Internet bland
            barn och unga, där Våldsskildringsrådet ingår som svensk partner.
            Projektet finansieras med EU-medel inom ramen för programmet Internet
            Action Plan, och målgrupper är föräldrar, barn och unga, lärare
            och massmedierna. Syftet är att öka medvetenheten om både farorna
            och fördelarna med Internet när det gäller barn och ungdomar.
            Sju partner i fem länder medverkar i projektet, och branschen
            har åtagit sig en viktig del i genomförandet. Branschorganisationen
          </note>
          <note>
            IT-företagen ansvarar för den svenska branschdelen av projektet.
          </note>
          <note>
            Förhoppningen är att Våldsskildringsrådet ska kunna fungera som
            effektiv partner och pådrivare i detta arbete. Det är något som
            i kombination med
          </note>
          <note>
            Våldsskildringsrådets övriga insatser och den lagstiftning som
            finns på området kan bidra till en god skyddsnivå för barn och
            ungdomar vad gäller skadligt medieinnehåll.
          </note>
          <note>
            Förändringarna inom mediesektorn innebär att
          </note>
          <note>
            Våldsskildringsrådets uppgifter blir alltmer angelägna. Samtidigt
            medför utvecklingen ett behov av förnyelse vad gäller rådets uppdrag.
            För närvarande pågår en beredning inom Regeringskansliet av tilläggsdirektiv
            till Våldsskildringsrådet, där rådets uppdrag moderniseras och
            anpassas till det förändrade medielandskapet. Det är dock viktigt
            att påpeka att
          </note>
          <note>
            Våldsskildringsrådets verksamhet i första hand handlar om medieinnehåll
            och mediepåverkan, med huvudsaklig inriktning på barn och ungdomar.
            Frihet från könsrelaterat våld är i övrigt ett viktigt mål för
            regeringens jämställdhetspolitik. Ett omfattande arbete för kvinnofrid
            och jämställdhet bedrivs såväl av regeringen som av en rad myndigheter
            och organisationer.
          </note>
          <note type="speaker">
            Anf. 2 KERSTIN LUNDGREN (c):
          </note>
          <note>
            Herr talman! Tack, kulturministern, för svaren på mina frågor.
            Det låter hoppfullt, såtillvida att regeringen uppenbarligen har
            för avsikt att se över nuvarande uppdrag. Sedan är det frågan
            om vad översynen leder till.
          </note>
          <note>
            När vi har diskuterat yttrandefrihet och tryckfrihet i kammaren
            har det funnits, och finns, frågor om förbud, frågor om åtgärder
            för att komma till rätta med den tillvänjning som sker till allt
            grövre våld, som ytterst drabbar barn men också många kvinnor.
          </note>
          <note>
            För någon vecka sedan hade vi en debatt i kammaren om anspelningspornografi
            och andra sådana frågor.
          </note>
          <note>
            Dessa frågor upprör många människor. Det är viktigt att vi från
            samhällets sida ser de många delarna i uppdraget. Dels ska vi
            värna och hävda yttrande- och tryckfriheten, dels ska vi hävda
            kulturens frihet. Det är en del av kulturens uppdrag att tänja
            gränser. Men det måste vara en viktig uppgift för oss från samhällets
            sida att markera när gränser passeras, när skada uppkommer - inte
            minst utifrån barnkonventionens tydliga uppdrag att värna barnens
            rätt.
          </note>
          <note>
            Våldsskildringsrådet har varit den instans som ska väga samman
            och följa vad som händer inom medieområdet. Även om ett av de
            uppdrag som ministern hänvisar till var från 1998, har Våldsskildringsrådet
          </note>
          <note>
            13 år på nacken. Det är klart att det har hänt mycket under tiden.
            Det finns all anledning att se över uppdraget till rådet för att
            få det mer anpassat till vad som har hänt och inte minst till
            barnkonventionen.
          </note>
          <note>
            Jag noterade i svaret på min interpellation att
          </note>
          <note>
            Våldsskildringsrådets uppdrag från 1998 var att informera, följa
            och stödja mediebranschernas självreglerande arbete. Det är viktigt.
            Men i direktivet från
          </note>
          <note>
            EU fanns också med ett tydligt uppdrag att främja utvecklandet
            av nationella system som ska skydda barn och mänsklig värdighet.
            Den främjandedel som fanns i direktivet har fått en alltför passiv
            hållning i regeringens hittillsvarande uppdrag till Våldsskildringsrådet.
          </note>
          <note>
            Det skulle vara bra att få en beskrivning av - om ministern kan
            lätta lite på förlåten - det tilläggsdirektiv som är i vardande.
            Kommer det att rätta till en del av detta? Det känns inte heller
            riktigt bra när ministern säger att förhoppningen är att Våldsskildringsrådet
            ska fungera som effektiv partner och pådrivare i arbetet. Jag
            hoppas att regeringen kan vara mer tydlig än att hysa förhoppningar
            när det gäller Våldsskildringsrådets roll i den delen.
          </note>
          <note>
            Avslutningsvis, herr talman, undrar jag också när det här tilläggsdirektivet
            kan komma att förverkligas, när regeringen kan tänkas ta beslut
            i den frågan.
          </note>
          <note>
            Anf. 3 Kulturminister MARITA ULV-
          </note>
          <note>
            SKOG (s):
          </note>
          <note>
            Herr talman! Jag delar helt interpellantens beskrivning av den
            vardag som framför allt barn och unga möter, som är en vardag
            fylld av sexualiserade och kommersialiserade budskap. Vi som har
            politiska uppdrag har ett stort ansvar för att sätta gränser,
            utan att kränka de grundlagar vi har och självfallet den konstnärliga
            friheten.
          </note>
          <note>
            Jag tycker att det är viktigt att vi fortsätter att arbeta med
            den lagstiftande delen. Det är inte helt lätt att komma fram med
            förslag på det området, eftersom vi har en väldigt vittgående
            yttrande- och tryckfrihetslagstiftning, och ska ha en sådan. Det
            betyder inte att arbetet inte löper vidare med att försöka finna
            regelverk och lagstiftning, som måste vara grunden för mycket
            av gränssättandet på det här området.
          </note>
          <note>
            Den andra delen handlar om informationsverksamhet, attitydpåverkan,
            utbildning och självreglering. Det är där Våldsskildringsrådet
            hela tiden har haft sitt uppdrag. De tilläggsdirektiv vi arbetar
            med nu hoppas jag ska bli klara i god tid före sommaren.
          </note>
          <note>
            De kommer - förhoppningsvis, får jag säga, eftersom vi inte är
            klara med beredningen än - att innebära en koncentration på uppdraget,
            så att det inte är så brett och därmed blir urvattnat. Det ska
            koncentreras mer tydligt till barn och unga och bli mer aktivistiskt,
            så att det inte bara handlar om att främja och följa utan om att
            söka åstadkomma väldigt tydliga resultat.
          </note>
          <note>
            Med denna höga ambition arbetar vi just nu. Jag återkommer gärna
            i en diskussion med interpellanten om resultaten när vi är klara
            med direktiven.
          </note>
          <note type="speaker">
            Anf. 4 KERSTIN LUNDGREN (c):
          </note>
          <note>
            Herr talman! Tack, ministern, för klargörandet att vi före sommaren
            kan ha nya direktiv på det här området. Jag ser också fram mot
            en tydlighet, som också är lättare att följa upp än det som har
            varit.
          </note>
          <note>
            Det har också kommit en del rapporter, och jag har svårt att
            se vad de egentligen har lett till. De pekar ändå på en del problem.
            Har då branschen själv eller andra tagit hand om de här problemen?
            Den delen är svår att följa upp, åtminstone med enkla metoder.
            Det är bra att vi kan få en tydligare uppföljning.
          </note>
          <note>
            Avvägningen mellan lagstiftande åtgärder och det som vi också
            pratar om att vi aktivt ute i samhället -
          </note>
          <note>
            på den politiska nivån men också som medmänniskor
          </note>
          <note>
            - agerar för att sätta gränser handlar om hur pass effektiva
            motkrafterna kan vara. Om Våldsskildringsrådets uppdrag kan bli
            tydligt och få en bra effekt, inte minst för skyddet av barnen,
            är det ett viktigt inslag i just en sådan bedömning, om man behöver
            stärka lagstiftningen eller kan jobba vidare.
          </note>
          <note>
            Jag tackar för ministerns svar och hoppas att man i ett sådant
            koncentrerat, fokuserat uppdrag inte tänker bort just den oerhörda
            betydelse som våldsskildringarna i den här tappningen har också
            när det gäller jämställdhet. Det får inte vara ett separat politikområde.
            Självklart är det här en del av den normsättande verksamheten,
            som har betydelse också för hur jämställdheten kan förverkligas.
          </note>
          <note>
            Överläggningen var härmed avslutad.
          </note>
          <note>
            6 § Svar på interpellation 2002/03:182 om konkurrensvillkoren
            för kycklingindustrin
          </note>
          <note>
            Anf. 5 Jordbruksminister ANN-CHRISTIN
          </note>
          <note type="speaker">
            NYKVIST (s):
          </note>
          <note>
            Herr talman! Michael Hagberg har frågat mig vad jag avser att
            göra för att garantera de svenska konsumenterna säkra och trygga
            livsmedel. Han tar också upp därtill relaterade frågor kring salmonellatest,
            köttberedningar och ursprungsmärkning.
          </note>
          <note>
            Låt mig inledningsvis säga att Sveriges inställning är att vi
            ska ha så säkra och trygga livsmedel som över huvud taget är möjligt.
            Detta är mycket viktigt ur ett folkhälso- och därmed också ur
            ett konsumentperspektiv. Vi har en unik salmonellasituation i
            detta land, och vi tillsammans med Finland är de enda länder som
            har så kallade salmonellagarantier visavi
          </note>
          <note>
            EU. Garantierna, som gäller kött, ägg och levande djur och omfattar
            djurslagen nöt, svin och fjäderfä, ger oss rätt att kräva intyg
            om salmonellafrihet vid införsel från annat EU-land. Det är angeläget
            att uppnå en likvärdig säkerhetsnivå inom EU beträffande salmonella.
            Under hela förra året förhandlades EU:s zoonos- och hygienlagstiftning,
            och vi framförde med kraft vår helhetssyn på livsmedelskedjan,
            där ett livsmedel aldrig blir bättre än den svagaste länken i
            kedjan.
          </note>
          <note>
            När det gäller salmonella är vi ett föregångsland, vars hantering
            av salmonella väcker allt större intresse i EU. Dessutom lyckades
            vi i förhandlingarna i fjol utvidga salmonellagarantierna till
            att omfatta även malet kött av fjäderfä. Detta kommer naturligtvis
            konsumenterna till godo när handeln kommer i gång
          </note>
          <note>
            - tidigare förbjöd EG:s regelverk handel med malet kött.
          </note>
          <note>
            Jag vill naturligtvis att de livsmedel konsumenterna köper ska
            vara säkra och trygga, och garantierna är ett sätt att tillgodose
            detta. Enligt kommissionens uppfattning omfattas dock inte köttberedningar
            av salmonellagarantierna, detta trots att Sverige har agerat kraftfullt
            inom EU-arbetet för att tydliggöra att garantierna även omfattar
            beredningar. Jag kommer självfallet att fortsätta detta arbete.
          </note>
          <note>
            Genom att vatten sprutas in i kött ändras klassificeringen från
            färskt kött till köttberedning. Detta förfarande är helt lagligt
            men kan starkt ifrågasättas om syftet är att kringgå reglerna.
            Förfarandet innebär att Sverige för närvarande inte kan ställa
            krav på salmonellatestning. Livsmedelshandlarna kan dock själva
            ställa krav på salmonellafrihet vid införsel av köttberedningar.
            De kan dessutom om de så önskar själva låta salmonellatesta det
            kött som köps från annat EU-land och som inte omfattas av garantierna.
          </note>
          <note>
            Vad gäller mängden vatten i kött har branschen i
          </note>
          <note>
            Sverige träffat en överenskommelse om att den högsta tillåtna
            mängden är 13 %. I övrigt finns inga regler för hur mycket vatten
            en köttberedning får innehålla, men däremot måste vatteninnehållet
            deklareras korrekt.
          </note>
          <note>
            Självfallet är det bra om konsumenterna ges information om varifrån
            köttet kommer. När det gäller fjäderfä finns inget generellt krav
            på att ursprungslandet måste sättas ut om inte ett utelämnande
            kan vilseleda konsumenten. I alla sammanhang är det dock bra med
            konsumentupplysning så att konsumenterna kan göra medvetna val.
          </note>
          <note>
            Jag kommer att fortsätta arbetet för konsumenternas bästa, och
            vad det gäller köttberedningar kommer jag att ta upp frågan inom
            EU igen.
          </note>
          <note type="speaker">
            Anf. 6 MICHAEL HAGBERG (s):
          </note>
          <note>
            Herr talman! Tack för svaret! Jag vet att Jordbruksdepartementet
            och ministerns företrädare har jobbat väldigt intensivt och aktivt
            med frågan som rör kyckling, kycklingens framtid och det vita
            köttet. Jag vet att vi också gjorde det inför EU-inträdet. Även
            under den tid som vi har varit medlemmar har Sverige varit ett
            föregångsland. Sverige är ett föregångsland när det gäller gott
            miljötänkande i produktionen, när det gäller ett bra och hygieniskt
            sätt att slakta och bereda produkterna och när det gäller att
            visa upp goda exempel i fråga om djurtransporter.
          </note>
          <note>
            Men mycket vatten har runnit under broarna sedan dess. Nu börjar
            till och med vatten rinna in i kycklingkropparna. På så sätt blir
            de tyngre, och konsumenterna får ta fram en större plånbok. Men
            det är ändå inte det värsta och det farligaste. Det värsta är
            att den kvalitetsmedvetna konsumenten i vårt land är orolig för
            våra livsmedel. Det handlar om säkerheten kring dem. På så vis
            läggs mycket av det arbete som producenterna i alla led har haft
            med att sätta en hög kvalitetsstämpel på det vita köttet åt sidan.
            Vi ser att det finns regler eller att det inte finns regler. Vi
            har ett undantag när det gäller att importera salmonellafritt
            kött från Europa, och det har ministern på ett föredömligt sätt
            sett till att vi kommer att fortsätta att ha.
          </note>
          <note>
            Men nu importeras det kött från alla länder där man har en låg
            beredningsgrad för produkten. På så sätt kringgås salmonellaundantaget,
            som Sverige har.
          </note>
          <note>
            Det är jag oerhört bekymrad över. Det är en av anledningarna
            till att den här debatten har kommit till stånd, och jag vet att
            ministern får anledning att ta upp den frågan längre fram.
          </note>
          <note>
            I Ica-nyheter i dag är det en annons från en organisation. Det
            står: Fyll kycklingen med 30 % lag, alltså saltlag, så slipper
            du salmonellakontroll. Det är en kampanj som Svensk Fågel har
            dragit i gång och som jag också har fått information om på plats
            på ett slakteri. De vill ha ministerns stöd och att vi ser till
            att vi kan driva den här frågan på ett mycket aktivt sätt nere
            i Europa, så att konsumenterna ska känna sig trygga.
          </note>
          <note>
            Själv är jag aktiv i en grupp, tillsammans med meddebattören
            Britt-Marie Lindkvist, som jobbar med säkerhetsfrågor i Sverige.
            Vi satt och diskuterade vilka säkerhetsfrågor som vi skulle ta
            upp först.
          </note>
          <note>
            Livsmedelssäkerheten hamnade faktiskt högt på den listan, inte
            lika högt som kärnsäkerhet och kampen mot terrorismen, men i närheten.
            Vi tänker tillbaka på
          </note>
          <note>
            BSE-skandalen och andra skandaler nere i Europa.
          </note>
          <note>
            Och vi är oroliga, när vi tänker på det goda arbete som har gjorts
            tidigare av producenterna i vårt land, för att konsumenterna ska
            vägra att köpa de här produkterna. På så sätt kommer vi att hamna
            i en stor kris. Därför vill jag ställa en fråga till ministern.
            Ministern säger att hon ska jobba hårt. Det är bra. Men på vilket
            sätt kan vi se till att vi får ett ganska snabbt avancemang i
            den här frågan?
          </note>
          <note type="speaker">
            Anf. 7 BRITT-MARIE LINDKVIST (s):
          </note>
          <note>
            Herr talman! Jag tänkte också diskutera bland annat salmonella
            i kycklingkött.
          </note>
          <note>
            Livsmedelsverket har fått i uppgift att se efter om det kan befaras
            finnas salmonella i det beredda kycklingköttet. Beredning innebär
            alltså att man sprutar i till exempel lite koksalt. Det anser
            inte jag är ett berett kött, eftersom man ska nå upp till ett
            visst gradantal - jag tror att det är 70 - för att det ska bli
            salmonellafritt.
          </note>
          <note>
            I den utredning som Livsmedelsverket gjorde visade det sig att
            vart femte parti med importerat kryddat eller förbehandlat kött
            kunde innehålla salmonella. Det handlar främst om kycklingkött.
            12 av 47
          </note>
          <note>
            undersökta partier var smittade, främst de som kom från Tyskland.
            Men det behöver ju inte vara tyska kycklingar eller tyskt kycklingkött
            utan det kan mycket väl vara brasilianskt eller från Thailand.
            Det man anger på förpackningen är det land där man har förpackat
            varan, alltså står det Tyskland eller Holland. Vid en kontroll
            som man har gjort där har man bland annat hittat rester av nitrofuran
            i kycklingen.
          </note>
          <note>
            Nitrofuran är alltså antibiotika som är förbjuden, eftersom det
            har visat sig att den är cancerframkallande.
          </note>
          <note>
            Vad sade då Livsmedelsverket när man hade gjort den här utredningen?
            Jo, man sade så här:
          </note>
          <note>
            Beredningen är ett sätt att kringgå salmonellakontrollen, och
            resultatet är oroande särskilt för kycklingkött, eftersom importen
            av sådana beredningar är det som ökar mest.
          </note>
          <note>
            Då kan man titta på vad som hände föregående år när det gäller
            kött över huvud taget. Konsumtionen ökade med 12 %. Produktionen
            minskade med 5 %.
          </note>
          <note>
            Men importen ökade med 142 %, och det var mestadels kycklingkött.
          </note>
          <note>
            Man blir ju lite orolig, för när man inte gör de här kontrollerna
            kan man ju ha ett väldigt billigt kött, men skulle nu de som importerar
            själva göra de här kontrollerna av salmonella och andra detaljer
            blir plötsligt priset ett annat, och då får de kanske inte sålt
            det.
          </note>
          <note>
            Jag tror att det är väldigt viktigt att vi skyddar våra inhemska
            producenter, för om importen av sådant här kött ökar får våra
            egna producenter lägga ned sin verksamhet. Vad händer då när det
            blir kris ute i
          </note>
          <note>
            Europa eller i övriga världen? Har våra hushåll då tillgång till
            det här?
          </note>
          <note>
            För cirka tre veckor sedan gick en läkare, som jag tror hette
            Marie Young, ut i tidningarna och sade att hon var mycket oroad
            just för att det kycklingkött som kommer från andra länder innehåller
            salmonella
          </note>
          <note>
            - när det gäller Sverige är läget däremot mycket bra.
          </note>
          <note>
            Hon befarade att det skulle bli en salmonellaepidemi som kan
            leda till dödsfall. Med anledning av det vill jag ställa en fråga.
            Hur - jag vet att det är EU-regler -
          </note>
          <note>
            kan vi sätta stopp för det här? Om det inte går, vilket jag befarar,
            undrar jag hur vi kan informera hushållen om att de faktiskt lever
            ganska farligt genom att köpa det här köttet.
          </note>
          <note type="speaker">
            Anf. 8 JAN ANDERSSON (c):
          </note>
          <note>
            Herr talman! Vi debatterar i dag en interpellation om salmonella
            i framför allt importerat fågelkött.
          </note>
          <note>
            Precis som ministern konstaterar är det oerhört viktigt att vi
            som konsumenter kan vara trygga med det vi lägger i vår korg när
            vi går i affären. Det ska vara matvaror som vi vet är säkra.
          </note>
          <note>
            Salmonella är ju inte en matförgiftning, vilken som helst, som
            snabbt går över, på en dag eller så.
          </note>
          <note>
            Nej, effekterna kan vara mycket allvarligare än så.
          </note>
          <note>
            Förutom att detta drabbar enskilda innebär det också en stor
            kostnad för samhället.
          </note>
          <note>
            Hur är då det svenska salmonellaläget? För svensk del är det
            gott. Det finns generellt sett goda kunskaper i hela livsmedelskedjan,
            från kycklinguppfödare till slutleverantör. Som en liten del i
            hur det svenska salmonellaprogrammet fungerar kan jag ge ett exempel
            på hur det fungerar för leverantörer av kycklingar.
          </note>
          <note>
            Efter tre veckors uppfödning tar man ett salmonellaprov på kycklingarna.
            Det skickas in, och man får i de allra flesta fall besked om att
            de är salmonellafria. Därefter gör man tre dagar före leverans
            till slakteriet en anmälan där man fyller i hur det här har uppfyllts,
            och i samband med leveransen gör man sedan också en leveransförsäkran
            som leverantör om att man har ett salmonellafritt material att
            leverera.
          </note>
          <note>
            Detta är en del av det hanteringssätt som har skapat den svenska
            salmonellafriheten.
          </note>
          <note>
            På grund av att man nu utnyttjar ett hål i regelverket importeras
            stora mängder fågelkött som är behandlat med saltlösning, precis
            som vi hörde tidigare.
          </note>
          <note>
            Vi fick också exempel på hur det såg ut med procentsiffror. Trots
            att det inte behöver vara någon salmonellakontroll på de här partierna
            finns det intyg på en del av dem. I den undersökning som Livsmedelsverket
            gjorde visade det sig att knappt hälften av de partier som har
            ett intyg om att de är salmonellafria trots det är salmonellasmittade,
            och det är ju en fullständigt oacceptabel situation.
          </note>
          <note>
            Förutom konsumentperspektivet, som vi har berört tidigare, handlar
            det om att det är en osund konkurrens för den svenska kycklingindustrin.
          </note>
          <note>
            Om vi inte lyckas komma till rätta med problemet finns det risk
            för att hela fortlevnaden för kycklingbranschen är hotad. Jag
            hade önskat att ministern hade berört detta i sitt svar. Själva
            rubriken på interpellationen berör konkurrenssituationen för den
            svenska kycklingnäringen. Även om det inte var specificerat i
            att-satserna på slutet finns det ju möjlighet för ministern att
            i den fortsatta debatten kommentera hur man ska komma till rätta
            med den snedvridna konkurrensen.
          </note>
          <note>
            Trots att stora ansträngningar har gjorts är det helt uppenbart
            att det inte varit tillräckligt. Jag skulle vilja lägga en anslutningsfråga
            till dem som tidigare har framställts här. Hur bedömer ministern
            möjligheterna att täta det kryphål som nu gör att man kringgår
            regelverket?
          </note>
          <note>
            Anf. 9 BENGT-ANDERS JOHANS-
          </note>
          <note>
            SON (m):
          </note>
          <note>
            Herr talman! Jag tillhörde en av dem som tillsammans med Michael
            Hagberg var nere i Sörmland på en mycket instruktiv och givande
            dag och stiftade närmare bekantskap med kycklingbranschen.
          </note>
          <note>
            Vi är alla överens om att vi ska slå vakt om den salmonellafrihet
            som vi har uppnått här i landet. Mot den bakgrunden känns det
            extra hårt när man försöker att kringgå reglerna. Det utgör ett
            direkt hot mot våra svenska kycklingproducenter som de facto på
            ett antal områden är väsentligt hårdare ansträngda än sina konkurrenter.
            Våra kycklingproducenter har högre kostnader än andra i EU 15.
            Jag behöver inte upprepa det, men det handlar om dieselskatt,
            energiskatt etcetera. Det är väsentligt högre kostnader än man
            har i de länder varifrån detta kött troligen kommer, nämligen
            Thailand och Asien i övrigt. Vi har dessutom hårdare djurhållningsregler
            i Sverige. Man får inte ha lika många kilo kyckling per kvadratmeter
            i Sverige som man får ha i konkurrentländerna inom
          </note>
          <note>
            Europa.
          </note>
          <note>
            Jag hoppas att jordbruksministern använder alla de verktyg som
            finns i ministerns verktygslåda för att kunna se till att åtminstone
            denna osundhet försvinner. På s. 2 i svaret säger jordbruksministern:
          </note>
          <note>
            "Förfarandet innebär att Sverige för närvarande inte kan ställa
            krav på salmonellatestning. Livsmedelshandlarna kan dock själva
            ställa krav" och så vidare.
          </note>
          <note>
            Jag tycker att departementet skjuter problemet ifrån sig. Min
            fråga är: Tänker jordbruksministern se till att man ökar antalet
            stickprov för att komma åt detta? Jag utgår ifrån att staten har
            den möjligheten.
          </note>
          <note>
            Vi har talat om vatten. Jag läste i en artikel för ett tag sedan
            att vattnet också misstänks berikas med proteiner från gris och
            ko för att det i sin tur binder vatten ytterligare. Det står att
            Livsmedelsverket håller på och undersöker detta. Hur skyndsamt
            går detta arbete? Om man äter kyckling är det oerhört väsentligt
            att veta att man äter kyckling och inte får rester från vare sig
            gris eller ko i kycklingköttet. Jag skulle vara tacksam för ett
            kompletterande svar på dessa frågor.
          </note>
          <note>
            Anf. 10 Jordbruksminister ANN-CHRISTIN
          </note>
          <note type="speaker">
            NYKVIST (s):
          </note>
          <note>
            Herr talman! Vi är alldeles överens om att svenska konsumenter
            ska ha säker mat. Vi är också överens om att det inte är acceptabelt
            med salmonella i till exempel kycklingkött.
          </note>
          <note>
            Vi har varit framgångsrika i att hävda de svenska garantier som
            vi fick i anslutningsfördraget. Vi har till och med fått en utvidgning
            när det gäller malet kött av fjäderfä. Det finns ändå någonting
            positivt i detta.
          </note>
          <note>
            Dilemmat är att vi har fått en ny produkt, köttberedningar, som
            vi ju inte riktigt kände till när vi formulerade oss i anslutningsfördraget.
            Det är inte acceptabelt att vi kan få in salmonella den vägen.
            Vi har upprepade gånger haft kontakter med kommissionen.
          </note>
          <note>
            I samband med förhandlingarna om zoonos- och hygienlagstiftningen
            har vi också tagit upp dessa frågor. Tyvärr har kommissionen hittills
            inte visat beredvillighet att gå oss till mötes. Vi haft ett antal
            möten med kommissionen. Men vi ger oss inte. Detta är inte acceptabelt.
          </note>
          <note>
            Vi har fått några data refererade från den rapport som Livsmedelsverket
            har lagt fram om kontroll av salmonella i köttberedningarna när
            det gäller kyckling. Denna rapport använder vi för närvarande.
            Vi använder den om en timma ungefär i ett möte med kommissionen,
            där vi återigen tar upp dessa frågor för att få en lösning på
            vårt problem. Syftet med garantierna förfelas ju om vi inte får
            dem heltäckande.
          </note>
          <note>
            Vi har återigen tagit upp frågan med kommissionen utifrån fakta
            om hur det ser ut på den svenska marknaden och de problem som
            svenska konsumenter möter.
          </note>
          <note>
            Vi ska givetvis gå vidare och ha en skarp tillsyn på marknaden
            i Sverige. Det är Livsmedelsverkets uppdrag. Denna tillsyn fortsätter.
            En fråga för Livsmedelsverket är också att ha kontakt med de länder
            där de felaktiga intygen har utfärdats. Det är också allvarligt.
            Det har funnits felaktiga intyg som har sagt att produkterna har
            varit utan salmonella.
          </note>
          <note>
            När det gäller frågan om branschens roll är det klart att vi
            ska ha en offentlig tillsyn av dessa produkter. Men just nu har
            vi ett problem med regelverket. Vi har inte fått kommissionens
            godkännande att låta köttberedningar omfattas. Då skulle det vara
            en möjlighet för branschen, för att också behålla sin goda relation
            till konsumenterna, att göra vissa kontroller.
          </note>
          <note>
            Frågan om konsumentinformation vill jag koppla till frågan om
            konkurrenssituationen. Det finns givetvis möjligheter att ge en
            god upplysning till konsumenterna via våra myndigheter. Jag tycker
            också att det är väldigt viktigt att man tydliggör för svenska
            konsumenter att vi har detta problem och tydliggör det mervärde
            som finns i den svenska produktionen.
          </note>
          <note>
            På så sätt ska vi ge de svenska företagen och de svenska producenterna
            konkurrenskraft.
          </note>
          <note type="speaker">
            Anf. 11 MICHAEL HAGBERG (s):
          </note>
          <note>
            Herr talman! Vi fick en lång och ordentlig föredragning som svar
            på de frågor som vi ställde alldeles nyss. Det är vi tacksamma
            för.
          </note>
          <note>
            Men jag kan inte låta bli att återkomma. Det är rent bedrägeri
            det som livsmedelsproducenterna håller på med nere i vissa länder
            i Europa. Man kallar det vidareförädlingsgrad när man marinerar
            kycklingköttet för att kringgå salmonellakontrollen. Det är rent
            bedrägeri mot ministerns arbete i kommissionen.
          </note>
          <note>
            Jag hör på undertonen i ministerns svar att hon tar tag i det
            ordentligt med kommissionen. Men jag tror att vi måste ha ett
            program för att kunna dra oss ur detta, ett program där man pekar
            på de goda exempel som har nämnts av de tre meddebattörerna om
            hur vi har tagit ansvar för dessa frågor i vårt land. Det är därför
            som vi har nått framgångar och ministern kan stå och säga att
            vi har fått ett undantag i Sverige och Finland om att vi inte
            ska vara tvungna att importera salmonellasmittat kött.
          </note>
          <note>
            Det är bedrägeri att detta sker hos vissa producenter i vissa
            länder. Det är också ett stort bedrägeri att förvanska protokoll.
            Det är också en sak som jag vill att ministern tar med sig till
            Livsmedelsverket.
          </note>
          <note>
            Man måste göra en rejäl uppföljning kring hur sådant över huvud
            taget kan hända och på så vis understryka vikten av de produkter
            som produceras i Sverige. Vi ska visa att det är de som håller
            det goda miljötänkandet i hela produktionsledet. Det ska vara
            det goda exemplet i det program som jag föreslår att jordbruksministern
            tar upp med de övriga EU-länderna.
          </note>
          <note>
            Man brukar tala om det goda exemplets makt. Den makten tycker
            jag vi ska använda oss av i EU-arbetet.
          </note>
          <note>
            Det goda exemplet är en av anledningarna till att denna debatt
            har kommit till stånd. Jag hoppas att det blir fler debatter.
            Om man ser debattintresset här kommer det också att öka ute i
            samhället. Nu har jordbruksministern stora möjligheter att hjälpa
            till med att öka livsmedelssäkerheten på detta område.
          </note>
          <note>
            Jag tror att hon kommer att klara det.
          </note>
          <note type="speaker">
            Anf. 12 BRITT-MARIE LINDKVIST (s):
          </note>
          <note>
            Herr talman! Jag är väldigt glad över ministerns svar och över
            att vi om en timme ska ta upp dessa frågor. Men om vi inte får
            gehör i kommissionen för vår oro för det som testen har visat,
            hur snabbt kan vi då egentligen få ut en bra konsumentinformation
            vad gäller de problem som vi står inför?
          </note>
          <note type="speaker">
            Anf. 13 JAN ANDERSSON (c):
          </note>
          <note>
            Herr talman! Ministern har nu i snart ett halvår varit jordbruks-
            och konsumentminister. Jag har försökt att lite grann få in frågorna
            just på konkurrenskraften för den svenska kycklingindustrin. Men
            i det skrivna svaret finns egentligen bara konsumentperspektivet
            med. Inte heller i uppföljande inlägg tycker jag att ministern
            berört konkurrenskraften och vad sådant kan innebära för svensk
            fågelindustri.
          </note>
          <note>
            Jag tycker faktiskt att det nu är dags för ministern att sluta
            gömma sig bakom konsumenterna varje gång det diskuteras jordbruk
            här i kammaren. Jordbruket ska givetvis producera varor av bra
            kvalitet och till rätt pris för konsumenterna men konsumenterna
            får inte bli universalsvaret när vi diskuterar frågor som rör
            jordbruket.
          </note>
          <note>
            Ser ministern att en livskraftig svensk fågelindustri är till
            gagn för svenska konsumenter och för det svenska samhället? Jag
            tycker att det finns ett samhällsintresse i att vi kan ha en industri
            som står upp för djurskyddsvärden och för salmonellasäkerhet och
            annat som vi tidigare diskuterat här.
          </note>
          <note>
            Anf. 14 BENGT-ANDERS JOHANS-
          </note>
          <note>
            SON (m):
          </note>
          <note>
            Herr talman! Också jag lyssnade noga på jordbruksministerns svar.
            I fråga om de olika pålagor där vi i Sverige låter våra brukare
            tyngas mer än konkurrentländerna glömde jag naturligtvis miljöbalken
            och de kostnaderna.
          </note>
          <note>
            Jordbruksministern sade att det är kommissionen som är problemet
            och att man nu ska ta nya tag. Detta är bra.
          </note>
          <note>
            Sedan uttryckte jordbruksministern att Livsmedelsverkets prov
            fortsätter och att man sedan tänker sig att branschen skulle kunna
            ta initiativ i detta sammanhang.
          </note>
          <note>
            Min fråga blir då: När det gäller den tid under vilken vi lyckats
            få kommissionen att inta en någorlunda
          </note>
          <note>
            "svenskare" ståndpunkt tolkar jag det svar som i dag lämnats
            här i kammaren att Jordbruksdepartementet inte tänker intensifiera
            stickproven. Man tänker inte forcera fram svaret på frågan om
            ko eller gris ingår i det vatten som sprutas in i kycklingarna
            för att vattenmängden därigenom ska öka ytterligare, vilket i
            sin tur - såvitt jag kan se - kan vara ett problem för dem som
            till exempel är allergiker. Jag konstaterar att jordbruksministern
            nu i ett akut läge i någon mån drar sig undan ansvaret för både
            konsumenterna och producenterna. Detta är inte bra.
          </note>
          <note>
            Anf. 15 Jordbruksminister ANN-CHRISTIN
          </note>
          <note type="speaker">
            NYKVIST (s):
          </note>
          <note>
            Herr talman! Vi har i olika sammanhang redovisat vårt arbete
            mot salmonella i EU - både i förhållande till andra medlemsländer
            och i förhållande till kommissionen. Där kan man väl säga, precis
            som jag inledningsvis redovisade i mitt svar, att det finns ett
            intresse för den svenska modellen. När vi nu arbetat med att revidera
            zoonos- och hygienlagstiftningen har man, kan det sägas, börjat
            gå i vår riktning. Men det kommer att ta en tid innan andra länder
            i Europa har kommit upp till vår säkerhetsnivå. Det är därför
            som vi behöver våra garantier. Det är också därför som vi behöver
            värna garantier. Vi måste även se till att de är heltäckande och
            inte kan kringgås, som i exemplet med köttberedningar.
          </note>
          <note>
            Sedan har vi detta med relationen mellan producenter, konsumenter
            och konkurrenskraft. Jag utgår från att näringen arbetar för att
            tillgodose det som konsumenterna efterfrågar på marknaden. För
            konsumenter är det bra med konkurrens. Konkurrens och konkurrenskraft
            är dock inte alltid samma sak.
          </note>
          <note>
            Ja, jag är jordbruksminister och jag är konsumentminister. Jag
            gömmer mig inte bakom konsumenterna, utan jag fokuserar på en
            del i det som är mitt uppdrag. Jag utgår från att det inte finns
            någon motsats här mellan vad producenterna eftersträvar och vad
            konsumenterna efterfrågar.
          </note>
          <note>
            Jag menar att vi måste vara för både import och export. Vi kan
            inte stänga gränserna, utan det måste finnas ett utrymme för både
            import och export. Men givetvis jobbar jag för säkra livsmedel,
            för att de regler som finns ska beaktas och för att vi också kan
            utveckla regelverken.
          </note>
          <note>
            När det gäller Livsmedelsverkets roll vill jag understryka att
            vi har en rollfördelning mellan regering och myndigheter. Detta
            med tillsynsansvar och hur det ska utövas är ett uppdrag för Livsmedelsverket.
          </note>
          <note>
            Jag fick också frågan vad vi gör om nu kommissionen inte visar
            intresse för att tillmötesgå de svenska kraven. Ja, möjligen finns
            det en yttersta utväg att åberopa den så kallade skyddsklausulen
            i EU. I ett sådant läge stoppar man den här importen. Sedan anmäler
            man till kommissionen och har en process enligt ett regelverk
            i gång. Men det är en mycket drastisk åtgärd. Det är klart att
            vi vill få kommissionen att förstå vårt problem och att tillgodose
            våra krav.
          </note>
          <note type="speaker">
            Anf. 16 MICHAEL HAGBERG (s):
          </note>
          <note>
            Herr talman! Tack för det fortsatta svaret så att säga, ministern!
          </note>
          <note>
            De framgångar som ministern har nått med det malda köttet är
            ett steg längre jämfört med vid EU-
          </note>
          <note>
            inträdet. Detta är bra. Då förstår jag att ministern har uppmanat
            Livsmedelsverket att göra bredare kontroller. Det är för övrigt
            en av de frågor som ställts men som jag inte riktigt kunde höra
            svaret på.
          </note>
          <note>
            Nästa steg, tycker jag, är att vi ska ha ett program för att
            tillsammans med producenterna och konsumenterna tillfredsställa
            dessa. De har ju samma behov av att vi får sälja svensk salmonellafri
            kyckling producerad med ett bra svenskt miljötänkande. Intressena
            går hand i hand - och har gjort det under hela utvecklingsfasen
            sedan tio år tillbaka i tiden. Ministern har gett stora bidrag
            till att verifiera detta nere i
          </note>
          <note>
            Europa. Nu måste vi gå vidare, för vi behöver ett program. I
            det programmet måste det under den första punkten stå: Vad kan
            vi göra åt vidareförädlingsgraden?
          </note>
          <note>
            I Sverige accepterar vi inte att det räcker med att kycklingköttet
            marineras i salt, utan vad gäller vidareförädlingsgraden måste
            det finnas med ett gradtal -
          </note>
          <note>
            70 grader; det är då som salmonelladelarna försvinner ur köttet.
            Det programmet bör och ska innefatta fler saker än bara vidareförädlingsgraden.
            Det är den fråga som jag tycker att fru minister så fort som möjligt
            ska ta tag i - gärna inom 45 minuter då ni ju ska fortsätta diskussionerna
            med ministerrådet.
          </note>
          <note>
            Anf. 17 Jordbruksminister ANN-CHRISTIN
          </note>
          <note type="speaker">
            NYKVIST (s):
          </note>
          <note>
            Herr talman! Jag redovisade tidigare här vad vi har gjort för
            att övertyga våra kolleger i andra länder.
          </note>
          <note>
            Vi går vidare i den delen. Den 26 och den 27 maj kommer vi att
            här i Sverige ha ett seminarium om slaktkycklingar till vilket
            vi har bjudit in tjänstemän från de andra länderna i Europa och
            från kommissionen och ska berätta om den svenska modellen och
            försöka så att säga sälja in det svenska synsättet.
          </note>
          <note>
            Sedan är det tyvärr så att vi inte kan jobba för nationella regler
            som kolliderar med EU:s regler.
          </note>
          <note>
            Vi måste hitta våra lösningar inom ramen för det regelverk som
            gäller. Det är den processen vi har i gång nu: att övertyga kommissionen,
            att se till att vi kan definiera in köttberedningarna i de garantier
            som vi har för att se till att vi får ett heltäckande skydd mot
            salmonella och kan tillämpa vår modell - med provningar och med
            intyg om att bland annat kyckling inte innehåller salmonella.
          </note>
          <note>
            Överläggningen var härmed avslutad.
          </note>
          <note>
            7 § Svar på interpellation 2002/03:194 om fiskeriförsöksstationen
            i Kälarne
          </note>
          <note>
            Anf. 18 Jordbruksminister ANN-CHRISTIN
          </note>
          <note type="speaker">
            NYKVIST (s):
          </note>
          <note>
            Herr talman! Håkan Larsson har frågat mig om vilka åtgärder som
            jag kommer att vidta för att ge fiskeriförsöksstationen i Kälarne
            möjligheter att leva vidare och medverka till att vattenbruket
            i norra Sverige kan utvecklas.
          </note>
          <note>
            Vattenbruk har en stor potential att bidra med säkra och näringsrika
            livsmedel och kan dessutom ge sysselsättning i olika delar av
            landet. Sverige har goda förutsättningar att bedriva en bred produktion
            av vattenbruksprodukter, och svenska vattenbruksföretag har ett
            högt tekniskt kunnande, en miljömedvetenhet och en lyhördhet för
            marknadsmässiga krav och förväntningar. Vi har också i vissa fall
            vattenområden som med hänsyn till vattenkvaliteten är väl lämpade
            för vattenbruk.
          </note>
          <note>
            Regeringen gav i regleringsbrev för år 2002 uppdrag åt Fiskeriverket
            att allsidigt redovisa sina bedömningar rörande fortsatt verksamhet
            vid fiskeriförsöksstationen i Kälarne.
          </note>
          <note>
            Fiskeriverket har funnit att potentiella framtida verksamhetsområden
            för försöksstationen är arbete med fiskavel ur odlings- och bevarandesynpunkt,
            utveckling av nya arter för det svenska vattenbruket, odlingsteknik
            och odlingsbiologi samt utveckling av ett kompetenscentrum för
            fiskodling och fiskevård i
          </note>
          <note>
            Norrland. Fiskeriverket har emellertid inte funnit några möjligheter
            till en långsiktig finansiering av den storleksordning som krävs
            för fortsatt drift på nuvarande verksamhetsnivå.
          </note>
          <note>
            Svenskt vattenbruk vilar i dagsläget i mångt och mycket på ett
            fåtal arter, framför allt regnbåge. Det vore värdefullt att utveckla
            alternativa arter i svensk fiskodling och ta fram ekologiska,
            biologiska och ekonomiska underlag för en eller ett par nya arter.
          </note>
          <note>
            Det finns därför ett stort behov av att utveckla vattenbrukssektorn
            i sin helhet. Behovet gäller såväl verksamheter inom konsumtionsområdet
            som verksamheter med annan inriktning, till exempel utsättning.
          </note>
          <note>
            Forskning inom det biologiska och tekniska området kommer därför
            att ha stor betydelse för vattenbrukets framtida utveckling. Odling
            av till exempel marina matfiskar är beroende av mycket forskningsoch
            utvecklingsarbete inom olika områden av biologin. Vid försöksstationen
            i Kälarne bedrivs i dag forskning och försök på framför allt fiskodlingens
            område. Forskningsverksamheten kring vattenbruket är viktig, och
            där fyller institutionen för vattenbruk vid Sveriges lantbruksuniversitet
            i Umeå, en viktig funktion. De FoU-insatser som görs vid dessa
            institutioner har naturligtvis stor betydelse för det svenska
            vattenbrukets utveckling.
          </note>
          <note>
            Vattenbruket har en stor geografisk spridning i
          </note>
          <note>
            Sverige och med minskad miljöbelastning genom modern odlingsteknik
            finns en potential att öka omfattningen. För att detta ska kunna
            ske krävs dock ytterligare insatser inom teknikutveckling, FoU
            och avelsverksamhet. Vattenbruket är dessutom en väsentlig del
            i den regionalpolitiska målsättningen att skapa en levande landsbygd
            och kan ge förutsättningar för vidmakthållande av en social och
            kommersiell service i våra glesbygdsområden.
          </note>
          <note>
            Det är naturligtvis regeringens ambition att skapa gynnsamma
            förutsättningar för vattenbruket. Regeringen kommer i en kommande
            proposition att redovisa sin syn och lämna förslag avseende den
            nationella utvecklingen av det småskaliga fisket, fritidsfisket
            och även vattenbruket. I propositionen kommer regeringen att lägga
            fram förslag i syfte att främja svenskt vattenbruk. Regeringen
            kommer därvid att överväga vad som bör vara statens åtaganden
            respektive näringslivets åtaganden i utvecklingen av vattenbruket.
            I detta sammanhang kommer bland annat verksamheten vid Kälarne
            att prövas.
          </note>
          <note type="speaker">
            Anf. 19 HÅKAN LARSSON (c):
          </note>
          <note>
            Herr talman! Jag vill tacka jordbruksminister
          </note>
          <note>
            Nykvist för svaret, som jag tolkar positivt. Jordbruksministern
            säger i varje fall att framtiden för verksamheten i Kälarne kommer
            att prövas i samband med en proposition från regeringen om bland
            annat vattenbruket. Denna proposition kommer, som jag förstår
            det, senare i år. Det vore bra om ministern kunde precisera ungefär
            när den kommer att läggas fram.
          </note>
          <note>
            Argumenten för fortsatt verksamhet vid fiskeriförsöksstationen
            i Kälarne är starka. Den som läser remissvaren över Fiskeriverkets
            PM med den något konstiga rubriken Fiskeriverkets allsidiga bedömningar
            rörande fortsatt verksamhet vid fiskeriförsöksstationen i Kälarne
            kan svårligen komma till någon annan slutsats än att en nedläggning
            vore både felaktig och samhällsekonomiskt oansvarig.
          </note>
          <note>
            Som jordbruksministern konstaterar i svaret har vattenbruk en
            stor potential att bidra med säkra och näringsrika livsmedel och
            dessutom ge sysselsättning i olika delar av landet. Fiskeristationen
            i Kälarne bedriver bland annat fiskavel och har inte minst en
            viktig uppgift i att utveckla matfiskodling av röding.
          </note>
          <note>
            Det handlar om en väldigt viktig utvecklingsmöjlighet för fiskerinäringen
            i Norrlands inland. Enligt
          </note>
          <note>
            Länsstyrelsen i Jämtland kan en tiodubbling av nuvarande produktion
            ske bara i detta län på kort sikt, och det skulle ge ungefär 100
            årsarbetskrafter. Motsvarande utveckling kan ske också i övriga
            län i norr.
          </note>
          <note>
            Det skulle vara en oerhört viktig potential att ta till vara.
          </note>
          <note>
            Sveriges lantbruksuniversitet skriver att oberoende av beslutet
            vad gäller Kälarnestationens framtid måste resurser anslås för
            avelsarbete på exempelvis röding. Slutsatsen av detta är att det
            knappast är någon besparing att lägga ned. Snarare är risken stor
            för att det blir en fördyring om inte de investeringar som gjorts
            i Kälarne tas till vara.
          </note>
          <note>
            Bräcke kommun pekar på detta i sitt remissyttrande. Kommunen
            konstaterar att minst 30 miljoner kronor investerats de senaste
            decennierna och att
          </note>
          <note>
            Fiskeriverket har undertecknat ett hyresavtal för anläggningen
            fram till 2011. Det innebär att det faktiskt kostar mycket pengar
            att lägga ned anläggningen.
          </note>
          <note>
            Bräcke kommun menar vidare att Fiskeriverket och
          </note>
          <note>
            Jordbruksdepartementet måste väga in regionalpolitiska hänsyn,
            och det säger ministern också i sitt svar.
          </note>
          <note>
            Jag hoppas att det får ett konkret innehåll. Det finns faktiskt
            också ett riksdagsbeslut i den riktningen.
          </note>
          <note>
            Jag vill understryka detta samtidigt som jag vill understryka
            de starka sakskälen för att fortsätta verksamheten. Fiskeriförsöksstationen
            i Kälarne är en direkt förutsättning för att utveckla matfiskodling
            i
          </note>
          <note>
            Norrlands inland. Det handlar om en framtidsbransch i dessa glesbefolkade
            delarna av vårt land.
          </note>
          <note>
            Vattenbrukarnas riksförbund understryker i sitt remissvar att
            en nedläggning i Kälarne skulle ge helt fel signaler. Föreningen
            reagerar starkt på att Fiskeriverket på inget sätt ger anvisningar
            om hur verksamheten skulle fortsätta utan gör Kälarne enbart till
            en ekonomisk fråga. Vidare skriver man att Kälarne är för fiskodlarna
            i Sverige mer än en anläggning; det är i dag förutsättningen för
            att forskning kan bedrivas.
          </note>
          <note>
            Till detta ska man lägga de utvecklingsmöjligheter som fisketurismen
            har. Sportfisket omsätter redan i dag flermiljardbelopp i Sverige.
            Potentialen för framtiden är mycket stor. En stor del av fisketurismen
            finns just i de norra delarna av Sverige, och det är där fiskeriförsöksstationen
            finns. Jag hoppas därför att jordbruksministerns svar innebär
            att den här stationen kommer att fortsätta att finnas och får
            utvecklas till fromma för en positiv utveckling av vattenbruket
            och fisketurismen i norra Sverige.
          </note>
          <note>
            Anf. 20 Jordbruksminister ANN-CHRISTIN
          </note>
          <note type="speaker">
            NYKVIST (s):
          </note>
          <note>
            Herr talman! Det propositionsarbete som nu pågår inom Jordbruksdepartementet
            är ett uttryck för att vi tycker att det kustnära fisket, fritidsfisket
            och vattenbruket är viktiga frågor. Man kan också se kopplingar
            mellan de här olika delarna.
          </note>
          <note>
            När det gäller vad som har sagts om vattenbruket och om framtiden
            har det betonats att det finns ett stort behov av forskning och
            utveckling. En del forskning har tidigare mer varit inriktad på
            ekologiska frågor, fiskarters bestånd och inte så mycket på vattenbruket,
            så det finns ett behov av att också få forskningsinsatser på det
            här området. Här pekar man från Fiskeriverkets sida på en del
            verksamhet som bedrivs vid Kälarne, kopplat också till SLU:s verksamhet
            i Umeå, och att det här är viktiga områden för framtiden.
          </note>
          <note>
            Jag delar synen att det här har en viktig regionalpolitisk dimension.
            Jag delar också synen att det är en framtidsnäring som på olika
            sätt ska stödjas. Här är det viktigt att vi klarar ut vad som
            är statens roll och vad som är näringens roll. Jag menar att en
            sådan diskussion kan innebära att statens roll inte exakt kommer
            att se ut som den gör i dag i Kälarne, men att vi ändå kan säkra
            en verksamhet för framtiden i Kälarne.
          </note>
          <note>
            Det som också talar för att vi kan komma fram på ett bra sätt
            när det gäller vattenbruket är att vi uppenbarligen har lyckats
            lösa en del av de miljöproblem som tidigare var förknippade med
            vattenbruket.
          </note>
          <note>
            Just när det gäller relationen mellan staten och näringen får
            vi se till att det inte blir konkurrenssnedvridningar, för det
            finns också privata företag som agerar på marknaden för avel.
            Men jag har ingen bestämd uppfattning om exakt hur en verksamhet
            skulle se ut i Kälarne i framtiden. Det ska vi titta på i propositionsarbetet,
            och vi räknar med att kunna lägga fram en proposition i september
            månad.
          </note>
          <note type="speaker">
            Anf. 21 HÅKAN LARSSON (c):
          </note>
          <note>
            Herr talman! Det är väldigt positivt att ministern konstaterar
            att det här är en framtidsnäring och att det kommer att behövas
            mycket forskning för att utveckla vattenbruket i Sverige, inte
            minst i norra Sveriges inland där vi har den här fiskeristationen.
          </note>
          <note>
            Jag kan hålla med om att statens roll i Kälarne självfallet inte
            behöver se ut exakt som den har gjort de senaste åren. Det viktiga
            är att verksamheten i någon form kan fortsätta och utvecklas eftersom
            det finns en så stor framtidspotential just i vattenbruket, inte
            minst i norra Sverige.
          </note>
          <note>
            Jag ser fram emot att propositionen som ska läggas fram kommer
            att innebära ett konkret förslag som innebär att fiskeriförsöksstationen
            i Kälarne kan leva vidare och utvecklas för framtiden.
          </note>
          <note>
            Överläggningen var härmed avslutad.
          </note>
          <note>
            8 § Svar på interpellation 2002/03:212 om vuxenutbildningen
          </note>
          <note>
            Anf. 22 Statsrådet LENA HALLEN-
          </note>
          <note>
            GREN (s):
          </note>
          <note>
            Herr talman! Ulf Nilsson har frågat mig om jag avser att vidta
            några åtgärder för att stärka vuxnas rätt till gymnasieutbildning
            och om jag avser att vidta några åtgärder för att garantera att
            vuxna också i framtiden ges en utbildning likvärdig med gymnasieskolans.
          </note>
          <note>
            Jag vill först säga att jag delar Ulf Nilssons uppfattning om
            att gymnasieutbildning i dag får betraktas som en grundläggande
            utbildning och att de vuxna som saknar sådan ska ges möjlighet
            att erhålla en sådan.
          </note>
          <note>
            I regeringens proposition Vuxnas lärande och den framtida utvecklingen
            av vuxenutbildningen (prop.
          </note>
          <note>
            2000/01:72) redogjorde regeringen för sin syn på hur vuxnas möjligheter
            till gymnasieutbildning skulle stärkas. I detta sammanhang påpekade
            regeringen att det är svårt att lagstifta om en rättighet till
            gymnasieutbildning för alla vuxna, eftersom det är förenat med
            betydande risker och nackdelar att införa en skyldighets- och
            rättighetslagstiftning. Det är uppenbart att en exakt angiven
            nivå eller volym riskerar att bli ett tak för kommunens åtagande
            i förhållande till den enskilde. I stället menade regeringen i
            sitt förslag att den enskildes möjlighet till stöd för det lärande
            som han eller hon behöver och efterfrågar bättre tillgodoses genom
            att staten ställer krav på kommunerna att utveckla en infrastruktur
            för vuxnas lärande. Jag ser i dagsläget ingen anledning att ompröva
            denna ståndpunkt.
          </note>
          <note>
            Regeringen har under 2002 erbjudit kommunerna att söka särskilda
            medel motsvarande 350 miljoner kronor för att utveckla sin infrastruktur
            för vuxnas lärande. Arbetet med en infrastruktur pågår för närvarande
            ute i kommunerna - ett arbete som syftar till att erbjuda vuxna
            det stöd som de behöver för sitt lärande. Under 2003 kan kommunerna
            dessutom ansöka om utvecklingsbidrag för uppbyggnaden av lokala
            lärcentrum. Bidraget uppgår totalt till 20 miljoner kronor och
            aviserades i den regionalpolitiska propositionen En politik för
            tillväxt och livskraft i hela landet (2001/02:4).
          </note>
          <note>
            När det gäller frågan om gymnasieutbildning för vuxna ska vara
            likvärdig med den för ungdomar så är detta fullständigt självklart.
            Målen ska vara desamma för vuxna som för ungdomar. Däremot kan
            vägen dit se olika ut. Detta redogjordes för redan 2001 i regeringens
            proposition om vuxnas lärande och den framtida utvecklingen av
            vuxenutbildningen.
          </note>
          <note>
            Denna fråga betonas också i departementsskrivelsen Stöd för vuxnas
            lärande. Förslag till lag (Ds
          </note>
          <note>
            2002:66). Där framgår att det inte är aktuellt att ta bort några
            möjligheter för vuxna utan att tvärtom bredda möjligheterna. Det
            är av det skälet som termen "stöd för vuxnas lärande" föreslås
            ersätta
          </note>
          <note>
            "utbildning".
          </note>
          <note>
            Begreppet signalerar att det är den enskilde som ska stödjas
            i sitt lärande. Termen används redan i dag i den nya förordningen
            (2002:1012) om kommunal vuxenutbildning. Stödet kan se olika ut
            beroende på bland annat hur individen bäst tillägnar sig kunskap,
            livssituationen och på vilken nivå personen befinner sig.
          </note>
          <note>
            En del kommer även fortsättningsvis att föredra skollika förhållanden,
            medan andra kanske föredrar självstudier med handledning eller
            distansstudier via
          </note>
          <note>
            Internet. Det centrala är att individen får det stöd för sitt
            lärande som han eller hon önskar.
          </note>
          <note>
            Sammantaget innebär det att det inte finns några planer på att
            försämra gymnasieutbildningen för vuxenstuderande. Tvärtom kommer
            möjligheterna till en individanpassad gymnasieutbildning att förbättras.
            De närmare ställningstagandena kommer att göras efter det att
            remissyttrandena över skrivelsen Stöd för vuxnas lärande. Förslag
            till lag inkommit. Skrivelsen har remitterats tillsammans med
            Skollagskommitténs betänkande.
          </note>
          <note type="speaker">
            Anf. 23 ULF NILSSON (fp):
          </note>
          <note>
            Herr talman! Jag vill tacka statsrådet Hallengren för svaret.
            Det är positivt att svaret kommer så snabbt. Frågorna om vuxnas
            möjlighet till utbildning blir ju viktigare och viktigare.
          </note>
          <note>
            Även om utbildningsfrågor har diskuterats väldigt flitigt de
            senaste åren, har vuxenutbildningen kommit lite grann i skymundan
            i skoldebatten. För Folkpartiet är vuxenutbildningen dock väldigt
            viktig. Den som inte klarar utbildningen i ungdomsskolan ska ha
            rätt att ta igen det i vuxenutbildningen. I vuxenutbildningen
            finns det också studerande som visserligen klarat av en utbildning
            men som behöver komplettera för att till exempel kunna läsa på
            högskolan.
          </note>
          <note>
            Herr talman! Jag tog i min interpellation upp två frågor: Varför
            har inte vuxna rätt till gymnasieutbildning utan bara till grundskoleutbildning?
            Kommer inte de senaste förslagen från Utbildningsdepartementet
            att göra vuxenutbildningen sämre?
          </note>
          <note>
            Frågan om kvaliteten på vuxenutbildningen ställde jag på grund
            av att det finns en promemoria och rapport från Lena Hallengrens
            utbildningsdepartement. Rapporten genomsyras av en nedvärdering
            av utbildning och lärarprofession. Det slås fast att det som är
            fel med dagens regler är att reglerna "synes utgå från en verksamhet
            i skollika former". Och man säger att "eleven kommer till skolan
            på bestämda, schemalagda tider". Man vill inte ens använda ordet
            utbildning i texten, utan byter ut det mot "stöd till vuxnas lärande
            eftersom det på ett bättre sätt speglar verksamhetens innehåll",
            säger man. Det här språkbruket är enligt min mening ett hån mot
            den unika roll som lärarna i vuxenutbildningen spelar. Naturligtvis
            ska vuxenutbildningen anamma en massa nya tekniska lösningar med
            distansutbildningar och så vidare, men den här arbetsgruppen verkar
            ju vilja kasta ut allt som har med lärare och undervisning att
            göra. Ingenstans sägs det att lärarinsatser är viktiga, till exempel.
          </note>
          <note>
            Jag ställer mig frågan: Vad är det egentligen för fel med att
            ärligt säga att vuxna går i skolan? Är det inte det man vill göra
            om man har missat skolan? En vuxen person, om hon så är 20, 30
            eller 50 år, som missat gymnasiet vill ju ha just en gymnasieutbildning
            och inte något rörigt åtgärdsprogram som ingen människa vet vad
            det står för.
          </note>
          <note>
            När man är ung och har gått ut gymnasiet brukar man säga att
            man har tagit studenten. Jag tror att en
          </note>
          <note>
            30-åring som börjar plugga också vill kunna säga att han eller
            hon har tagit studenten.
          </note>
          <note>
            När det gäller den andra frågan, om rätten till gymnasial vuxenutbildning,
            förstår jag inte riktigt ministerns svar. Folkpartiet har ju länge
            föreslagit att alla vuxna ska ha rätt att komplettera till godkända
            betyg från gymnasieskolan. I dag har man alltså bara den rätt
            till vuxenutbildning som motsvarar grundskolan. Det kan vara en
            väldig orättvisa beroende på vilken kommun en person bor i.
          </note>
          <note>
            De allra människor i dag behöver ju någon form av gymnasieutbildning
            för sitt arbete eller för fortsatta studier. Att regeringen säger
            nej till en självklar rätt att komplettera gymnasienivån som vuxen
            är särskilt märkligt med tanke på att Kunskapslyftskommittén,
            där jag själv deltog, i total politisk enighet föreslog att man
            skulle skriva in en sådan rättighet.
          </note>
          <note>
            Ministern säger att detta kan bli ett tak, så att kommunen inte
            gör mer. Då blir ju motfrågan: Varför ska en person ha rätt till
            grundskoleutbildning men inte till gymnasieutbildning? Statsrådet
            borde svara på varför lagen är motiverad i det ena fallet men
            inte i det andra.
          </note>
          <note>
            Jag har sett många exempel där en kommun godkänner gymnasieutbildning
            medan en annan säger nej. Det framstår som väldigt orättvist.
            Så avslutningsvis vill jag nog höra skarpare argument mot
          </note>
          <note>
            Folkpartiets förslag att skapa en tydlig rätt till utbildning
            oavsett kommun.
          </note>
          <note>
            Anf. 24 Statsrådet LENA HALLEN-
          </note>
          <note>
            GREN (s):
          </note>
          <note>
            Herr talman! Vi har satsat 42 miljarder på ett kunskapslyft under
            fem års tid. Det gav 800 000 människor möjlighet till just det
            som Ulf Nilsson här berör, nämligen att skaffa sig utbildning
            på grundläggande eller gymnasial nivå. Det är en satsning som
            är avslutad, men ett arbete som fortsätter. Det finns fortfarande
            en statlig satsning som motsvarar ungefär
          </note>
          <note>
            46 000 platser. I samtliga kommuner bedrivs i dag en vuxenutbildning
            som omfattar grundskola men också gymnasieutbildning.
          </note>
          <note>
            Det har också nyligen införts ett rekryteringsbidrag med syfte
            att nå olika grupper, till exempel just de som kanske inte är
            mest motiverade och de som, herr talman, kanske inte alltid behöver
            utbildningen allra bäst. Det är inte säkert att de som inte lyckades
            i skolan, de som har en negativ upplevelse av skolan sedan tidigare,
            söker sig till skolliknande förhållanden. Det är inte alldeles
            säkert att man vill komma tillbaka till samma situation som man
            en gång befann sig i, där man kände att det inte riktigt var så
            man ville lära.
          </note>
          <note>
            Jag skulle nog vilja säga att Ulf Nilsson har läst den här promemorian
            från departementet ungefär som fan läser Bibeln. Det måste jag
            säga. Man kan ju välja att läsa om stöd och om vuxnas lärande
            och tänka sig att skolliknande förhållanden försvinner, att utbildning
            försvinner, att lärarnas roll minimeras. Så läser inte jag den
            här promemorian. Jag läser den på så vis att den innebär att vuxna
            faktiskt får ökade möjligheter, som innebär att lärande är någonting
            bredare, vidare. För mig är det någonting mer än skolliknande
            förhållanden.
          </note>
          <note>
            För mig finns detta kvar i lärandet för vuxna, men det breddas
            med möjligheter att läsa på kvällar, i studiecirklar, att läsa
            på sin arbetsplats, att läsa på distans, att läsa via lärcentrum.
            Det finns många andra sätt att lära. Jag tycker inte att vi ska
            säga att något är bättre eller sämre än något annat, men vi måste
            erkänna att människor är olika, att vi lär på olika sätt.
          </note>
          <note>
            Då tycker jag inte att vi ska säga att det ena sättet är det
            ultimata.
          </note>
          <note>
            När det handlar om detta att det finns en rättighet att få gymnasieutbildning
            som också skulle kunna upplevas som ett tak så kan jag hålla med
            om att det skulle kunna låta konstigt. Men då ska man tänka på
            att alla som läser på gymnasiet, eller på gymnasial nivå, inte
            helt saknar gymnasieutbildning. De kan ha gymnasieutbildning i
            dag, men man behöver behörighetskomplettera. Man behöver kompletteringsutbildning.
            Man behöver kanske repetitionsstudier. Man har redan betyget och
            intyget från både grundskola och gymnasium men man kan behöva
            repetera innan man börjar högskolan.
          </note>
          <note>
            Man kanske behöver byta inriktning. Man kanske läste Bygg- och
            anläggning men vill läsa in Teknisk.
          </note>
          <note>
            Då har man enligt definitionen redan gymnasieutbildning, och
            det är väldigt svårt att definiera vilka möjligheter man ska ha.
            Hur länge kan man gå på gymnasiet och vad är det egentligen kommunen
            ska erbjuda? I dag säger vi att kommunen ska erbjuda en infrastruktur
            som ger alla vuxna möjlighet och stöd i deras lärande.
          </note>
          <note>
            Folkpartiet har ju ett förslag som handlar om att man faktiskt
            ska halvera stödet till kommunerna vad gäller vuxenutbildningen.
            Det vore intressant, herr talman, om Ulf Nilsson kunde utveckla
            lite grann hur många fler vuxna som får del av gymnasieutbildningen
            med hälften så många platser.
          </note>
          <note type="speaker">
            Anf. 25 ULF NILSSON (fp):
          </note>
          <note>
            Herr talman! Vi har haft olika budgetalternativ när det gäller
            vuxenutbildning, och det intressanta är att om man gör en statistik
            över riksdagens utbildningsbudgetar så har regeringen normalt
            sett hamnat på
          </note>
          <note>
            Folkpartiets nivå något år senare. Det beror helt enkelt på att
            vi satsar på utbildning, men vi tycker inte att man ska blanda
            ihop arbetsmarknadsåtgärder och arbetsmarknadsutbildning med annan
            utbildning.
          </note>
          <note>
            Enligt min åsikt ska vuxenutbildning vara just det som namnet
            ännu så länge anger, nämligen utbildning.
          </note>
          <note>
            Skollagskommittén har ju en bra definition av vad undervisning
            är. De säger: "Sådana målbestämda processer som under lärares
            ledning syftar till inhämtande av kunskaper och värden". Det är
            naturligtvis de processerna som ska utgöra grundbulten också i
            vuxenutbildningen. Det är mötet med läraren som är det allra viktigaste
            i elevens lärandeprocess. En dator kan aldrig ersätta undervisning.
          </note>
          <note>
            Vuxenutbildningen ska präglas av positiva och höga förväntningar
            på eleverna, och också av krav på eleverna. Man ska kunna kräva
            att de kommer på de tider då man anordnar utbildningen precis
            som vi gör inom högskolan och på andra kurser. Och den är lika
            viktig oavsett ålder. På universitet har till exempel en termins
            studier samma värde oavsett om studenten är
          </note>
          <note>
            60 år eller 30 år, och så ska det naturligtvis vara också om
            man jämför vuxenutbildningen med gymnasieutbildningen även om
            pedagogiken kan se lite olika ut.
          </note>
          <note>
            Regeringen har vid ett flertal tillfällen manifesterat en oförmåga
            att hålla isär arbetsmarknadspolitik och utbildning, och just
            kunskapslyftet var enligt min mening ett exempel på det. Den växte
            med ett jättelikt antal platser, och helt uppenbart blev kvaliteten
            lidande. Antalet lärare med behörighet sjönk. Grupperna blev större.
            Många av de elever som kom in i utbildningen, naturligtvis inte
            alla men många, var uppenbart inte så motiverade att studera.
          </note>
          <note>
            I dag är det här avvecklat, men regeringen har fortfarande, bland
            annat genom studiefinansieringssystemet, hållit fast vid att de
            som har haft en fot inne på arbetsmarknaden ska gynnas framför
            andra. Möjligheten att få tilläggslån i studiestödssystemet är
            till exempel kopplat till vilken inkomst eller a-kassa man har
            haft tidigare. Är man över 25 år kan man få ett rekryteringsbidrag
            och till och med slippa låna pengar om kommunen anser att personen
            riskerar att bli arbetslös. Har man haft arbete och hög inkomst
            blir det här bidraget ännu större.
          </note>
          <note>
            Allt det här är exempel på att utbildning och sysselsättningsåtgärder
            blandas samman. Jag tycker att studiefinansiering till frivilliga
            studier inte i första hand ska grundas på vilken arbetsmarknadssituation
            man befinner sig i. Grundprincipen, en blandning av bidrag och
            lån, ska vara lika för alla. Sedan behövs det tilläggslån och
            bättre villkor för till exempel föräldrar. Ensamstående mammor
            får ofta hoppa av vuxenutbildningen för att de lever i en pressad
            situation.
          </note>
          <note>
            Det behövs naturligtvis arbetsmarknadspolitik, och den kan se
            ut på olika sätt. Jag tycker också att det kan vara mycket motiverat
            att utbilda människor förmånligt i bristyrken och så vidare och
            att arbetslösa som accepterar en viss utbildning ska få ekonomiskt
            stöd för det. Men det är en väldig skillnad om människor läser
            utifrån ett individuellt val, som man gör till exempel på komvux.
            Då är det inte kommunens eller någon nämnds sak att avgöra om
            det är befogat att just den människan ska läsa eller inte. Då
            är det bra med grundläggande, enkla och rättvisa principer.
          </note>
          <note>
            En sådan princip är den som Kunskapslyftskommittén föreslog en
            gång för ett par år sedan, att den som inte har skaffat sig en
            gymnasieutbildning i ungdomen ska ha rätt att ta ut en som vuxen.
            Den som inte har skaffat sig högskolebehörighet, även om man har
            en gymnasieutbildning, ska ha rätt att komplettera. Då är en annan
            enkel princip att det ska vara samma kvalitet på den utbildningen
            som det är i ungdomsskolan.
          </note>
          <note>
            Anf. 26 Statsrådet LENA HALLEN-
          </note>
          <note>
            GREN (s):
          </note>
          <note>
            Herr talman! Om jag ska börja med det som Ulf
          </note>
          <note>
            Nilsson började med så menade han lite ironiskt att året efter
            att Folkpartiet har lagt fram sin budget brukar regeringen närma
            sig den. Men jag kan garantera
          </note>
          <note>
            Ulf Nilsson att vi inte kommer att halvera stödet till vuxenutbildningen
            nästa år även om Folkpartiet lägger fram sådana förslag.
          </note>
          <note>
            Jag tror att vuxenutbildningen är viktig. Jag tror att den spelar
            en extra viktig roll i ett samhälle som ser ut som det i dag,
            som bygger på kunskap. Vi vet att de människor som har kunskap
            också har makt och möjlighet att förändra sin egen vardag. De
            har möjlighet att välja yrke på ett helt annat sätt. Man är inte
            lika bunden till ett företag. Vi vet också hur det har sett ut
            de senaste åren med en hög arbetslöshet.
          </note>
          <note>
            Jag kan inte svara på om någon av de 800 000
          </note>
          <note>
            människor som har fått möjlighet att läsa in grundskola och gymnasiekompetens
            har varit omotiverad, och jag har också svårt att tänka mig att
            Ulf Nilsson kan göra det. Däremot är jag ganska övertygad om att
            det stora flertalet av dem har fått växa med kunskap och har fått
            andra möjligheter och står bättre rustade och kan söka många fler
            jobb. Och förhoppningsvis jobbar många av dem också med någonting
            som de trivs med och som ger dem ökade möjligheter till inflytande
            på sitt arbete.
          </note>
          <note>
            Jag har en väldigt positiv syn på Kunskapslyftet.
          </note>
          <note>
            Det var en kombination av en arbetsmarknadspolitisk åtgärd och
            av vuxenutbildning på ett bra sätt tycker jag i en tid då vi hade
            en hög arbetslöshet. Nu har vi inte den arbetsmarknadssituationen
            längre, och därför kan vi också styra om vuxenutbildningen så
            att det handlar om just alla vuxnas lärande. Då tror inte jag
            att alla vuxna vill lära likadant. Jag tror inte att alla vill
            ha så kallade skollika miljöer och förhållanden.
          </note>
          <note>
            Men jag tror att det finns de som vill ha det. Och de ska få
            möjlighet att ha det. Den mer traditionella utbildningsformen
            finns i de allra flesta kommuner, för att inte säga alla.
          </note>
          <note>
            Men när det gäller att utveckla andra metoder och att jobba mer
            flexibelt, att erbjuda distansutbildning och möjlighet att studera
            på andra tider som passar en själv bäst och där man lägger upp
            sina egna scheman och där lärarna finns som ett stöd och en mentor
            för dem som vill och behöver det, vilket många gör, behöver det
            inte tolkas som att lärarnas roll på något sätt är utspelad. Så
            ser inte jag det.
          </note>
          <note>
            Jag själv lär mig mycket i många sammanhang som inte är lärarledda.
            Och jag tror att Ulf Nilsson och många fler också gör det. Dessa
            situationer tycker jag att vi ska understödja. Vi ska också värdera
            dem och se också dessa situationer som ett lärande.
          </note>
          <note>
            Jag vill återigen ställa en fråga till Ulf Nilsson om han tror
            att 700 miljoner kronor och hälften så många vuxenutbildningsplatser
            inte påverkar vuxnas möjligheter att få del av utbildning.
          </note>
          <note>
            När man minskar anslagen till Nationellt centrum för flexibelt
            lärande med 30 miljoner kronor, påverkar det inte människors möjlighet
            att få studera såsom de själva vill, på de villkor som de själva
            vill ha och på de platser och vid de tidpunkter som passar allra
            bäst?
          </note>
          <note>
            Frågan om villkoren för de studerande är ännu en fråga som är
            intressant. Jag tycker att rekryteringsbidraget är ett mycket
            bra verktyg för kommunerna att använda, att det inte är tillåtet
            att luta sig tillbaka och tänka att de som vill studera väl får
            komma till komvux eller till någon annan utbildningsanordnare.
          </note>
          <note>
            Kommunens och samhällets uppgift är större än så.
          </note>
          <note>
            Om människor som inte själva tror att de ska kunna studera, som
            inte har sett komvux och vuxenutbildning som en möjlighet för
            dem, som har haft negativa erfarenheter av skolan och som kanske
            inte har vågat ta detta steg ska börja på grundläggande vuxenutbildning,
            fortsätta på gymnasial utbildning och kanske fortsätta till KY
            eller till högskolan är vägen lång. Då behövs det ett rekryteringsbidrag
            som innebär att de faktiskt vågar ta detta steg. Det är en studieform
            som jag önskar att alla som har ett behov av det också får möjlighet
            att faktiskt använda sig av.
          </note>
          <note>
            Barntillägg är också något som regeringen avser att återkomma
            med under mandatperioden och som jag delar Ulf Nilssons uppfattning
            om.
          </note>
          <note>
            Men det vore intressant för oss alla att få höra lite grann om
            hur halveringen av antalet studieplatser kan leda till fler människor
            i vuxenutbildning.
          </note>
          <note type="speaker">
            Anf. 27 ULF NILSSON (fp):
          </note>
          <note>
            Herr talman! Under de senaste fyra åren som jag har varit med
            och jobbat med våra alternativa utbildningsbudgetar har vi räknat
            med en lägre siffra när det gäller antalet platser. Extra vuxenutbildningsplatser
            finns ju redan i basverksamheten i kommunerna.
          </note>
          <note>
            Där har regeringen ett eller två år senare hela tiden hamnat
            på samma nivå. Förslaget i årets budget överensstämmer ungefär
            med det som vi föreslog något år tidigare. Det har också visat
            sig att man på slutet inte kunde fylla platserna i Kunskapslyftet.
            Efterfrågan minskade i takt med att arbetsmarknaden blev bättre.
          </note>
          <note>
            Sedan har vi det paradoxala att trots att vi har ett sådant överbud
            av platser är det fortfarande människor i vissa kommuner som är
            motiverade att studera men som ändå inte får plats därför att
            kommunen säger nej till gymnasieutbildning.
          </note>
          <note>
            Avslutningsvis ska jag säga något om innehållet.
          </note>
          <note>
            Man kan fråga sig varför man i en departementsrapport ägnar så
            mycket tid till att hitta på nya ord och nya formuleringar för
            saker och ting när det viktigaste trots allt är innehållet. Jag
            tror också att distansutbildning och så vidare kan vara väldigt
            bra. Men jag tror faktiskt att den utbildningen är bäst för studievana
            människor. De som börjar studera efter många års uppehåll och
            dåliga grundkunskaper behöver verkligen skolliknande undervisning
            med lärarledd undervisning och mycket stöd i sin utbildningsvardag.
          </note>
          <note>
            Jag kan ge massor av exempel. Det finns alltså ett mönster här
            att sudda ut gränserna mellan olika typer av utbildningar och
            skolformer. Jag kan inte låta bli att se det lite komiska i att
            vi har en skollagskommitté som föreslår att barnen numera ska
            kallas elever från ett års ålder i förskolan. Men samtidigt får
            man inte säga att vuxna går i utbildning. Varför håller man på
            med detta meningslösa trollande med orden?
          </note>
          <note>
            I rapporten står det: "Enskildas lärande ska stödjas när och
            där det äger rum." Skolan kommer inte att vara urskiljbar. Jag
            tycker att detta är en väldigt otydlig, konturlös för att inte
            säga flummig vuxenutbildning som det tonar fram en bild av i denna
            arbetsgrupps förslag.
          </note>
          <note>
            Anf. 28 Statsrådet LENA HALLEN-
          </note>
          <note>
            GREN (s):
          </note>
          <note>
            Herr talman! Under Kunskapslyftet 1998-2002
          </note>
          <note>
            fanns det runt 100 000 platser. Det är helt korrekt att de varierade
            lite grann upp och ned. Jag säger också att det var en kombination
            av arbetsmarknadspolitik och utbildning, vilket jag tycker är
            en alldeles ypperlig kombination, om jag får säga det själv. Det
            håller också väldigt många vuxenutbildare och väldigt många av
            dem som gick utbildningen med om därför att det fanns ett behov
            av att stå bättre rustad när konjunkturen vände. 800 000 människor
            fick möjlighet att göra det. Jag tycker att det var någonting
            som vi i Sverige ska vara väldigt stolta över. Jag tror att det
            saknar motstycke inte bara i Europa.
          </note>
          <note>
            Jag ska återgå lite grann till den promemoria som har tagits
            fram på departementet. Vi hörde Ulf Nilsson tala om och lite grann
            ifrågasätta att man håller på med det meningslösa vändandet och
            vridandet av ord och ägnar så mycket tid åt det. Man kan fundera
            på varför man gör det i interpellationsdebatter och i andra sammanhang
            om orden inte är så viktiga. Jag tycker att ord är väldigt viktiga.
          </note>
          <note>
            Jag håller med om och känner själv att ordet
          </note>
          <note>
            "stöd" till vuxnas lärande är någonting som leder fel.
          </note>
          <note>
            Jag tycker att det är tråkigt att börja diskussionen i många
            sammanhang med att beskriva ordet "stöd".
          </note>
          <note>
            För mig är det inte det som man alltid tänker på med stöd. Men
            jag är medveten om att ord sätter sig och att man också redan
            har en viss association till det.
          </note>
          <note>
            Men när det gäller ordet "lärande" är jag inte beredd att göra
            samma reträtt därför att jag tycker att ordet "lärande" talar
            om att det är något mycket mer.
          </note>
          <note>
            Och jag är inte beredd att sätta mig över vare sig elever eller
            pedagoger, lärare, och tala om på vilket sätt man ska lära bäst.
            Jag tror inte att vare sig jag själv, Ulf Nilsson eller någon
            annan är bäst på att göra det, utan det ska finnas flexibel utbildning
            som ger möjlighet för den enskilde att lära sig på det sätt, i
            de former och på de platser som passar allra bäst.
          </note>
          <note>
            Skolan kanske inte längre är urskiljbar, refererade Ulf
          </note>
          <note>
            Nilsson tidigare. Det beror på att det kan ske ett lärande på
            arbetsplatsen, i hemmet, på lärcentrum och på väldigt många andra
            ställen som vi traditionellt sett kanske inte betraktar som skollika
            miljöer. Men vem vet, om 10-15 år kanske det inbegrips i beteckningen
            "skollika förhållanden".
          </note>
          <note>
            Överläggningen var härmed avslutad.
          </note>
          <note>
            9 § Anmälan om inkomna faktapromemorior om förslag från Europeiska
            kommissionen
          </note>
          <note>
            Talmannen anmälde att följande faktapromemorior om förslag från
            Europeiska kommissionen inkommit och överlämnats till utskott:
          </note>
          <note>
            2002/03:FPM47 Förslag till Europaparlamentets och rådets direktiv
            om begränsning av utsläpp av flyktiga organiska föreningar förorsakade
            av användning av organiska lösningsmedel i färger och lacker och
            om ändring av direktiv 1999/13/EG
          </note>
          <note>
            KOM(2002)750 till miljö och jordbruksutskottet
          </note>
          <note>
            2002/03:FPM48 Entreprenörskap i Europa
          </note>
          <note>
            KOM(2003)27 till näringsutskottet
          </note>
          <note>
            10 § Hänvisning av ärenden till utskott
          </note>
          <note>
            Föredrogs och hänvisades
          </note>
          <note>
            Proposition
          </note>
          <note>
            2002/03:44 till arbetsmarknadsutskottet
          </note>
          <note>
            Motioner
          </note>
          <note>
            2002/03:L5-L11 till lagutskottet
          </note>
          <note>
            2002/03:U2 till utrikesutskottet
          </note>
          <note>
            11 § Förnyad bordläggning
          </note>
          <note>
            Föredrogs och bordlades åter
          </note>
          <note>
            Finansutskottets betänkande 2002/03:FiU24
          </note>
          <note>
            Justitieutskottets betänkanden 2002/03:JuU5-JuU7
          </note>
          <note>
            Bostadsutskottets betänkande 2002/03:BoU4
          </note>
          <note>
            12 § Bordläggning
          </note>
          <note>
            Anmäldes och bordlades
          </note>
          <note>
            Propositioner
          </note>
          <note>
            2002/03:52 Det internationella fördraget om växtgenetiska resurser
            för livsmedel och jordbruk
          </note>
          <note>
            2002/03:57 Effektivare pantbrevshantering m.m.
          </note>
          <note>
            2002/03:61 Vissa socialförsäkringsfrågor
          </note>
          <note>
            Skrivelser
          </note>
          <note>
            2002/03:81 Redogörelse för verksamheten inom
          </note>
          <note>
            Europarådets ministerkommitté m.m. andra halvåret 2001 och under
            år 2002
          </note>
          <note>
            2002/03:82 Redogörelse för verksamheten inom
          </note>
          <note>
            Organisationen för säkerhet och samarbete i Europa (OSSE) under
            andra halvåret 2001 och under år 2002
          </note>
          <note>
            Motioner med anledning av skr. 2002/03:48 Vissa frågor om
          </note>
          <note>
            Försvarsmaktens anpassningsförmåga
          </note>
          <note>
            2002/03:Fö2 av Allan Widman m.fl. (fp)
          </note>
          <note>
            med anledning av skr. 2002/03:51 Redogörelse för en överenskommelse
            mellan staten och Landstingsförbundet om vissa ersättningar till
            hälso- och sjukvården för år 2003
          </note>
          <note>
            2002/03:So39 av Cristina Husmark Pehrsson m.fl. (m)
          </note>
          <note>
            2002/03:So40 av Kerstin Heinemann m.fl. (fp, c)
          </note>
          <note>
            med anledning av prop. 2002/03:53 Stärkt skydd för barn i utsatta
            situationer m.m.
          </note>
          <note>
            2002/03:So41 av Maria Hassan (s)
          </note>
          <note>
            2002/03:So42 av Cristina Husmark Pehrsson m.fl. (m)
          </note>
          <note>
            2002/03:So43 av Kerstin Heinemann m.fl. (fp)
          </note>
          <note>
            2002/03:So44 av Chatrine Pålsson m.fl. (kd)
          </note>
          <note>
            2002/03:So45 av Kenneth Johansson m.fl. (c)
          </note>
          <note>
            13 § Anmälan om interpellationer
          </note>
          <note>
            Anmäldes att följande interpellationer framställts
          </note>
          <note>
            den 10 mars
          </note>
          <note>
            2002/03:224 av Lars Ångström (mp) till utrikesminister Anna Lindh
          </note>
          <note>
            Gemensamma operationer och tolkningen av Ottawakonventionen
          </note>
          <note>
            2002/03:225 av Lotta N Hedström (mp) till näringsminister Leif
            Pagrotsky
          </note>
          <note>
            GATS
          </note>
          <note>
            2002/03:226 av förste vice talmannen Per Westerberg (m) till
            utbildningsminister Thomas Östros
          </note>
          <note>
            Kommunal ersättning till friskolor
          </note>
          <note>
            2002/03:227 av Torsten Lindström (kd) till utbildningsminister
            Thomas Östros
          </note>
          <note>
            Perioden efter doktorsexamen
          </note>
          <note>
            2002/03:228 av Gunilla Tjernberg (kd) till statsrådet
          </note>
          <note>
            Mona Sahlin
          </note>
          <note>
            Idrottskonto
          </note>
          <note>
            Interpellationerna redovisas i bilaga som fogas till riksdagens
            snabbprotokoll tisdagen den 18 mars.
          </note>
          <note>
            14 § Anmälan om frågor för skriftliga svar
          </note>
          <note>
            Anmäldes att följande frågor för skriftliga svar framställts
          </note>
          <note>
            den 10 mars
          </note>
          <note>
            2002/03:647 av Owe Hellberg (v) till miljöminister
          </note>
          <note>
            Lena Sommestad
          </note>
          <note>
            Myggbekämpning i Österfärnebo
          </note>
          <note>
            2002/03:648 av Lena Ek (c) till utbildningsminister
          </note>
          <note>
            Thomas Östros
          </note>
          <note>
            Hållbar utveckling i högskoleutbildningen
          </note>
          <note>
            den 11 mars
          </note>
          <note>
            2002/03:649 av Helena Bargholtz (fp) till försvarsminister Leni
            Björklund
          </note>
          <note>
            Kvinnor i brandförsvaret
          </note>
          <note>
            2002/03:650 av Carina Hägg (s) till utrikesminister
          </note>
          <note>
            Anna Lindh
          </note>
          <note>
            Miljöaktivisten Farid Tukhbatullin
          </note>
          <note>
            2002/03:651 av Lars Gustafsson (kd) till socialminister Lars
            Engqvist
          </note>
          <note>
            Finasiell samordning
          </note>
          <note>
            2002/03:652 av Sonja Fransson (s) till socialminister
          </note>
          <note>
            Lars Engqvist
          </note>
          <note>
            Tandsköterskor för framtidens vård och behandling
          </note>
          <note>
            2002/03:653 av Sonja Fransson (s) till socialminister
          </note>
          <note>
            Lars Engqvist
          </note>
          <note>
            Tryggt boende för äldre
          </note>
          <note>
            2002/03:654 av Claes Västerteg (c) till statsrådet
          </note>
          <note>
            Hans Karlsson
          </note>
          <note>
            Växtkraft mål 3
          </note>
          <note>
            2002/03:655 av Sonja Fransson (s) till utbildningsminister Thomas
            Östros
          </note>
          <note>
            Utbildning av tandsköterskor
          </note>
          <note>
            Frågorna redovisas i bilaga som fogas till riksdagens snabbprotokoll
            tisdagen den 18 mars.
          </note>
          <note>
            15 § Anmälan om skriftliga svar på frågor
          </note>
          <note>
            Anmäldes att skriftliga svar på följande frågor inkommit
          </note>
          <note>
            den 7 mars
          </note>
          <note>
            2002/03:581 av Börje Vestlund (s) till utrikesminister
          </note>
          <note>
            Anna Lindh
          </note>
          <note>
            Svenska ambassadernas rapporter om mänskliga rättigheter
          </note>
          <note>
            2002/03:587 av Mikael Oscarsson (kd) till statsrådet
          </note>
          <note>
            Jan O Karlsson
          </note>
          <note>
            Migrationsverkets handläggningstider
          </note>
          <note>
            2002/03:592 av Rossana Dinamarca (v) till justitieminister Thomas
            Bodström
          </note>
          <note>
            Colombia
          </note>
          <note>
            2002/03:593 av Ulla Hoffmann (v) till statsrådet Jan
          </note>
          <note>
            O Karlsson
          </note>
          <note>
            Nedsatt dagersättning till asylsökande från norra Irak
          </note>
          <note>
            Svaren redovisas i bilaga som fogas till riksdagens snabbprotokoll
            tisdagen den 18 mars.
          </note>
          <note>
            16 § Kammaren åtskildes kl. 15.29.
          </note>
          <note>
            Förhandlingarna leddes av talmannen.
          </note>
          <note>
            16
          </note>
          <note>
            16
          </note>
        </div>
      </body>
    </text>
  </TEI>
</teiCorpus>
