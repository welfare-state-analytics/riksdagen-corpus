<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 200203</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 200203</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200203--82</head>
          <docDate when="2003-04-01 00:00:00">2003-04-01 00:00:00</docDate>
        </div>
      </front>
      <body>
        <div>
          <note>
            Det justerade protokollet beräknas utkomma om 3 veckor
          </note>
          <note>
            ---------------------------------------------------------------------
          </note>
          <note>
            1 § Justering av protokoll
          </note>
          <note>
            Justerades protokollen för den 24, 25 och 26 mars.
          </note>
          <note>
            2 § Anmälan om återtagande av plats i riksdagen
          </note>
          <note>
            Talmannen meddelade att Hans Backman (fp)
          </note>
          <note>
            återtagit sin plats i riksdagen från och med den
          </note>
          <note>
            29 mars, varigenom uppdraget som ersättare upphört för Lena Ödeen.
          </note>
          <note>
            3 § Meddelande om frågestund
          </note>
          <note>
            Talmannen meddelade att vid frågestunden torsdagen den 3 april
            kl. 14.00 skulle följande statsråd närvara:
          </note>
          <note>
            Vice statsminister Margareta Winberg, statsrådet
          </note>
          <note>
            Morgan Johansson, statsrådet Berit Andnor, utbildningsminister
            Thomas Östros och statsrådet Pär Nuder.
          </note>
          <note>
            4 § Anmälan om fördröjt svar på interpellation
          </note>
          <note>
            Till riksdagen hade inkommit följande skrivelse:
          </note>
          <note>
            Interpellation 2002/03:246
          </note>
          <note>
            Till riksdagen
          </note>
          <note>
            Interpellation 2002/03:246 av Agne Hansson (c)
          </note>
          <note>
            om riskkapitalförsörjningen för små företag
          </note>
          <note>
            Interpellationen kommer att besvaras den 8 april
          </note>
          <note>
            2003.
          </note>
          <note>
            Skälet till dröjsmålet är tjänsteresa utomlands.
          </note>
          <note>
            Stockholm 31 mars 2003
          </note>
          <note>
            Näringsdepartementet
          </note>
          <note>
            Leif Pagrotsky
          </note>
          <note>
            Enligt uppdrag
          </note>
          <note>
            Dag Ekman
          </note>
          <note>
            Expeditionschef
          </note>
          <note>
            5 § Svar på interpellation 2002/03:203 om spelberoende
          </note>
          <note>
            Anf. 1 Statsrådet MORGAN JOHANS-
          </note>
          <note>
            SON (s):
          </note>
          <note>
            Herr talman! Annelie Enochson har frågat mig vilka åtgärder jag
            avser att vidta för att motverka spelberoendet, vilka åtgärder
            jag avser att vidta för att minska barns och ungdomars tillgänglighet
            till spelautomater samt om jag avser att följa det förslag till
            ökade anslag som Statens folkhälsoinstitut har lagt fram för att
            finansiera åtgärder som ska leda till ett minskat spelberoende.
          </note>
          <note>
            Mot bakgrund av utvecklingen på spelmarknaden och problemen med
            ohälsoeffekter till följd av överdrivet spelande fick Statens
            folkhälsoinstitut i oktober
          </note>
          <note>
            2001 i uppdrag att ge förslag till ett handlingsprogram mot spelberoende.
            Institutet har nu presenterat sitt förslag och arbetet med att
            bereda det pågår för närvarande i Regeringskansliet. Jag avser
            att återkomma till riksdagen med förslag till utökade resurser
            för att motverka spelberoendet.
          </note>
          <note>
            En rad förslag till åtgärder som FHI har lagt fram finns med
            redan i regeringens proposition
          </note>
          <note>
            2002/03:93, Vissa frågor inom spelområdet m.m., som nyligen presenterats
            för riksdagen. En viktig del i åtgärdsprogrammet blir att regeringen
            kommer att ge stöd till att utveckla vårdformer för spelberoende.
          </note>
          <note>
            Regeringen avser att ge stöd till att inrätta kunskapscentra
            i Malmö, Göteborg och Stockholm i enlighet med FHI:s förslag.
          </note>
          <note>
            Ytterligare förslag i FHI:s rapport som regeringen ser som angelägna
            att förverkliga är att skapa förutsättningar för riktade utbildningsinsatser
            till personer som yrkesmässigt kan komma i kontakt med spelberoende
            eller problemspelare. Regeringen ser också ett behov av förstärkt
            stöd till självhjälpsgrupper och föreningar för spelberoende samt
            riktade insatser för att förbättra stödet till de anhöriga. Ett
            långsiktigt och brett upplagt forskningsprogram om spel och spelberoende
            ska genomföras. FHI bör därför enligt regeringens bedömning ansvara
            för att en forskningsplan upprättas under 2003.
          </note>
          <note>
            Frågan om hur marknadsföringen av spel påverkar spelets och problemspelandets
            utveckling bör enligt regeringens bedömning studeras närmare och
            förslag utarbetas om att begränsa marknadsföringen för att minska
            problemspelandet. Regeringen har för avsikt att med ATG och Svenska
            Spel ta upp frågan om bolagen i annonser eller reklaminslag i
            medier samt på lotter, bongar, spelkvitton och dylikt ska informera
            om det hjälptelefonnummer som finansieras av FHI
          </note>
          <note>
            och som riktar sig främst till personer med spelberoende eller
            deras anhöriga, i syfte att förändringen ska träda i kraft snarast,
            dock senast den 1 juli 2004.
          </note>
          <note>
            Avsikten är att pröva systemet under 24 månader för att därefter
            låta utvärdera effekterna.
          </note>
          <note>
            När det gäller värdeautomater har regeringen i
          </note>
          <note>
            Svenska Spels koncession för spel på värdeautomater för perioden
            den 1 januari 2003 till den 31 december
          </note>
          <note>
            2004 beslutat att för tillståndet kräva att bolaget vid sina
            avtalsförhandlingar med restaurangägare gör en samlad översyn
            av lämpligt antal värdeautomater per spelställe samt placeringen
            av automaterna. Regeringen har vidare uppdragit till Lotteriinspektionen
            att vid utfärdande av lotteritillstånd särskilt överväga möjligheten
            att begränsa antalet spelautomater. Syftet med dessa begränsningar
            och krav är att minska risken för sociala skadeverkningar, samtidigt
            som det enligt regeringens bedömning ökar möjligheten till en
            effektiv kontroll och tillsyn över spelformen.
          </note>
          <note>
            Regeringen har under senare tid fört en diskussion med Svenska
            Spel om hur ansvaret för och kontrollen av spel på värdeautomater
            kan utvecklas. Svenska
          </note>
          <note>
            Spel har mot bakgrund av detta under 2003 arbetat fram ett tiopunktsspelansvarsprogram
            för spel på värdeautomater. Programmet innefattar åtgärder för
            att säkerställa att 18-årsgränsen efterlevs, nya utbildningskrav,
            särskilda omsättningskrav för spelplatser med fler än tre värdeautomater,
            förändring av värdeautomaternas utseende, ny informationsfolder
            och ett öppethållande kopplat till serveringstillståndet.
          </note>
          <note>
            Bolaget har redan påbörjat tillämpningen av programmet. Regeringen
            avser att nära följa hur spelandet på värdeautomater påverkas
            av de åtgärder som kommer att vidtas i enlighet med spelansvarsprogrammet.
          </note>
          <note>
            Regeringen kommer alltså att så långt möjligt, efter genomförd
            remissbehandling av FHI:s rapport, förverkliga viktiga delar av
            de förslag Statens folkhälsoinstitut redovisar i sin rapport.
            Regeringen kommer också att nogsamt följa den fortsatta utvecklingen
            inom området.
          </note>
          <note type="speaker">
            Anf. 2 ANNELIE ENOCHSON (kd):
          </note>
          <note>
            Herr talman! Tack, herr minister, för svaret.
          </note>
          <note>
            Det är en allvarlig situation vi har i Sverige i dag med ett
            ökande spelberoende allteftersom staten öppnar upp för nya spel
            och kasinon. Sedan jag skrev min interpellation i februari har
            Stockholm öppnat ett nytt kasino, och vi har nu fyra kasinon i
            Sverige. På
          </note>
          <note>
            Stockholms kasino kommer insatserna på enstaka nummer, så kallade
            high limit, att vara så höga som
          </note>
          <note>
            40 000 kr. Det krävs en rejäl plånbok för att klara så höga insatser.
            Tyvärr har det visat sig att det är hushåll med låga inkomster
            som spenderar mest. De spenderar tre gånger så stor andel av sin
            disponibla inkomst på spel som vad höginkomsttagarna gör.
          </note>
          <note>
            Många spelar för att de hoppas på att vinna den stora vinsten
            som totalt kommer att förändras deras liv; de kommer att bli rika,
            lyckliga och leva bra resten av livet. Att skapa en förmögenhet
            genom ett vanligt lönearbete är ju i det närmaste omöjligt i det
            socialdemokratiskt styrda Sverige, och spelandet blir därför en
            verklighetsflykt. Spelandet i Sverige är mycket omfattande också
            sett ur ett internationellt perspektiv.
          </note>
          <note>
            I ministerns svar på min interpellation hänvisas till åtgärder
            som föreslås i den nyligen framlagda propositionen Vissa frågor
            inom spelområdet m.m., vars motionstid går ut nu på torsdag. Många
            av dessa förslag bygger på Folkhälsoinstitutets handlingsprogram
            mot spelberoende, och de är bra. Men detta räcker inte. Ingenstans
            i propositionen talas det om att mer pengar ska anslås för att
            hjälpa de spelberoende.
          </note>
          <note>
            Folkhälsoinstitutet har i sitt handlingsprogram beräknat att
            det ekonomiska behovet för att motverka spelberoende och minska
            de skadliga effekterna av överdrivet spelande är det tiodubbla,
            det vill säga 40-50
          </note>
          <note>
            miljoner mot de 4 miljoner som staten ger i dag. Med tanke på
            att staten får in ca 5 miljarder direkt till statskassan är en
            promille tillbaka till de spelberoende ynkligt.
          </note>
          <note>
            I dagens Sverige finns det bara ett ställe som behandlar spelberoende,
            och det är privatägt och ligger i
          </note>
          <note>
            Kolmården. Där finns det plats för 14 stycken
          </note>
          <note>
            "klienter" i taget. Det kostar ca 150 000 kr att få hjälp på
            detta behandlingshem - en kostnad som är jämförbar med behandlingen
            av andra missbrukare.
          </note>
          <note>
            Enligt spelberoendes förening är behovet av behandlingsplatser
            800-1 000 platser, och bara det skulle innebära en kostnad på
            150 miljoner.
          </note>
          <note>
            Jag ställde en fråga till ministern i min interpellation om ministern
            avser att följa de förslag till ökade anslag som Folkhälsoinstitutet
            har föreslagit. Jag undrar därför om ministern anser att en procent
            av de pengar som staten får in är rimligt att ge tillbaka till
            de spelberoende i stället för, som det är nu, bara en promille.
          </note>
          <note type="speaker">
            Anf. 3 LARS-IVAR ERICSON (c):
          </note>
          <note>
            Herr talman! Annelie Enochson har aktualiserat ett viktigt samhällsproblem
            i denna debatt, för spelberoendet orsakar stort lidande för de
            drabbade och deras anhöriga.
          </note>
          <note>
            För 25 år sedan var enarmade banditer ett stort problem för många
            som inte kunde hantera sitt spelande. Banditerna förbjöds därför
            1979. I stället har vi nu fått nya spel som, innebär stora risker
            för spelberoende. Jag tänker då exempelvis på Jack Vegasautomater,
            som finns på många restauranger. Det som förenar de tidigare enarmade
            banditerna med Jack
          </note>
          <note>
            Vegas är att insatsen är låg, och tiden mellan spel och eventuell
            vinst är kort. Vi vet att ungdomar vill ha snabba resultat, och
            därför lockas de av sådana spel.
          </note>
          <note>
            25 000 svenskar är redan spelberoende. Ytterligare 75 000 har
            problem med spelandet. Det är lätt att tänka sig vilka svåra följder
            spelberoendet får. Det kan vara raserad ekonomi, havererade äktenskap,
            konflikter i familjen och sämre närvaro på arbetet eller i skolan.
            Det kan också bli en inkörsport till drogmissbruk för att man
            vill dämpa ångesten. Det kan vara oförmåga att hinna med något
            annat än sitt spelande.
          </note>
          <note>
            För att lösa de här problemen går det inte att, som på 1970-talet,
            bara förbjuda det man inte vill ha. Ett förbud i dag skulle bara
            öka det illegala spelandet. Vi vet att Folkhälsoinstitutet har
            förslag om skärpt ålderskontroll för automatspel av Jack Vegas-typ
            och spelstopp fram till klockan 16. Men hur menar ministern att
            krögarna ska kunna kontrollera att dessa bestämmelser verkligen
            kommer att efterlevas? Vi vet att den i dag gällande 18-årsgränsen
            för automatspel enligt tidningsuppgifter har varit väldigt dåligt
            kontrollerad.
          </note>
          <note>
            Kanske är dessa åtgärder inte tillräckliga för att minska spelberoendet.
            Vi har i dag också spel över
          </note>
          <note>
            Internet som lockar. Över 2 000 webbsidor inbjuder till spel,
            och 94 % av våra 16-19-åringar har tillgång till Internet. Då
            vill jag fråga ministern om han avser att ta initiativ till internationella
            överenskommelser om begränsningar av spelverksamheten.
          </note>
          <note>
            Annelie Enochson tar också upp de kristna och frivilliga organisationernas
            möjligheter att hjälpa dem som drabbas. Jag instämmer i det hon
            säger om sitt förtroende för deras verksamhet. Jag tolkar ministerns
            svar till Annelie som att han är beredd att ge dessa organisationer
            medel så att de också har möjlighet att stödja de anhöriga till
            spelberoende.
          </note>
          <note>
            Vart ska jag egentligen som förälder vända mig i dag om jag upptäcker
            att mitt tonårsbarn håller på att ödelägga familjens ekonomi och
            går mot en mörk framtid?
          </note>
          <note type="speaker">
            Anf. 4 GUNILLA WAHLÉN (v):
          </note>
          <note>
            Herr talman! Jag delar föregående talares oro, synpunkter och
            frågeställningar omkring det här. Det visar sig ju att det här
            spelberoendet ökar. Självklart ökar det antingen för att samma
            antal individer gör större insatser eller också för att det är
            flera individer som spelar - eftersom intäkterna från spel ökar
            så enormt i Sverige.
          </note>
          <note>
            Det vi också ser är att tillgängligheten ökar. Jag kan ta exemplet
            med kasino. Men det är inte bara kasino, utan det är alla spelombud.
            Det är öppettider.
          </note>
          <note>
            Det är reklamen för spel. Det visade ju sig i ett program på
            TV att en kvinna som är 17 år kan gå in och spela hos ombud, till
            och med hos Svenska Spels ombud, utan att man begär legitimation.
            Är det inte dags att man gör precis som Systembolaget, att man
            begär legitimation av personer som man tror kan misstänkas vara
            yngre än 18 år för att kunna spela?
          </note>
          <note>
            Det måste regleras på något sätt. Det var inte bara det att det
            gick att spela. Det var också enorma summor.
          </note>
          <note>
            Man kan fundera på hur ett spelombud kan ta emot
          </note>
          <note>
            500 kr från en så ung person som bara spelar.
          </note>
          <note>
            När det gäller informationen och reklamen undrar jag: Varför
            kan inte reklamen omges av samma restriktioner som alkohol- och
            tobaksreklam? Reklamen som visas i dag i TV-kanaler och i pressen
            ger ju mig visionen att jag faktiskt kan vinna, att jag är en
            vinnare om jag spelar och att jag är lite, vad ska vi säga, naiv
            och lite dum om jag låter blir att spela.
          </note>
          <note>
            Sådan reklam kan vi inte ha, för vi går ju på den reklamen. Jag
            tror att det är ett skäl till att spelandet ökar att reklamen
            att blivit mycket mer aggressiv. Det finns ju ingen anledning
            att säga att reklamen om spel ska vara mer upplysande. Men ta
            åtminstone bort den reklam som är så där väldigt utåtriktad, som
            visar min stora vinstchans - som jag faktiskt inte har. Den största
            delen av min insats går ju så att säga inte till mig själv. Den
            går till spelformen.
          </note>
          <note>
            Så min fråga till ministern är: Är det inte dags att kraftigt
            skärpa reglerna omkring spelandet i Sverige och inte lägga ansvaret
            i överenskommelse på Svenska Spel? Regeringen ska i sina regleringsbrev
            tala om vad det är som gäller för att förebygga, för att stävja
            och för att liksom få till det här med spelandet. Regelverket
            måste förbättras enligt min åsikt.
          </note>
          <note type="speaker">
            Anf. 5 KENT OLSSON (m):
          </note>
          <note>
            Herr talman! Över 100 000 i Sverige är spelberoende. Regeringen
            går till Folkhälsoinstitutet, vilket jag tycker är bra, och ber
            dem utreda. Man går till
          </note>
          <note>
            Svenska Spel och ATG och pratar med dem och väntar på remissyttrande.
            Jag måste säga att jag är lite förvånad över att det inte blir
            hårdare åtgärder. Varför kommer det inga konkreta förslag? I den
            proposition som vi har fått nu säger man att regeringen ska återkomma.
          </note>
          <note>
            Vi vet ju, precis som Annelie Enochson sade, att det framför
            allt är dem med låga inkomster som spelar mest. Men vi såg även
            ett skräckexempel i Expressen för ett par veckor sedan när Jan-Ove
            Waldner redogjorde för sitt spelberoende och konstaterade att
            han hade spelat bort flera miljoner.
          </note>
          <note>
            I marknadsföring satsar den svenska spelmarknaden ca 600 miljoner
            kronor. Omsättningen på spel är många miljarder, 35 miljarder
            per år. Man kan också konstatera vissa andra bakgrundsfakta kring
            detta problem. Det kryper allt längre ned i åldrarna. Ungefär
            10 000 tonåringar har spelproblem.
          </note>
          <note>
            Vad gör man då från regeringens sida åt detta?
          </note>
          <note>
            Man säger att man satsar ca 6 miljoner för att minska spelberoendet.
            Hur mycket är 6 miljoner? Det är ca
          </note>
          <note>
            67 öre per svensk. Det är inte speciellt mycket. Låt mig ge ett
            par exempel på vad man gör i andra länder, exempelvis Kanada,
            Australien, Nya Zeeland och
          </note>
          <note>
            USA. Där har man forskning, preventionsarbete och behandling
            av spelberoende. Man satsar faktiskt en hel del mer pengar. I
            USA satsar man 22 miljoner
          </note>
          <note>
            US-dollar, motsvarande 0,20 US-dollar per person och år. Det
            är lite drygt två svenska kronor. I Kanada satsar man ca 10 miljoner,
            eller drygt 4,70 kr per person. I Australien satsar man nästan
            9 kr per person. Skulle man ha samma satsning i Sverige som i
          </note>
          <note>
            Australien skulle man behöva satsa drygt 84 miljoner kronor per
            år.
          </note>
          <note>
            I de här länderna tar man alltså ett rejält tag i detta problem.
            Jag skulle vilja fråga ministern: Är ministern beredd att här
            säga att det blir en ökning av de pengar som man kommer att satsa
            för att få bukt med spelberoendet? Är ministern beredd att säga
            ungefär hur stora summorna kommer att bli? Detta är viktigt, tycker
            jag, för alla oss som är engagerade i den här frågan. Det är ju
            så att staten drar in oerhört mycket pengar på spelare. Då är
            det viktigt att vi också försöker minimera de sociala problem
            som det medför.
          </note>
          <note>
            Från vår sida är vi, kan jag direkt säga, beredda att satsa betydligt
            mer pengar än vad regeringen gör. Jag hoppas att jag under dagens
            interpellationsdebatt även ska få ministern att inte bara säga:
            Vänta och se. Vi behöver regeringsmedlemmar som inte bara säger:
          </note>
          <note>
            Vänta och se. Vi behöver även konkreta besked i den här salen,
            och inte efter långdragna förhandlingar utan kanske direkt. Ministern,
            visa nu att det sker någonting nu och ge inte svaret: Jag återkommer
            till riksdagen år 2004.
          </note>
          <note>
            Anf. 6 Statsrådet MORGAN JOHANS-
          </note>
          <note>
            SON (s):
          </note>
          <note>
            Herr talman! Detta är på sitt sätt en ganska intressant bild
            av diskussionen. När man hör hur ni går på i er argumentation
            skulle man nästan kunna tro att ni vill förbjuda Jack Vegas-apparater
            eller förbjuda kasinon och göra sådana inskränkningar. Men så
            är det ju inte. Ni är egentligen överens med den hållning som
            vi har från regeringens sida att vi ska ha ett spelande i Sverige
            och att det ska vara av ungefär den omfattning som vi har i dag
            men att vi måste satsa betydligt mycket mer på informationsinsatser,
            hjälpa de spelberoende och att också se till att människor inte
            hamnar i ett spelmissbruk i unga år och att man också skyddar
            ungdomar. Det är egentligen ungefär samma hållning som vi har.
          </note>
          <note>
            Hittills är det bara det negativa kring spelandet som har lyfts
            fram. Men jag tycker att man också ska nämna att spelandet i det
            stora faktiskt är en källa till ett oerhört stort nöje för människor
            i allmänhet. De allra flesta människor som spelar, vare sig det
            är på hästar, fotboll eller något annat, har inga problem med
            spelmissbruk, utan de gör detta för att det är ett allmänt nöje
            för deras egen skull. Jag tycker inte att man ska glömma bort
            det heller när vi har denna diskussion, vilket man ibland tenderar
            att göra.
          </note>
          <note>
            Staten har ett stort ansvar för spelandet, eftersom en stor del
            av spelet ligger på staten. Då är det självklart också så att
            staten ska ta ett stort ansvar för att skydda unga människor att
            också hjälpa dem som hamnar i spelmissbruk.
          </note>
          <note>
            Jag har i mitt interpellationssvar försökt dra upp de riktlinjer
            som vi har. Vi har en strategi tillsammans med Svenska Spel. Svenska
            Spel tar fram ett tiopunktersprogram när det gäller bland annat
            att säkerställa 18-årsgränsen, som ni var inne på, att informera
            mer om det hjälptelefonnummer som finns och att också i övrigt
            lyfta fram och diskutera förändringar i öppethållande och förändringar
            av värdeautomaternas utseende och information. Alla dessa delar
            som ni har tagit upp i era inlägg finns faktiskt med, antingen
            i tiopunktsprogrammet eller i förslagen från Folkhälsoinstitutet.
          </note>
          <note>
            Vad diskussionen egentligen leder fram till är hur mycket pengar
            som vi är beredda att satsa. Jag kan säga att vi är beredda att
            satsa betydligt mycket mer pengar än vad vi har gjort hittills.
            Kent Olsson säger att jag måste tala om vilka summor och tidpunkter
            det handlar om. Men allt prövas i en sedvanlig budgetprocess,
            och vi är mitt uppe i en sådan budgetprocess.
          </note>
          <note>
            Men jag kan lova Kent Olsson att han inte ska behöva vänta till
            hösten eller till nästa vår innan han får besked om detta, utan
            det kommer att lämnas besked om utökade resurser för satsningar
            på spelberoende betydligt snabbare än så.
          </note>
          <note type="speaker">
            Anf. 7 ANNELIE ENOCHSON (kd):
          </note>
          <note>
            Herr talman! Det positiva med spelandet är bland annat att 64
            olika ungdomsorganisationer får pengar från detta. Samtidigt visar
            det sig att de flesta som fastnar i spelberoende är ungdomar.
            Det visades inte minst i TV-programmet Uppdrag Granskning för
            ett tag sedan. Inkörsporten till detta spelberoende är värdeautomaterna
            av typen Jack Vegas och Miss
          </note>
          <note>
            Vegas. Det som skiljer dessa värdeautomater från andra spel är
            att det är kort tid mellan insats och resultat. Det är även möjligt
            att snabbt återinsätta vinsten till skillnad från i andra spel.
            Det finns tydligen ca
          </note>
          <note>
            7 500 sådana värdeautomater runtom i Sverige.
          </note>
          <note>
            Vad som är lurigt med detta spel är att även ovana spelare snabbt
            kan utvecklas till beroende spelare.
          </note>
          <note>
            Och åldersgränsen på 18 år har visat sig vara svår att efterleva
            även för Svenska Spel som bland annat i sin egen spelbutik i Sundbyberg
            har haft minderåriga spelare vid ett antal tillfällen.
          </note>
          <note>
            Lotteriinspektionen, som har övervakningsansvaret för den svenska
            spelmarknaden, har ingen uppfattning om hur utbrett spelandet
            är bland minderåriga hos Svenska Spels ombud. Enligt generaldirektören
            inriktas deras insatser i första hand på olagliga spel.
          </note>
          <note>
            Marknadsföringen av spel är också mycket aggressiv. Och enligt
            Lotteriinspektionen satsar spelbranschen mer än 2,3 miljoner kronor
            per dag på sin marknadsföring. Det är starka marknadskrafter som
            bidrar till att sätta fart på de inre frestelserna hos enskilda
            människor, och många klarar inte av denna situation.
          </note>
          <note>
            Svenska Spel som är helt statsägt satsar tillsammans med ATG
            och folkrörelsen svensk idrott 800
          </note>
          <note>
            miljoner kronor på marknadsföring i syfte att vi ska spela ännu
            mer. Och den grupp som har svårast att värja sig mot denna marknadsföring
            är just ungdomar.
          </note>
          <note>
            Sedan 1997 har spelmarknaden fortsatt att expandera med flera
            nya spelformer och utländska spelarrangörer, och ny teknik ökar
            risken för spelberoende.
          </note>
          <note>
            Det är bara en tidsfråga innan vi ser spel via mobiltelefoner
            och digital-TV. Och ju mer lättillgängligt det är, desto större
            är risken för beroende.
          </note>
          <note>
            Folkhälsoinstitutet föreslår i sin handlingsplan att spelbolagen
            ska ta ett större ansvar, och eftersom staten är spelmarknadens
            största aktör undrar jag:
          </note>
          <note>
            Vad tänker ansvarig minister göra för att informera om riskerna
            med att spela och inte bara annonsera?
          </note>
          <note type="speaker">
            Anf. 8 LARS-IVAR ERICSON (c):
          </note>
          <note>
            Herr talman! Jag kan hålla med ministern om att det är ett nöje
            att spela. Jag tillhör dem som några lördagar per år satsar en
            hundralapp på Harry Boy, och det går ungefär jämnt upp.
          </note>
          <note>
            Men det finns också en annan sida som jag fick kontakt med i
            förmiddags. Det var en god vän som ringde och talade om att hennes
            grannes man nu hade spelat bort både hus och bil. Då är frågan
            vilken hjälp sådana drabbade familjer får.
          </note>
          <note>
            Den svenska spelmarknaden omsatte 20 miljarder år 1991. Summan
            år 2002 hade ökat till drygt 35
          </note>
          <note>
            miljarder. Det är stora summor, men vi kan spåra stora tragedier
            bakom dessa siffror. Därför är det väldigt viktigt att de spelberoende
            och också deras anhöriga får stöd. Jag undrar om ministern har
            några internationella kontakter för att diskutera begränsningar
            av spelverksamheten mot bakgrund av det hot som dessa webbplatser
            innebär.
          </note>
          <note type="speaker">
            Anf. 9 GUNILLA WAHLÉN (v):
          </note>
          <note>
            Herr talman! Ja, statsrådet, jag tillhör dem som sällar mig till
            skaran som tycker att det är ett nöje att spela. När jag tänker
            på spela handlar det om att spela kula och att spela Fia med knuff.
            Fia med knuff tyckte jag inte var så kul, men jag gjorde i alla
            fall det.
          </note>
          <note>
            Men det spel som vi talar om här handlar om spel med pengar,
            och det finns oerhört många människor som faktiskt avsätter hela
            helgerna för att gå på travet och tycker att det är kul. Det är
            självklart att man spelar bingo och på travet. Men det är de stora
            insatserna, de stora pengarna, som det handlar om och som får
            de stora och sociala konsekvenserna. Det är det som vi diskuterar
            här.
          </note>
          <note>
            Man jämför spelmissbruk med tobaksmissbruk och alkoholmissbruk.
            Skillnaden är att detta går så mycket snabbare. Det kan få enorma
            sociala konsekvenser på bara några veckor om man har spelat bort
            sina pengar, och man kanske fortsätter att spela fast man inte
            har dessa pengar. Ungdomar spelar om pengar, och det är det som
            är problemet, och konsekvenserna kommer.
          </note>
          <note>
            Det betyder också att åtgärder måste vidtas ganska snabbt för
            att man ska komma till rätta med detta. Jag menar att regelverket
            måste förbättras snabbt. Ett förslag som jag funderar på är att
            höja gränsen för spelande till 20 år.
          </note>
          <note>
            18-åringar går ju i skolan och lever på studiebidrag och är inte
            helt självförsörjande, så det är kanske inte så lämpligt att 18-åringar
            börjar spela bort sina pengar. Jag tycker att vuxensidan ska ta
            ett ansvar där.
          </note>
          <note>
            Sedan finns det också ett förslag som jag har lämnat vid ett
            annat tillfälle. Nuvarande regelverk tillåter inte att medel från
            ej uthämtade vinster får användas på så sätt att de lämnas tillbaka
            till spelberoende, utan de pengarna får användas till nya insatser
            i nya spel.
          </note>
          <note>
            Mitt förslag är - och detta är inte budgetpåverkande - att en
            del av den vinsten i stället för att gå till spelares nya insatser
            får användas till behandling av spelberoende. Det är fråga om
            samma pengar. Det är bara avsikten med hur pengarna fördelas som
            förändras - det handlar alltså om ett annat regelverk.
          </note>
          <note type="speaker">
            Anf. 10 KENT OLSSON (m):
          </note>
          <note>
            Herr talman! Nej, ministern, jag är inte heller det minsta negativ
            till spel, utan jag är positiv till spel.
          </note>
          <note>
            Likaså kan det, tycker jag, vara trevligt att dricka ett glas
            vin eller något med alkohol. Men det är inte det som vi talar
            om. Vi talar alltså inte om den trevliga aspekten på spelandet,
            utan vi talar om den negativa aspekten. Det finns väldigt många
            människor som tycker att spel är fantastiskt och som kan hantera
            sitt spelande. Spel kan vara till glädje för människor, framför
            allt för alla dem som spelar Bingolotto. Kanske är veckans höjdpunkt
            just att spela Bingolotto.
          </note>
          <note>
            Detta är dock inte problemet, utan problemet är att det finns
            människor som har problem med både alkohol och spel. Där saknar
            jag klara besked från ministern om när det kommer något förslag.
            Nyss sade ministern att det inte är fråga om år 2004. Nu har vi
            år 2003. Kan vi alltså hoppas att det kommer något redan om ett
            par dagar? Man kan fråga sig varför det inte kom något för ett
            par dagar sedan då motionen presenterades då - trots den korta
            tiden mellan. Optimist som jag är får jag väl ta ministerns antydan
            om att det ska komma något den 15 april.
          </note>
          <note>
            Problemet är också att det är staten som tjänar enorma pengar
            på spel. Därför menar jag att en större del av de pengar som staten
            tjänar på spel ska gå tillbaka till de människor som har problem
            - till dem som spelar bort alltför mycket pengar. Det behövs forskning
            kring varför man spelar bort pengar. De här människorna behöver
            hjälp. Frivilligorganisationer borde därför få mera pengar så
            att de kan hjälpa till med detta.
          </note>
          <note>
            Frågan är oerhört viktig. Jag hoppas verkligen att ministern,
            som tidigare sagts, snabbt återkommer i frågan. För vår del är
            det alldeles självklart att en betydligt större del än som nu
            är fallet behöver satsas på området. Det vore skönt att få med
            ministern på samma uppfattning.
          </note>
          <note>
            Anf. 11 Statsrådet MORGAN JOHANS-
          </note>
          <note>
            SON (s):
          </note>
          <note>
            Herr talman! Jag kan avslöja att jag själv inte är spelare. Jag
            spelar över huvud taget inte. Däremot förstår jag dem som tycker
            att det är roligt att spela.
          </note>
          <note>
            Jag förstår också att de möjligheterna måste finnas.
          </note>
          <note>
            Hela tiden förlorade jag bara mina satsade pengar så jag har
            slutat med sådant. Men det är inte det egentliga skälet. I stället
            handlar det om att väga de olika sakerna mot varandra. Vi har
            spel - också spel om pengar. Det handlar alltså inte bara om fia
            med knuff utan också om spel som Jägersro. Numera har vi också
            kasinon. Vi har även Bingolotto och en lång rad andra spelformer.
          </note>
          <note>
            Såvitt jag hittills kunnat notera vill ingen av er förbjuda någon
            spelform. Ni vill ju inte förbjuda Jack
          </note>
          <note>
            Vegas eller lägga ned Jägersro, och ni vill inte förbjuda Bingolotto.
            Ni har, såvitt jag förstår, ungefär samma ingång här som jag haft,
            nämligen att det gäller att se till att en större del av de resurser
            som via spel tas in till statsbudgeten ska gå tillbaka till dem
            som har fastnat i spelmissbruk. Såtillvida är vi nog överens.
          </note>
          <note>
            Jag har i dag sagt att i botten på det här arbetet finns Folkhälsoinstitutets
            förslag. Jag har också redovisat ett tiopunktsprogram som Svenska
            Spel tillsammans med regeringen har arbetat fram. Vidare har jag
            sagt att detta är en budgetfråga, och budgetfrågor löses i särskild
            ordning: genom vanlig budgetprövning och den vanliga diskussionen
            inför de kommande årens budgetar. Jag har sagt att jag inte kan
            lämna något besked innan vi har en budget framlagd. Men besked
            kommer bra mycket snabbare än många nog föreställt sig. Dock kan
            jag inte säga något i dag eftersom alla pusselbitar inte är på
            plats ännu. Tydligare än så kan jag rimligen inte vara.
          </note>
          <note>
            Sedan ska jag göra ett par kommentarer.
          </note>
          <note>
            Gunilla Wahlén föreslår en höjning av åldersgränsen till 20 år.
            Men jag tycker att det är bättre att vi i första hand koncentrerar
            oss på att 18-årsgränsen respekteras innan vi ger oss in på en
            höjning av åldersgränsen till 20 år. Dock har också vi sett de
            problem som Gunilla Wahlén nämner. Inte minst har de framgått
            i medierna.
          </note>
          <note>
            Lars-Ivar Ericson lyfter fram frågan om de internationella kontakterna
            och möjligheterna att reglera det här med webbsidor. Det är klart
            att man kan göra sådana försök. Men samtidigt är detta en oerhört
            svår materia att gå fram med. Ska man gå fram här måste det nämligen
            finnas en total uppslutning egentligen bland världens alla länder
            eftersom Internet är internationellt. Så länge vi inte har en
            sådan uppslutning och så länge man kan lägga ut en hemsida från
            någon liten önation i Karibien är egentligen alla sådana här regleringar
            meningslösa. Man skulle då bara flytta mellan de olika möjligheterna.
          </note>
          <note>
            Tyvärr kan jag alltså inte säga att jag ser några stora möjligheter
            att gå fram regleringsvägen vad gäller Internetspel, vilket man
            kanske gärna skulle ha sett.
          </note>
          <note>
            Med detta har jag berört de flesta av de frågor som tagits upp.
            En sak till vill jag dock beröra. Lars-
          </note>
          <note>
            Ivar Ericson radar upp problem som kan följa med spel - exempelvis
            hur man spelar bort hela sin framtid. Ja, glöm inte att vi nu
            också börjar få signaler om att människor som är hemlösa har blivit
            av med hus och hem, med sin försörjning, just till följd av spel!
          </note>
          <note>
            När vi diskuterar de här sakerna brukar jag lyfta fram också
            den kopplingen.
          </note>
          <note>
            Återigen: Vi har en stor uppgift i att försöka lyfta fram detta
            område. Pengarna hanteras i sedvanlig ordning, via budgetprövningen.
          </note>
          <note type="speaker">
            Anf. 12 ANNELIE ENOCHSON (kd):
          </note>
          <note>
            Herr talman! Jag ville ha denna interpellationsdebatt med folkhälsoministern
            därför att jag vet att han för en bra kamp mot andra sorters missbruk.
            Det gäller då både alkohol och narkotika. Jag skulle önska att
            spelberoendet, som också är ett missbruk, får samma prioritet
            som de andra frågorna. Det här är nämligen ett ökande problem
            i det svenska samhället.
          </note>
          <note>
            Vidare vill jag tacka också övriga deltagare i interpellationsdebatten
            som vidgat perspektivet i den här interpellationsdebatten. Det
            känns bra. Jag tror att du, Morgan Johansson, känner att en samlad
            riksdag står bakom vad som här framförts och att vi är oroade.
          </note>
          <note>
            Spelberoendet drabbar alla sorters människor -
          </note>
          <note>
            pingisstjärnor, låginkomsttagare, invandrare och ungdomar. Vad
            vi här inte talat så mycket om är kasinona. För ett tag sedan
            gjordes en undersökning där man studerade området runt kasinot
            i Malmö. Det kom då fram att både prostitutionen och svartklubbarna
            hade ökat. Från min hemstad Göteborg, där vi har ett kasino sedan
            i augusti, får jag då och då tips från välinitierade källor om
            hur man tvättar pengar på kasinot i Göteborg. Sådan information
            kan väl vara intressant i en sådan här interpellationsdebatt.
            Det är tråkigt att sådant här förekommer på ett statligt ägt kasino.
          </note>
          <note>
            Två frågor återstår att ställa till ministern. Den ena frågan
            är om han kan tänka sig att minska antalet värdeautomater i Sverige
            redan i år eftersom det här är en inkörsport för ungdomar.
          </note>
          <note>
            Den andra frågan är vad ministern tänker göra för att stävja
            alla oegentligheter kring våra statliga kasinon.
          </note>
          <note>
            Slutligen: Jag fick inget svar på min fråga om information, hur
            man ska göra för att kunna informera om riskerna - inte bara annonsera
            på stora pelare.
          </note>
          <note>
            Anf. 13 Statsrådet MORGAN JOHANS-
          </note>
          <note>
            SON (s):
          </note>
          <note>
            Herr talman! När det gäller frågan om antalet värdeautomater
            får vi avvakta den diskussion som nu förs hos Svenska Spel och
            det tiopunktsprogram som man där arbetar med.
          </note>
          <note>
            Brottslighet knuten till spelverksamhet är en fråga för de lokala
            polis- och åklagarmyndigheterna, som måste bli bättre på att bevaka
            sådant här.
          </note>
          <note>
            Det är svårt för oss att så att säga från Svenska
          </note>
          <note>
            Spels perspektiv komma åt denna brottslighet mer än vad vi redan
            gör. Vi har en väldigt stark bevakning av vad som sker på själva
            kasinon, men vad som sker utanför är det ganska svårt för oss
            att bevaka. Det är upp till åklagare och polismyndighet att se
            till att reglerna efterlevs.
          </note>
          <note>
            Den tredje frågan...
          </note>
          <note type="speaker">
            (ANNELIE ENOCHSON (kd):
          </note>
          <u who="unknown" xml:id="i-8f0618c20fd79490-0">
            <seg>
              Den sista frågan om information om riskerna.)
            </seg>
          </u>
          <note>
            Ja, just det, information om riskerna. Där vill jag peka på det
            svar som jag gav, nämligen att vi tillsammans med ATG och Svenska
            Spel har tagit upp frågan om att på annonser, i reklaminslag,
            i medierna, på lotter, spelkvitton och så vidare bättre informerar
            om det hjälptelefonnummer som finns. Det gäller att använda också
            de vägarna förutom de stora annonser som man använt sig av. Det
            kanske är en liten pusselbit.
          </note>
          <note>
            Överläggningen var härmed avslutad.
          </note>
          <note>
            6 § Svar på interpellation 2002/03:215 om vården av missbrukare
          </note>
          <note>
            Anf. 14 Statsrådet MORGAN JOHANS-
          </note>
          <note>
            SON (s):
          </note>
          <note>
            Herr talman! Ulf Nilsson har frågat mig om vilka åtgärder jag
            avser att vidta för att klarlägga i vad mån narkomanvården förmår
            medverka till att domar med föreskrift om vård för missbruk blir
            verkställda och följs upp.
          </note>
          <note>
            Låt mig börja med att klargöra att socialtjänsten och kriminalvården
            är två olika system. Socialtjänstens uppgift är att rehabilitera
            missbrukare, medan kriminalvården verkställer påföljder. Socialtjänstens
            insatser är dock centrala för att kriminalvårdens klienter ska
            få sina behov av vård och andra sociala insatser tillgodosedda
            på samma villkor som övriga medborgare. Det är därför viktigt
            med ett nära och förtroendefullt samarbete mellan socialtjänst
            och kriminalvård. Socialtjänstens utgångspunkt i bedömning av
            vårdbehovet är emellertid primärt den enskilde individens behov
            av och förutsättningar för rehabiliteringsåtgärder, inte om det
            finns en föreskrift meddelad i samband med en skyddstillsynsdom.
          </note>
          <note>
            Socialtjänstens bedömning av vårdbehov kan naturligtvis i det
            enskilda fallet stärkas av att en domstol gjort samma bedömning.
          </note>
          <note>
            Samtidigt kan en föreskrift ha betydelse för att fylla verkställigheten
            av en skyddstillsynsdom med innehåll. För frivården är föreskriften
            ett viktigt instrument i arbetet med att motivera den dömde att
            medverka till behandling för sina missbruksproblem.
          </note>
          <note>
            Vid misskötsamhet kan skyddstillsynen undanröjas och annan påföljd,
            i allmänhet fängelse, dömas ut i stället. Kontrollen av att den
            dömde följer föreskrifterna är stor, och det är inte ovanligt
            att misskötsamhet anmäls av övervakningsnämnden till åklagaren.
          </note>
          <note>
            Frivården har också en viktig uppgift i att företräda klienten
            inför socialtjänsten och hjälpa honom eller henne att få sina
            rättmätiga behov tillgodosedda. Mot bakgrund av att omkring 60
            % av frivårdens klienter har ett känt missbruksproblem är det
            en högt prioriterad uppgift för frivården.
          </note>
          <note>
            Socialtjänstlagen är mycket tydlig när det gäller socialtjänstens
            ansvar att aktivt sörja för att en missbrukare får den hjälp och
            det stöd han eller hon behöver för att komma ifrån sitt missbruk.
            Om vården inte går att genomföra på frivillig väg, och vissa kriterier
            i övrigt är uppfyllda, skall LVM tillämpas och tvångsvård beslutas.
            Formerna för missbrukarvården är dock inte givna, och de har också
            förändrats över tid.
          </note>
          <note>
            Under 1990-talet har öppenvården kommit att spela en allt större
            roll, medan tvångsvården har minskat mycket kraftigt. Vad utvecklingen
            har betytt för den enskilde missbrukarens möjlighet att få sina
            vårdbehov tillgodosedda är dock inte närmare känt. En särskild
            utredare har därför i uppdrag att närmare analysera de faktorer
            som kan ligga bakom utvecklingen inom tvångsvården samt lämna
            förslag som dels ska bidra till att stärka rättsskyddet för den
            enskilde, dels förbättra insatserna så att de är relevanta för
            den enskildes vårdbehov samt ges i rätt tid och i rätt omfattning.
            Utredningen ska vara färdig till den 1 december i år. Jag räknar
            därefter med att nästa år kunna återkomma till riksdagen med förslag
            som syftar till att stärka vården, både till dess form och till
            dess innehåll.
          </note>
          <note type="speaker">
            Anf. 15 ULF NILSSON (fp):
          </note>
          <note>
            Herr talman! Jag vill tacka statsrådet för svaret.
          </note>
          <note>
            Jag har ställt den här frågan till Morgan Johansson dels därför
            att han har ansvar för bland annat kampen mot missbruk, dels därför
            att han verkar ha ett starkt engagemang i dessa frågor. Ändå saknar
            jag en del konkreta slutsatser och förslag i statsrådets svar.
          </note>
          <note>
            Bakgrunden till min fråga är att jag har haft en del kontakter
            med anhöriga till missbrukare och fått exempel på att missbrukare
            har dömts till vård och det gått flera år utan att dessa blivit
            utsatta för någon vård och utan att någon form av tvångsingripande
            har skett, trots att det finns en dom bakom. Jag har kännedom
            om några tragiska fall som har slutat med dödsfall efter ett långvarigt
            missbruk utan att vare sig socialtjänst eller kriminalvård har
            gjort några aktiva ingripanden.
          </note>
          <note>
            Enligt mig är själva poängen när en missbrukare döms för narkotikabrott
            just detta att man kan ge vård till en människa som är farlig
            för sig själv och sin omgivning och att man också kan göra detta
            mot personens vilja. En grundförutsättning är att domarna för
            narkotikabrott verkligen verkställs. Men det verkar väldigt osäkert
            om så sker i tillräcklig utsträckning.
          </note>
          <note>
            Det kan naturligtvis, herr talman, finnas flera orsaker till
            att flera missbrukare inte får den vård som de faktiskt har rätt
            till. Statistiken visar att missbrukarvården har skurits ned,
            samtidigt som vårdbehoven har ökat. Nedskärningen och missbrukarvården
            är en av de mest drastiska förändringarna i välfärdspolitiken
            de senaste tio åren. Öppenvården har ökat, medan institutionsvården
            har minskat. Det är väldigt oklart om öppenvården verkligen når
            de missbrukare som på grund av sitt missbruk inte vill samarbeta
            inledningsvis. Det är dags enligt min mening att pröva om inte
            institutionsvården verkligen måste öka igen.
          </note>
          <note>
            Ett annat mycket viktigt problem är att många kommuner inte klarar
            av det ekonomiska ansvaret.
          </note>
          <note>
            Fördelningen mellan statens och kommunernas ekonomiska ansvar
            fungerar inte. Det blir en stor omedelbar kostnad för en kommun
            att skicka en missbrukare till behandling. Det är inte alltid
            kommunen klarar av det rent ekonomiskt. Det här kan också påverka
            tidpunkten för vård, och det kan leda till att man griper in alldeles
            för sent. I värsta fall, även om det låter cyniskt, blir vården
            enligt lagen om vård av missbrukare ett slags vård vid livets
            slutskede.
          </note>
          <note>
            Jag tror att man verkligen måste titta på kostnadsfördelningen
            så att kommunen av ekonomiska skäl inte håller igen åtgärder.
            Här rör det sig om ett så viktigt arbete i kampen mot missbruket
            att jag menar att riktade bidrag från stat till kommun borde vara
            en lösning att tänka på. Gemensamma nämnder med flera kommuner
            och landsting inblandade eller landsting och flera kommuner som
            samarbetar skulle också kunna göra vården bättre och besluten
            snabbare.
          </note>
          <note>
            De här förslagen och en del andra förslag har
          </note>
          <note>
            Folkpartiet fört fram i riksdagsmotioner. Vi väntar och hoppas
            på att det kommer konkreta förslag från regeringen snart.
          </note>
          <note>
            Det är väl ingen överdrift att säga att vi har haft en narkotikavåg
            i Sverige de senaste åren. Det finns många exempel på det. Morgan
            Johansson kommer från Lund, precis som jag, och just Lund är ett
            negativt exempel - narkotikamissbruket har ökat. Enligt
          </note>
          <note>
            Folkhälsoinstitutet har Lund fyra gånger så många narkotikabrott
            som Umeå. Även om siffrorna i statistiken till viss del beror
            på effektiv polis är det ändå dystra siffror.
          </note>
          <note>
            Sammanfattningsvis kan vi säga att narkotikan är på frammarsch
            i hela Sverige.
          </note>
          <note type="speaker">
            Anf. 16 ULRIK LINDGREN (kd):
          </note>
          <note>
            Herr talman! Minister Johansson! Ulf Nilsson lämnar i sin interpellation
            en väldigt allvarlig beskrivning av tillståndet inom tvångsvården
            i Sverige, att människor kan utebli från behandling utan att det
            har någon som helst konsekvens. Det är en väldigt allvarlig kritik
            av tillståndet i rätts-Sverige, hos polisen och sociala myndigheter.
            Ingen tycks bry sig om den enskilde, trots att det faktiskt i
            flera fall är fråga om direkt livsfara för den enskilde. Man är
            så långt gången i sitt missbruk att livet är i direkt fara.
          </note>
          <note>
            Herr talman! Jag blir inte riktigt klok på ministerns svar. Morgan
            Johansson konstaterar vilka tvång som finns, att frivården och
            socialtjänsten finns och att LVM ska tillämpas. En utredare ska
            se över varför tvångsvården kraftigt har minskat under 90-talet
            trots att - som Ulf Nilsson helt riktigt har skrivit - narkotikamissbruket
            och alkoholmissbruket i Sverige har exploderat under slutet av
            90-talet.
          </note>
          <note>
            Det blev inget svar på den fråga som Ulf Nilsson ställde. Eller
            det är kanske korrektare att säga att utifrån ministerns svar
            blir det inga vidare åtgärder med tanke på det larm som Ulf Nilsson
            har väckt. Är beskedet verkligen att det inte ska vidtas några
            åtgärder?
          </note>
          <note>
            Jag har kanske inte riktigt en så svart bild som Ulf
          </note>
          <note>
            Nilsson målade upp i interpellationen. Men det är en delvis ny
            bild för mig att det inte har någon som helst konsekvens om den
            som ska tas om hand för tvångsvård uteblir. Jag har under de gångna
            året haft det intrycket att om en person uteblir från tvångsvård
            sker det en sökning via polis. I regel hittas personen och återförs
            då till tvångsvården. Någon gång kan det naturligtvis vara fråga
            om en förnyad bedömning även i ett tvångsvårdsskede. Då kan man
            komma fram till att det inte är någon mening med att fullfölja
            tvångsvården eller till att det finns anledning att omvärdera
            beslutet att tvångsvården inte ska fullföljas.
          </note>
          <note>
            Men, som sagt, min bild är att personen i regel återförs och
            att man kämpar på för att genomdriva tvångsvården. Jag har naturligtvis
            inte någon anledning att betvivla att Ulf Nilssons beskrivning
            av
          </note>
          <note>
            Tvångsvårds-Sverige också har sin sanning.
          </note>
          <note>
            Mitt intryck är snarare att det är svårt att kvalificera sig
            för tvångsvård. Det räcker inte med att man är allmänt risig utan
            man måste verkligen vara mycket nedgången för att komma i fråga
            för ett beslut om tvångsvård inom missbruksvården.
          </note>
          <note>
            Har man fått ett beslut på både tvångs- och frivillighetssidan
            är det svårt att komma i gång, även om man har kvalificerat sig.
            Det är kanske inte så att personen har avvikit utan det kan vara
            så att vården av olika skäl inte kommer i gång. Det kan vara svårt
            att hitta en vettig plats för vederbörande att vårdas på.
          </note>
          <note>
            SIS, Statens institutionsstyrelse, har under flera år haft mycket
            stora svårigheter att tillgodose behovet av tvångsplatser, och
            man har fortfarande stora svårigheter när det gäller flickor.
            Nu säger man att det har blivit bättre, men svårigheterna att
            bereda platser för flickor är fortfarande stora.
          </note>
          <note>
            Frågan är: Vilka ytterligare åtgärder kommer att vidtas för att
            folk ska få sin missbruksvård?
          </note>
          <note>
            Anf. 17 MAGDALENA ANDERS-
          </note>
          <note>
            SON (m):
          </note>
          <note>
            Herr talman! När jag i dag läste statsrådet Johanssons svar på
            interpellationen blev jag väldigt fundersam och undrade vad han
            egentligen menade, inte minst med tanke på att jag i går hade
            förmånen att få möta två personer som nu var fria från sitt missbruk.
          </note>
          <note>
            Ingen av dem hade lyckats med det på egen hand.
          </note>
          <note>
            Båda två hade varit omhändertagna för vård med stöd av LVM, lagen
            om vård av missbrukare. Båda två vittnade om att de aldrig hade
            klarat att bli drogfria på egen hand. De var för svaga och för
            sköra för att klara det. Mannen hade ett förflutet som sprutnarkoman
            i
          </note>
          <note>
            17 år och kvinnan hade använt de flesta droger som över huvud
            taget fanns att tillgå.
          </note>
          <note>
            Det är precis som Ulrik Lindgren här säger, att de flesta som
            jobbar med missbruksvård vet att de som är föremål för vård enligt
            LVM har kommit rejält långt i sin missbrukskarriär. Ofta har de
            förlorat jobbet, mist frun eller mannen, barnen, lägenheten, det
            vill säga allting som ger trygghet i livet är borta. Man har missbrukat
            bort hela sitt liv. Det behöver ingen tala om för dem som är inne
            i ett missbruk, för det vet de så väl själva.
          </note>
          <note>
            Att då läsa och höra statsrådets funderingar kring lagen om missbrukarvård
            väcker hos mig vissa misstankar. Han säger att tvångsvården har
            minskat, att man ska utreda och analysera de faktorer som kan
            ligga bakom utvecklingen inom tvångsvården och lämna förslag som
            både ska bidra till att stärka rättsskyddet för den enskilde och
            till att förbättra insatserna så att de är relevanta för den enskildes
            vårdbehov.
          </note>
          <note>
            De ska också ges i rätt tid och i rätt omfattning. Så står det
            i ministerns svar.
          </note>
          <note>
            Såvitt jag förstår hänger svaret ihop med en rapport som vi snart
            ska behandla här i kammaren om tvång och god vilja: Vad gör Statens
            institutionsstyrelse? Där föreslår man att det ska ske en översyn
            av
          </note>
          <note>
            LVM. Syftet med den ska vara att begränsa tvångsvården i tid,
            det vill säga att de sex månader som gäller i dag ska minskas
            ned i tid.
          </note>
          <note>
            Då är min fråga till statsrådet: Är det statsrådets uppfattning
            att grava missbrukare, de som är så djupt nere i sitt missbruk
            att de lever det mest ovärdiga liv man kan göra och som inte går
            att motivera till vård på frivillig väg kan bli hjälpta med kortare
            vårdtider än nu?
          </note>
          <note>
            Anf. 18 Statsrådet MORGAN JOHANS-
          </note>
          <note>
            SON (s):
          </note>
          <note>
            Herr talman! Jag vill först tacka Ulf Nilsson för att han framställde
            interpellationen. Den ger möjlighet att klara ut en del missförstånd
            när det gäller synen på tvångsvård.
          </note>
          <note>
            Det problem som Ulf Nilsson lyfter fram i interpellationen är
            egentligen inte lagstiftningen, utan det är snarare problemet
            med tillämpningen av den. Jag har stött på fall och jag har också
            varit i kontakt med anhöriga som har haft dessa erfarenheter som
            i en del fall slutade oerhört tragiskt. Då handlade det om att
            socialtjänsten inte ingrep i tid. Varken kriminalvården eller
            frivården brydde sig över huvud taget och gjorde det som de skulle.
          </note>
          <note>
            När dessa situationer inträffar då ska det enligt lagstiftningen
            hända två saker. Frivården ska göra en anmälan till åklagare om
            att föreskriften inte följs. Då ska domstolen ta upp frågan igen
            och aktualisera fängelsestraffet som ligger i botten. Det är det
            ena som ska ske, och det händer inte så sällan.
          </note>
          <note>
            Det andra som ska ske är att frivården ska samarbeta med socialtjänsten
            för att man hela tiden ska veta hur situationen ser ut. Socialtjänsten
            ska ingripa när förutsättningarna för tvångsvård är uppfyllda.
            Det är när det gäller tolkningen av LVM som vi under senaste åren
            har sett en förändring.
          </note>
          <note>
            Jag är en vän av tvångsvård. Jag tror att det behövs vid vissa
            tillfällen. Jag vet också att detta med tvångsvård har varit omstritt.
            Det är många som säger att det inte hjälper med tvångsvård. Kan
            man verkligen vårda människor mot deras vilja?
          </note>
          <note>
            Den diskussion som vi hade i början av 80-talet är nu passerad.
            De flesta ansluter sig nu till den väldigt enkla tanken om man
            över huvud taget kan tala om frivillighet när en person är slav
            under droger. Det kan man kanske inte göra. Då måste samhället
            ibland gå in och hjälpa människor ur deras egen hjälplöshet.
          </note>
          <note>
            Därför har vi dessa tvångslagstiftningar varav LVM
          </note>
          <note>
            är den ena och LVU är den andra.
          </note>
          <note>
            Jag avser inte att på något sätt lätta upp LVM eller att minska
            möjligheterna att använda LVM. Det var ett svar på Magdalena Anderssons
            fråga. Också jag ser med stor oro på det som har hänt under de
            senaste fyra fem åren.
          </note>
          <note>
            Vi ser att när missbrukarvården generellt sett minskade så minskade
            tvångsvården allra mest. Det har gett upphov till att de problem
            som man har på
          </note>
          <note>
            Statens institutionsstyrelse nu inte är köproblem.
          </note>
          <note>
            Tvärtom har man inte kunnat fylla de platser och hem som man
            har haft tidigare, utan man har också fått lägga ned en del hem
            under senare år. Också detta måste vi vända.
          </note>
          <note>
            Då blir det en ekonomisk fråga. Det är kommunerna som har ansvar
            för missbrukarvården och det är kommunerna som betalar för missbrukarvården
            i huvudsak på Statens institutionsstyrelse. Man kan inte å ena
            sidan säga att kommunerna måste vara beredda att ta hand om människor
            tidigare än vad de har gjort förr och även satsa mer pengar på
            institutionsvård i allmänhet och också på tvångsvård, å andra
            sidan vara beredd att skära ned för kommunerna.
          </note>
          <note>
            Till Magdalena Andersson vill jag säga att jag tycker att det
            bästa sättet att se till att lyfta missbrukarvården generellt
            sett i landet är att börja med att ge kommunerna de resurser som
            behövs för det. Då kan man inte samtidigt föra en politik där
            man skär ned för kommunerna.
          </note>
          <note type="speaker">
            Anf. 19 ULF NILSSON (fp):
          </note>
          <note>
            Herr talman! Folkpartiet har tidigare, innan lagen ändrades,
            drivit att narkotikainnehav skulle vara kriminellt. Vi tycker
            att det är bra att man i dag kan döma människor för narkotikabrott.
            Vi tycker naturligtvis inte så därför att vi är ute efter att
            straffa redan utsatta människor, utan därför att vi vill garantera
            att så många som möjligt får möjlighet till vård.
          </note>
          <note>
            Just det problem som jag har tagit upp här, det vill säga att
            narkotikadomar fälls men att det inte händer någonting och att
            domarna inte verkställs eller följs upp, tycker jag vore värt
            ett snabbt utredningsuppdrag. Jag erkänner att det är en subjektiv
            bild från min sida beroende på människor som jag har mött -
          </note>
          <note>
            både anhöriga och människor som jobbar i vården.
          </note>
          <note>
            Det är intressant och naturligtvis också lite trist att ministern
            har fått samma intryck efter sina möten.
          </note>
          <note>
            Därför menar jag att det borde vara möjligt att tillsätta ett
            snabbt utredningsuppdrag med de två specifika uppdragen att dels
            se vad som har hänt med människor som har fått en narkotikadom
            men inte fri vård, dels se hur länge kommunerna väntar med att
            tillämpa LVM. Det borde vara möjligt att gå igenom ett antal fall
            av narkotikadomar och se vilken vård missbrukarna har fått. Med
            utgångspunkt i det borde det också vara möjligt att komma med
            förslag till ändrade rutiner, annan organisation och eventuellt
            ändrad lagstiftning.
          </note>
          <note>
            Statistiken visar som sagt att antalet missbrukare har ökat och
            att tvångsvården och institutionsvården samtidigt har minskat.
            Det säger ministern själv i sitt svar. Sanningen är att vi har
            fler narkomaner och färre vårdplatser. Kurvorna går åt precis
            motsatt håll.
          </note>
          <note>
            Statsrådet beskriver själv i sitt svar hur institutionsvården
            har minskat. Det är väl bra att man nu har tillsatt en utredare,
            men det behövs också ekonomiska resurser och det behövs en beslutsordning
            som garanterar att vård sätts in i tid.
          </note>
          <note>
            Jag räknade i mitt förra anförande upp ett antal förslag som
            bland andra Folkpartiet har lagt fram om att staten tar ansvar
            för pengarna för LVM-vård och riktade pengar till kommunerna.
            Men det behövs också mer resurser totalt till missbrukarvården.
            Därför tycker jag att statsrådet inte bara ska vänta på utredaren
            utan påbörja ett konkret arbete redan nu, även om utredaren sedan
            också kan bidra till nya beslut. Till exempel borde ambitionshöjningen
            när det gäller kampen mot missbruk kunna märkas redan i höstbudgeten,
            och den kommer ju långt före utredningen.
          </note>
          <note>
            En följdfråga av vår diskussion blir därför: Kommer vi att se
            någonting redan i höstbudgeten inom
          </note>
          <note>
            Morgan Johanssons ansvarsområde? Kan vi se en ambitionshöjning
            när det gäller missbrukarvården?
          </note>
          <note>
            Det är nämligen bråttom. Varje tillfälle som en missbrukare går
            under eller dör är en tragedi. Det är en ännu större tragedi varje
            gång som någon kunde ha blivit räddad genom ett beslut här i riksdagen
            om bättre och kraftfullare vård.
          </note>
          <note type="speaker">
            Anf. 20 ULRIK LINDGREN (kd):
          </note>
          <note>
            Herr talman! Minister Johansson gör samma tolkning som jag: Tolkningen
            av LVM har förändrats, och det är svårare att få komma till skott
            och bli tvångsvårdad. Det fordras att man är väldigt nedgången.
            Det är kanske nödvändigt att man lite grann får möta det yttersta
            för att komma till insikt och känna av att man faktiskt är tvungen
            att bryta sitt missbruk - annars kommer man att gå under.
          </note>
          <note>
            Men det utsätter också människor för oerhörda risker när LVM
            inte tillämpas som tidigare och det är mycket strängare för en
            människa att över huvud taget bli föremål för tvångsvård.
          </note>
          <note>
            Jag tackar för beskedet att vi fortsättningsvis ska ha tvångsvård
            i Sverige i vissa situationer. Det är naturligtvis alltid bäst
            om människan i fråga kommer på frivillig grund och är motiverad
            för en behandling.
          </note>
          <note>
            Men i ett antal lägen är det tvunget med tvång.
          </note>
          <note>
            Beträffande resurser så har det även i Socialdemokraternas Sverige
            blivit allt tuffare för kommunerna att få en slant över för bland
            annat missbrukarvården. Det visade Landstingsförbundet och Kommunförbundet
            med all tydlighet före jul. Resurserna till kommunerna har minskat,
            och inte ökat. Det har inte satsats på kommunernas möjligheter
            att klara sina finanser bland annat för missbrukarvården, utan
            resurserna har minskat under de senaste tio åren.
          </note>
          <note>
            Jag frågade ministern om initiativ för att människor ska få sin
            missbrukarvård. Den frågan tycker jag fortfarande är obesvarad.
            Snarare bekräftas det att det bara blir kärvare och kärvare att
            få sin missbrukarvård i Sverige.
          </note>
          <note>
            Vi har fått ett färskt exempel visat för socialutskottet. Socialutskottet
            hälsade på i Lund häromdagen, och fick sprututbytesprogrammet
            beskrivet för sig. Det framkom också att annan narkomanvård i
          </note>
          <note>
            Skåneregionen är eftersatt.
          </note>
          <note>
            När får vi lika villkor i landet för missbrukarvården utöver
            att vi behöver fler initiativ?
          </note>
          <note>
            Anf. 21 MAGDALENA ANDERS-
          </note>
          <note>
            SON (m):
          </note>
          <note>
            Herr talman! En gång i början på 70-talet började jag ägna mig
            åt politik. Jag satt i socialnämnden i min hemkommun. Då var det
            lång vårdtid som gällde i tvångsvård. Det går ju trender och mode
            i allting, och lite senare blev det så att man ändrade lagen och
            tvångsvården blev två månader i stället för den längre tid som
            hade varit.
          </note>
          <note>
            Jag tror att det berodde på att man skulle hitta någon sorts
            kompromiss mellan dem som var för den totala frivilligheten och
            sade att det inte går att tvångsmässigt vårda någon och dem som
            sade att detta inte gick och att vi ibland måste gå in med ett
            tvång för att sedan kunna motivera.
          </note>
          <note>
            Man lärde sig av detta. Det var inte bra med de två månaderna,
            som kunde förlängas med ytterligare två månader. Det hjälpte inte.
            Sedan ändrades lagen tillbaka, och nu är det sex månader.
          </note>
          <note>
            Jag har haft anledning att läsa igenom det förslag som ministern
            refererar till i interpellationssvaret,
          </note>
          <note>
            Med tvång och god vilja - vad gör Statens institutionsstyrelse?
            Där föreslås att man ska göra en utredning som säger att man har
            som syfte att minska tiden för tvångsvård.
          </note>
          <note>
            Det är så skönt att jag inte behöver ställa en fråga nu, utan
            att jag kan gå härifrån och säga att jag konstaterar att ministern
            har talat om att här ska inte förändras någon tvångsvårdstid utan
            att den ska ligga fast. Jag tackar så mycket för det beskedet.
          </note>
          <note>
            Anf. 22 Statsrådet MORGAN JOHANS-
          </note>
          <note>
            SON (s):
          </note>
          <note>
            Herr talman! Det är roligt att man kan göra människor glada i
            interpellationsdebatterna. Det jag sade var alltså att jag inte
            avser att se till att vi minskar möjligheterna till att vårda
            människor med tvångsvård. Det var så jag uttryckte mig, och så
            ska det också tolkas.
          </note>
          <note>
            När det gäller förändringar i LVM i övrigt har vi en utredning
            på gång. Kristina Rennerstedt gör en utredning och lämnar förslag
            till oss den 1 december.
          </note>
          <note>
            Mot bakgrund av det betänkandet kan jag naturligtvis inte utesluta
            alla lagförändringar. Det vore ju konstigt. Men för mig är tvångsvården
            en väsentlig del av en fungerande missbrukarvård i Sverige. Det
            är faktiskt ganska viktigt att poängtera.
          </note>
          <note>
            Sedan har vi då detta med de ekonomiska resurserna och eventuellt
            riktade pengar till kommunerna.
          </note>
          <note>
            Vi i socialdemokratin har under valrörelsen och under den tid
            som vi har haft regeringsmakten sedan valet varit tydliga med
            att vi avser att göra satsningar på missbrukarvården. De vallöftena
            omfattar inte bara den statliga nivån. De omfattar också landstingsnivån
            och de kommunala nivåerna. Så fungerar det. Landstingen har ju
            också en del i detta, framför allt när det gäller avgiftning.
          </note>
          <note>
            I alla forum där vi socialdemokrater är verksamma kommer vi att
            driva ökade satsningar på missbrukarvården och ökade satsningar
            på att bekämpa narkotikan.
          </note>
          <note>
            Det händer ju redan en hel del saker. För några år sedan antog
            riksdagen en handlingsplan mot narkotika. Vi satte av 325 miljoner
            kronor under tre år. Regeringen tillsatte Björn Fries som narkotikasamordnare.
            100 miljoner kronor av dessa 325 riktades direkt till kriminalvården.
            Nu ser vi hur de pengarna börjar ge resultat och göra nytta. Man
            sätter upp särskilda narkotikateam på våra häkten. Man arbetar
            med motivering på våra fängelser på ett annat sätt än vad man
            har gjort tidigare. Man jobbar väldigt aktivt med de resurser
            som man nu har fått för att på ett bättre sätt än tidigare ta
            hand om alla de människor som har ett missbruksproblem och som
            sitter i fängelse. Vid en given tidpunkt har ungefär hälften av
            dem som sitter i fängelser ett missbruksproblem. Går vi till frivården
            är det ungefär 60 % av dem som är föremål för frivårdens insatser
            som har missbruksproblem. Det gäller att använda den tid man har.
            Satsningar på missbrukarvård har faktiskt redan inletts från statens
            sida. Det ska man inte glömma bort.
          </note>
          <note>
            Ulf Nilsson undrar om man inte kan ge riktade statsbidrag till
            kommunerna för att handla upp de här tjänsterna. Det är en tanke
            som jag tycker att man absolut ska ta på allvar och diskutera
            vidare. Jag vill bara göra en reservation. Ska man göra en sådan
            insats måste man ha garantier för att eftervården också fungerar.
            Det är inte lönt att gå in med ökade resurser om man inte vet
            att det finns en bostad, en sysselsättning och ett socialt nätverk
            när människor kommer tillbaka från institutionerna så att de kan
            fångas upp och få hjälp att komma ut i samhället. Om man ska gå
            in med ökade statliga pengar måste det förenas med ett krav på
            kommunerna att de också löser eftervårdssituationen på ett bättre
            sätt än vad de har gjort hittills.
          </note>
          <note type="speaker">
            Anf. 23 ULF NILSSON (fp):
          </note>
          <note>
            Herr talman! Ministern sade att han tyckte att det var roligt
            att göra människor glada. Jag tycker också att det fanns en hel
            del positivt i svaret samtidigt som jag också saknar en del. Jag
            hade blivit ännu gladare om vi hade fått ett uttalat löfte eller
            ett uttalat program för att öka antalet vårdplatser så att den
            kurvan bryts. De har ju minskat år för år de senaste 7-8 åren.
          </note>
          <note>
            Det behövs fler vårdplatser.
          </note>
          <note>
            Sedan tycker jag att det är intressant att ministern är intresserad
            av att diskutera någon form av riktade pengar till kommunerna.
            Det är fråga om stora kostnader för att vårda en enskild person
            enligt LVM. En kommun eller en stadsdelsnämnd med ekonomiska problem
            kan ha väldigt svårt att klara av det. Jag tycker att det vore
            intressant om vi börjar diskutera någon form av skatteväxling
            och riktade bidrag här.
          </note>
          <note>
            Det har Folkpartiet också föreslagit i en motion.
          </note>
          <note>
            Kärnan i min interpellation var att även om regelverket finns
            och till stor del är bra fungerar det inte.
          </note>
          <note>
            Jag hade uppskattat om vi hade fått besked om att
          </note>
          <note>
            Morgan Johansson, antingen genom tilläggsdirektiv till den här
            utredaren eller genom en ny utredare, vill undersöka hur många
            sådana här fall, som både Morgan Johansson och jag har träffat
            privat, det finns och om det finns anledning att vidta några åtgärder
            där.
          </note>
          <note>
            Det är ju inte helt omöjligt att ta reda på och föra en statistik
            över hur många som har blivit dömda för narkotikabrott och hur
            många som sedan under en viss tid inte har fått någon form av
            vård och behandling. Det vore väldigt viktigt att få reda på det
            så man vet vart man ska rikta åtgärderna.
          </note>
          <note>
            Jag hade blivit glad om jag hade fått ett sådant besked. Det
            har jag inte fått hittills, men det finns en chans till.
          </note>
          <note>
            Anf. 24 MAGDALENA ANDERS-
          </note>
          <note>
            SON (m):
          </note>
          <note>
            Herr talman! Det var mycket vänligt att jag fick den här chansen.
            Jag skulle väldigt gärna vilja att
          </note>
          <note>
            Morgan Johansson berättar för mig om jag kan vara trygg när jag
            går härifrån eller om jag ska vara orolig.
          </note>
          <note>
            Vill ministern medverka till att ändra tiden för tvångsvård,
            alltså förkorta den, eller är ministern beredd att arbeta för
            att den finns kvar?
          </note>
          <note>
            Anf. 25 Statsrådet MORGAN JOHANS-
          </note>
          <note>
            SON (s):
          </note>
          <note>
            Herr talman! Jag ber om ursäkt om jag var otydlig förra gången.
            Nej, jag vill inte medverka till en sådan inskränkning, till en
            minskning av tiden.
          </note>
          <note>
            Låt mig då runda av. Jag tror att vi är ganska ense egentligen.
            Vi är alla oroade på grund av den nedgång som har skett när det
            gäller tvångsvården under de senaste 4-5 åren. Jag tror också
            att vi egentligen gör samma grundläggande analys. Lagstiftningen
            är egentligen inte huvudsaken utan att tillämpningen av den inte
            har fungerat bland annat till följd av att kommunerna har haft
            dessa stora ekonomiska problem under 90-talet. Man har helt enkelt
            dragit på omhändertagandet. Man har sagt att det säkert går en
            månad till och en månad till. Resultatet har dessvärre ofta blivit
            tragedier. Den narkotikarelaterade dödligheten har ökat väldigt
            kraftigt under de här tio åren.
          </note>
          <note>
            Man kan inte frigöra sig från att det finns ett samband med att
            man har dragit på att göra tvångsomhändertaganden. Resultatet
            har helt enkelt blivit att människor har gått under.
          </note>
          <note>
            Jag tror att vi är ense om att vi måste vända den här utvecklingen.
            Sedan är då frågan på vilket sätt vi ska vända den och hur de
            här satsningarna ska göras.
          </note>
          <note>
            Jag har sagt i dag att om staten går in med ökade resurser måste
            det också förenas med krav på kommunerna att man klarar eftervården.
          </note>
          <note>
            Jag lämnar inga besked om pengar, volymer eller tidpunkter. Det
            kan jag inte göra förrän vi har några pengar. Men om det blir
            frågan om detta, handlar det om se till att man också klarar eftervården.
          </note>
          <note>
            Ungefär så tror jag att vi ska gå vidare de kommande åren i frågan
            om missbrukarvården.
          </note>
          <note>
            Överläggningen var härmed avslutad.
          </note>
          <note>
            7 § Svar på interpellation 2002/03:243 om socialtjänstens ansvar
            för asylsökande barn
          </note>
          <note>
            Anf. 26 Statsrådet MORGAN JOHANS-
          </note>
          <note>
            SON (s):
          </note>
          <note>
            Herr talman! Gunilla Wahlén har frågat mig om jag avser att vidta
            några åtgärder för att skyndsamt komma till rätta med bristerna
            i socialtjänsten avseende asylsökande barn och om jag avser att
            vidta några åtgärder för att utveckla omhändertagandet av asylsökande
            barn inom socialtjänsten.
          </note>
          <note>
            Det råder ingen tvekan om att många asylsökande barn har svåra
            erfarenheter med sig när de kommer till Sverige.
          </note>
          <note>
            Migrationsverket ansvarar för mottagandet av asylsökande samt
            för ersättning till kommuner och landsting under den tid asylansökan
            prövas enligt lagen om mottagande av asylsökande med flera. Det
            innebär bland annat att Migrationsverket ordnar lämpligt boende
            och bekostar deras uppehälle. Enligt utlänningslagen ansvarar
            Migrationsverket för utredningen av asylskäl.
          </note>
          <note>
            Med asylsökande barn menar vi både barn som kommer ensamma och
            barn som kommer tillsammans med sina föräldrar. Asylsökande barn
            har i princip rätt till samma hälso- och sjukvård som barn som
            är bosatta i Sverige, enligt en överenskommelse mellan staten
            och Landstingsförbundet. De har också rätt till barnomsorg och
            skolgång.
          </note>
          <note>
            När det gäller socialtjänstens ansvar för asylsökande barn skiljer
            det sig inte från ansvaret för andra barn. En anmälan om att ett
            barn riskerar att fara illa på grund av förhållandena i hemmet
            eller på grund av sitt eget beteende ska alltid utredas enligt
            gällande bestämmelser. Om det finns behov av sociala insatser
            för ett asylsökande barn ansvarar kommunen för dessa oavsett om
            barnet kommit ensamt eller tillsammans med en eller båda föräldrarna.
          </note>
          <note>
            De barn som kommer ensamma har ett annat behov av samhällets
            stöd än de barn som kommer tillsammans med sina föräldrar.
          </note>
          <note>
            Det är socialtjänstens uppgift att utreda ett ensamkommande barns
            behov och fatta beslut om var barnet ska bo samt att följa upp
            en sådan placering. Förutsättningen för detta är att Migrationsverket
            anmäler till socialtjänsten när ett barn kommer ensamt till
          </note>
          <note>
            Sverige.
          </note>
          <note>
            Det råder dock vissa oklarheter när det gäller ansvarsfördelningen
            mellan kommunen och Migrationsverket när det gäller mottagandet
            av ensamkommande asylsökande barn. Det handlar i första hand om
            tolkningar av hur långt Migrationsverkets ansvar sträcker sig
            och var kommunernas ansvar tar vid. Kommunerna har inte alltid
            känt till eller inte tagit ansvar för att utreda de barn som bor
            i Migrationsverkets anläggningar eller tillsammans med släktingar.
            Det handlar också om ekonomiska frågor mellan Migrationsverket
            och kommunerna.
          </note>
          <note>
            Sedan början av förra året pågår ett arbete i Regeringskansliet
            för att tydliggöra detta ansvar och för att förbättra situationen
            för de ensamkommande barnen.
          </note>
          <note>
            Socialstyrelsen och Migrationsverket har haft i uppdrag att ta
            fram förslag till hur mottagandet av de ensamkommande barnen kan
            förbättras. Därefter har
          </note>
          <note>
            Migrationsverket haft regeringens uppdrag att undersöka förutsättningarna
            för att träffa avtal med ett antal kommuner att ansvara för mottagandet
            av ensamkommande barn. Uppdraget har redovisats, och förslagen
            bereds vidare inom Regeringskansliet. Regeringen avser återkomma
            i frågan.
          </note>
          <note>
            Tillsynsmyndigheterna har i sina rapporter inte redovisat några
            särskilda brister när det gäller socialtjänstens handläggning
            av ärenden rörande asylsökande barn. Det finns såväl goda som
            mindre goda exempel på hur kommunerna arbetar med barn som far
            illa. Jag utgår från att det arbete som just nu pågår inom Regeringskansliet
            för att förbättra arbetet och förtydliga ansvaret för asylsökande
            barn kommer att ge resultat. Jag avser därför inte att vidta några
            andra åtgärder när det gäller socialtjänstens arbete med asylsökande
            barn i dagsläget.
          </note>
          <note>
            Jag vill slutligen nämna den proposition, Stärkt skydd för barn
            i utsatta situationer, som nyligen lämnats till riksdagen. Den
            innehåller ett antal förslag som syftar till att förbättra arbetet
            med barn som lever i utsatta situationer. Regeringen avser också
            att inom kort tillsätta en utredning med uppgift att ta fram ett
            förslag till en nationell handlingsplan för den sociala barn-
            och ungdomsvården.
          </note>
          <note type="speaker">
            Anf. 27 GUNILLA WAHLÉN (v):
          </note>
          <note>
            Herr talman och övriga i salen! Asylsökande barn som kommit till
            Sverige har varit med om en rad upplevelser och händelser som
            det är svårt för oss i
          </note>
          <note>
            Sverige, barn och vuxna, att ens föreställa oss, om hur det är
            att fly från krig eller förföljelse. Asylsökande barn kan ha varit
            med om att nära anhöriga som deras farfar eller morfar har försvunnit
            eller om att föräldrarna utsatts för hot om våld eller död eller
            faktiskt blivit misshandlade, torterade, våldtagna eller dödade.
          </note>
          <note>
            De kan ha varit med om upplevelser som de flesta barn och vuxna
            inte ens har sett på TV eller läst om i tidningarna i Sverige.
          </note>
          <note>
            Vi ser nu dagligen rapporter om hur det ser ut i krigets Irak,
            om hur familjer tvingas fly och om vilka vedermödor de utstår.
            Som tur är slipper vi se bilder på hur människorna faktiskt lider.
            Jag har själv när jag arbetat som sjuksköterska på sjukhus i krigshärjade
            områden sett hur människor kan utsättas för de mest grymma saker,
            som vi i Sverige inte alls haft någon erfarenhet av, åtminstone
            inte sedan många hundra år tillbaka, skulle jag gissa.
          </note>
          <note>
            Men de här barnen finns i Sverige, och de har de här erfarenheterna.
            De är därför en särskilt utsatt grupp med speciellt behov av stöd,
            skydd och trygghet. De behöver hjälp att här i Sverige bearbeta
            sina hemska upplevelser.
          </note>
          <note>
            Asylsökande barn i Sverige har samma rätt som andra barn i våra
            svenska kommuner att få vad de behöver i form av hjälp, skydd,
            stöd och trygghet. Det är vi överens om, men får de här barnen
            det? Jag delar inte statsrådets uppfattning på den punkten. Jag
            måste svara att de här barnen inte får samma rättigheter som andra
            barn i våra svenska kommuner.
          </note>
          <note>
            I den reviderade överenskommelse om utveckling av introduktion
            för flyktingar och andra invandrade som träffats mellan AMS, Integrationsverket,
            Migrationsverket, Skolverket och Svenska Kommunförbundet kan man
            läsa att barns och ungdomars situation inte uppmärksammas tillräckligt
            och att man inte upprättar individuella introduktionsplaner för
            de här barnen.
          </note>
          <note>
            Socialtjänsten har ett oomstritt ansvar för varje barn, oavsett
            om det är ensamkommande eller kommer hit tillsammans med sina
            föräldrar. Det ska få en introduktionsplan. Dessa barn har faktiskt
            ett stort trygghetsbehov, som inte kan tillfredställas på samma
            sätt som sker i familjer som är uppvuxna med sina mor- och farföräldrar
            och fastrar och mostrar i Sverige. Dessa barn är ganska mycket
            lämnade åt sig själva. De ska inte behöva bo trångt. De ska inte
            behöva flytta från bostad till bostad och från förskola till förskola.
            Där skapar de kontakter med kompisar som de faktiskt behöver under
            tiden fram till dess att det är klart att de får uppehållstillstånd
            eller inte. Barnen behöver få en kärna av trygghet, även om de
            måste åka tillbaka till sitt hemland.
          </note>
          <note>
            Statsrådet nämner i sitt svar att tillsynsmyndigheterna inte
            har gjort några särskilda anmärkningar mot hur barnen har det.
            Jag lägger inte så stor vikt vid dessa myndigheters synpunkter.
            Jag lägger mycket större vikt vid det som Rädda Barnen och Barnombudsmannen
            säger. De pekar på en hel rad brister och på att det behöver vidtas
            en massa åtgärder i socialtjänsten, i boendet och i förskolan.
            Kommer statsrådet att göra någonting för dessa barn?
          </note>
          <note type="speaker">
            Anf. 28 ERIK ULLENHAG (fp):
          </note>
          <note>
            Herr talman! Tack, Gunilla Wahlén, för en mycket viktig interpellation.
            Verkligheten är den att svensk flyktingmottagning i dag inte fungerar,
            och det är något som i synnerhet drabbar barn. Människor inklusive
            barnfamiljer får vänta i år på besked ifall de får stanna i Sverige
            eller inte, vilket sliter sönder barn och vuxna som har kommit
            för att få skydd i Sverige.
          </note>
          <note>
            Vi kan varje dag läsa rapporter om enskilda fall från
          </note>
          <note>
            Rädda Barnen och i medier där Sverige faktiskt inte uppfyller
            barnkonventionen.
          </note>
          <note>
            Det tydligaste förhållandet är den situation som vi har med ensamkommande
            flyktingbarn, som sedan lång tid tillbaka har fallit mellan stolar.
            Migrationsverket har sagt att det inte är dess ansvar, och inte
            heller har socialtjänsten i många kommuner tagit sitt ansvar.
          </note>
          <note>
            Folkpartiet har en tydlig politik på det här området. Det handlar
            om att förkorta handläggningstider och om att skriva om lagstiftningen
            så att barnets bästa sätts i centrum. Vi har hittills inte fått
            med oss regeringen på detta, men vi hoppas att vi ska lyckas med
            det.
          </note>
          <note>
            För att konkret gå in på det interpellationssvar som Morgan Johansson
            har lämnat vill jag säga att det reser nästan fler frågor än vad
            det besvarar. Till att börja med funderar jag en smula över verklighetsbeskrivningen.
            Morgan Johansson skriver i sitt interpellationssvar att det inte
            råder någon tvekan om att många asylsökande barn har svåra erfarenheter
            bakom sig när de kommer till Sverige. Det är en verklighetsbeskrivning
            som vi nog alla delar. Men den fråga som interpellationen väcker
            är: Skapar vi svåra erfarenheter i Sverige? Är det så att flyktingmottagandet
            fungerar så illa att det skapar psykiska problem hos barn även
            i Sverige? Det är min uppfattning, och jag undrar ifall statsrådet
            delar den.
          </note>
          <note>
            I det här sammanhanget måste man tyvärr påminna om att Socialdemokraterna
            har suttit vid makten i snart nio år. Ministrar av olika slag
            säger varje gång när den här frågan kommer upp: Vi ska vidta åtgärder.
          </note>
          <note>
            I det här fallet skriver Morgan Johansson att regeringen avser
            att återkomma i frågan vad gäller ansvaret för de ensamkommande
            barnen. Jan O Karlsson brukar i och för sig använda kraftfullare
            ord - han brukar säga att det ska komma skyndsamt och att regeringen
            tar detta på mycket stort allvar. Här är det mer ett siande om
            framtiden som inte är lika starkt.
          </note>
          <note>
            Min konkreta fråga kommer nu. Detta har sagts under hela förra
            året, i ganska inflammerade debatter när flyktingbarn har försvunnit
            från flyktingförläggningar runtom i Sverige. Vi har fått rapporter
            och fört diskussioner gång på gång om de här barnen. Det finns
            förslag som har lämnats. Min fråga blir: När kommer de åtgärderna?
          </note>
          <note>
            Min tredje frågeställning rör mer statsrådets egen proposition.
            I slutet av svaret hänvisar Morgan Johansson till propositionen
            Stärkt skydd för barn i utsatta situationer. Den propositionen
            innehåller mycket bra, men när jag har läst den så har jag inte
            hittat ett enda ord om asylsökande barn. När jag läste propositionen
            och när Folkpartiet behandlade den motionsvägen var vi ganska
            upprörda över att man inte tog upp asylsökande barn. När statsrådet
            nu svarar på en interpellation så hänvisar han till den proposition
            där det mig veterligen inte talas om asylsökande barn. På vilket
            sätt kommer den här propositionen att förbättra situationen för
            de asylsökande barnen?
          </note>
          <note>
            Jag har en fjärde och sista fråga som interpellationssvaret ger
            upphov till. Morgan Johansson säger att det pågår ett arbete vad
            gäller ensamkommande barn. Det är alldeles riktigt. Men eftersom
            det pågår ett arbete vad gäller asylsökande barn i stort så kommer
            inga ytterligare åtgärder. Min fråga är då: Vilket ytterligare
            arbete, förutom det arbete som pågår vad gäller ensamkommande
            barn, pågår i Regeringskansliet? Det står ju i interpellationssvaret
            att det pågår ett arbete för att förbättra situationen för asylsökande
            barn i allmänhet.
          </note>
          <note>
            Anf. 29 MAGDALENA ANDERS-
          </note>
          <note>
            SON (m):
          </note>
          <note>
            Herr talman! Jag har ett par synpunkter i den här interpellationsdebatten.
          </note>
          <note>
            Den ena är att det flera gånger sägs i statsrådets svar att det
            är viktigt att reda ut vem som har ansvaret och hur man använder
            det. Statsrådet säger också att det finns oklarheter och att man
            har kunnat tolka regelverket på flera olika sätt. Sedan kommer
            detta om att det pågår ett arbete i Regeringskansliet för att
            reda ut ansvaret, var det ligger och vilket syfte man har med
            att förbättra situationen för de ensamkommande barnen. Socialstyrelsen
            och Migrationsverket har haft olika uppdrag, och de redovisas
            också i svaret.
          </note>
          <note>
            Sedan säger statsrådet: Regeringen avser att återkomma i frågan.
            Jag är precis lika nyfiken som föregående talare. När då? Det
            arbete som ministern hänvisar till har ju pågått i över ett år.
            Det är ett arbete som handlar om barn - barn som far illa. Min
            uppfattning är att det inte duger att svara så, och säga att vi
            håller på att jobba och att vi återkommer. Det här är frågor som
            hastar!
          </note>
          <note>
            Det skulle vara klädsamt om ministern i dag kunde tala om när
            regeringen tänker återkomma. Är det i vår, i sommar, i höst eller
            nästa år? När får vi beskedet?
          </note>
          <note>
            Vi har pratat om propositionen Stärkt skydd för barn i utsatta
            situationer. Vi moderater har i vårt motionssvar med anledning
            av propositionen talat om ensamkommande flyktingbarn, om flickor
            som kommer hit och är utsatta för trafficking och om den sortens
            problem som inte tas upp i propositionen eller i utredningen.
            Vi har krävt skyndsamma förslag till åtgärder, för det är så viktigt.
            Nog borde regeringen kunna titta på detta också!
          </note>
          <note>
            Det är intressant att statsrådet tar upp propositionen. Vi ska
            ju snart ha den i kammaren. Men slutklämmen gör mig lite fundersam.
            Vi ska ta fram en nationell handlingsplan för barn- och ungdomsvård,
            säger statsrådet. Det kan ju vara bra att erinra om att det nu
            finns nio nationella handlingsplaner som regeringen har initierat.
            Man kan ställa sig frågan: Är det handlingsplaner som löser de
            problem som ska lösas?
          </note>
          <note>
            I propositionen föreslås en massa olika saker. Det är olika utredningar
            och uppdrag. Man lägger ut på
          </note>
          <note>
            BRÅ, man lägger ut på Socialstyrelsen och på alla möjliga. Vore
            det inte bättre om man genomförde den floran av förslag, utredningar
            och initiativ som man ska ta innan riksdagen ska ta ställning
            till ytterligare en handlingsplan?
          </note>
          <note>
            Min konkreta fråga till statsrådet är: Är det inte bättre att
            genomföra målen på den väg som föreslås innan vi fastnar i ytterligare
            dokumentskrivande?
          </note>
          <note>
            Anf. 30 Statsrådet MORGAN JOHANS-
          </note>
          <note>
            SON (s):
          </note>
          <note>
            Herr talman! Jag tror att vi kan göra många saker samtidigt.
            Vi kan genomföra de förslag som vi alldeles nyss har lagt fram
            och som baserar sig på två utredningar, LVU-utredningen och Barnmisshandelskommittén,
            och deras förslag. Det var det som vi gick fram med i den proposition
            som heter Stärkt skydd för barn i utsatta situationer. Det fanns
            en lång rad förslag, bland annat om att utvidga anmälningsplikten
            till att också gälla kriminalvården och Medicinalverket. Vi skärpte
            straffen och satte in en ny straffskärpningsgrund. Vi ska lägga
            fram ett förslag om att ta fram speciella dödsfallsutredningar,
            det vill säga där barn faktiskt misshandlas till döds, för att
            ta reda på vad som har gått fel i samhället dessförinnan och så
            vidare. Det är en lång rad förslag.
          </note>
          <note>
            I propositionen sade vi också att det här är en bra proposition,
            men att vi behöver göra mer. Vi har haft en socialtjänstlag i
            20 års tid, och vi har inte under de åren på ett mer systematiskt
            sätt gått igenom hur den sociala barn- och ungdomsvården fungerar
            generellt sett i Sverige. Vi kände att vi måste göra det och försöka
            klara av det under mandatperioden. Då gör vi ungefär på samma
            sätt som vi gjorde med narkotikahandlingsplanen; vi tillsätter
            en utredning som lägger fram förslag om en handlingsplan. Magdalena
            Andersson säger att vi har antagit nio nationella handlingsplaner.
            Och visst har vi gjort det! De gäller narkotika, alkohol och en
            lång rad andra områden. Det är på det sättet vi arbetar. Nu gör
            vi på samma sätt här och tar fram en handlingsplan för den sociala
            barnoch ungdomsvården. Men först ska vi ha en utredning på plats,
            och då måste riksdagen först besluta om propositionen och det
            hoppas jag att man gör på ett välvilligt sätt.
          </note>
          <note>
            Detta har betydelse. Erik Ullenhag undrar varför det här står
            i slutet av mitt interpellationssvar och om vi inte negligerar
            asylsökande barn i propositionen och så vidare. Min ingångspunkt
            är att asylsökande barn har samma rättigheter att få växa upp
            i trygghet som alla andra barn har som vistas i Sverige. Så enkelt
            är det. Det innebär också att socialtjänsten har samma ansvar
            gentemot asylsökande barn som alla andra har. Det är samma lagstiftning
            som gäller. Nu gör vi förbättringar med den proposition som vi
            lade fram för någon månad sedan och sedan ytterligare med den
            nationella handlingsplanen. Detta kommer att innebära förbättringar
            för alla barn som är utsatta och som far illa. I den gruppen finns
            också de asylsökande barnen.
          </note>
          <note>
            Vi fick en del slängar i frågan om när förslagen kommer från
            de utredningar som är på gång. Är det så att ni bara utreder och
            utreder? undrade man. Ja, det är så vi försöker jobba i statsmakterna.
            Först gör man en utredning, sedan har man ett remissförfarande
            och efter det fattar man beslut om hur man ska gå vidare. De förslag
            och den utredning som ni nu far efter är den som i huvudsak gjordes
            av Socialstyrelsen. Den handlar om förbättringar i mottagandet
            av barn från annat land som kommer till Sverige utan medföljande
            legal vårdnadshavare. I den utredningen finns en rad förslag,
            bland annat ett nytt institut med företrädare för ensamkommande
            barn med mer långtgående ansvar än vad dagens gode män har. Där
            finns också förslag när det gäller rekrytering och utbildning
            av gode män, förslag om hur gränsdragningen mellan
          </note>
          <note>
            Migrationsverket och kommunerna ska ske och så vidare.
          </note>
          <note>
            Vi håller alltså på att jobba med det här, men det finns också
            en finansieringsfråga framför allt gentemot kommunerna. Vi försöker
            från socialdemokratins sida se till att ha sociala reformer finansierade
            när de genomförs.
          </note>
          <note type="speaker">
            Anf. 31 GUNILLA WAHLÉN (v):
          </note>
          <note>
            Herr talman! De asylsökande barnen är ingen homogen grupp. Varje
            barn som individ har sina speciella behov. Det de har gemensamt
            är att de har tvingats fly och komma till ett främmande land.
            Många barn har föräldrar som är trygga och har förmåga att ta
            hand om barnen. Men de barn som kommer i kontakt med de sociala
            myndigheterna, barn som inte är en del av en familj, är barn som
            föräldrarna av olika skäl inte har förmåga att ta hand om. Jag
            har svårt att se att ensamkommande barn eller barn med föräldrar
            som till exempel ligger på psyksjukhus ska behöva bo på speciella
            institutioner. Det är viktigt att inte göra det misstag som man
            har gjort tidigare när det gäller andra barn. De här barnen ska
            bo i familjehem som har kompetens att ta hand om barnet - med
            språket, med den kulturella bakgrunden och med den miljö som barnet
            behöver.
          </note>
          <note>
            Det är ganska många barn som kommer hit som ensamkommande barn.
            Risken är uppenbar att de bor på ett gruppboende, grupphem eller
            vad man kallar det. De har olika språk, olika bakgrund. De behandlas
            som en grupp och det blir väldigt svårt. De behöver individuellt
            omhändertagande.
          </note>
          <note>
            Vi är inte överens om att de här barnen har det så bra i Sverige
            som vi skulle önska. Det finns många massmedierapporter. Man kan
            inte bara gå på massmedierna. Sedan jag började i riksdagen har
            jag intresserat mig för just den här gruppen barn. Jag kommer
            från trakter där vi inte har många invandrarbarn.
          </note>
          <note>
            Det är när jag har kommit hit ner som jag har diskuterat det.
            Jag har träffat barnen här och deras föräldrar.
          </note>
          <note>
            Jag har hört deras berättelser. Jag har lyssnat på deras advokater.
            De har inte samma möjligheter och rättigheter som grupp. Många
            individer far illa. Jag har otaliga exempel på det. Det ska vi
            inte ta upp i kammaren, för det är inte ett forum för enskilda
            exempel.
          </note>
          <note>
            De här barnen skulle behöva ha en egen företrädare som inte är
            socialtjänst eller någon på Migrationsverket. Det behövs någon
            som kan tolka, som kan deras språk och som kan följa barnen och
            säga:
          </note>
          <note>
            Den här veckan mår barnet väldigt dåligt, det regredierar och
            kan inte fatta beslut. Nästa vecka kanske barnet är sig självt
            igen och kan vara med och fatta beslut. De här barnen är väldigt
            sköra.
          </note>
          <note>
            Jag välkomnar att vi ska få en nationell handlingsplan för den
            här delen av verksamheten. Jag hoppas och tror att man i den nationella
            handlingsplanen kommer att lägga särskild vikt vid de här barnen
            och deras situation och förbättra kvaliteten på omhändertagandet,
            precis som man ska förbättra kvaliteten på omhändertagandet av
            andra barn och deras liv här i Sverige.
          </note>
          <note type="speaker">
            Anf. 32 ERIK ULLENHAG (fp):
          </note>
          <note>
            Herr talman! Jag fick inte speciellt mycket svar på de frågor
            jag ställde. På ett par frågor fick jag inte alls svar och på
            andra svar som inte var speciellt tillfredsställande. Jag ska
            försöka koncentrera mig på ett par frågor som är viktiga.
          </note>
          <note>
            Den första frågan är frågan om verkligheten, som
          </note>
          <note>
            Morgan Johansson inte besvarar. Delar du min uppfattning, barnpsykologers
            uppfattning och ett antal flyktingorganisationers och Rädda Barnens
            uppfattning om att asylsökande barns problem inte bara beror på
            upplevelser i hemlandet? De skapas också i huvudsak av ett dåligt
            flyktingmottagande i Sverige.
          </note>
          <note>
            Är vi överens om den verklighetsbeskrivningen,
          </note>
          <note>
            Morgan Johansson? Det är en bra start, att vara överens om verklighetsbeskrivningen.
          </note>
          <note>
            Det är klart att man kan raljera med en opposition som klagar
            på att regeringen utreder. Vi är ganska trötta på utredande på
            flyktingpolitikens område om att göra den mer humanitär. I höstas
            och förra våren kunde man höra Jan O Karlsson säga att frågan
            om de asylsökande barnen är en prioriterad fråga som ska behandlas
            skyndsamt. I dag svarar Morgan Johansson att regeringen avser
            att återkomma i frågan. Det känns nästan som om man backar från
            vad man tidigare har utlovat.
          </note>
          <note>
            Det finns en rad exempel: Jan O Karlsson talade hela förra året
            om ett vidgat flyktingbegrepp. Han lovade det i valrörelsen. Utredningen
            skulle vara färdig i oktober. Nu har det kommit ett besked i riksdagen
            att det inte blir någon utredning alls. Det blir inget vidgat
            flyktingbegrepp som omfattar kön och sexuell läggning. Det är
            väl inte så konstigt att vi från oppositionens sida hyser en viss
            oro.
          </note>
          <note>
            Det handlar också om propositionen om särskilt utsatta barn.
            I Morgan Johanssons interpellationssvar står det: "Det råder ingen
            tvekan om att många asylsökande barn har svåra erfarenheter med
            sig när de kommer till Sverige." Alldeles riktigt. För mig innebär
            detta att det är särskilt utsatta barn som borde omfattas av propositionen
            med särskilda skrivningar.
          </note>
          <note>
            Nu säger Morgan Johansson att de omfattas generellt.
          </note>
          <note>
            Men det finns inga resonemang om just den gruppen i propositionen.
            Är det en miss från regeringens sida?
          </note>
          <note>
            Innebär det att vi får bifall till de motioner vi har väckt om
            att lyfta in skrivningar om asylsökande barn?
          </note>
          <note>
            Anf. 33 MAGDALENA ANDERS-
          </note>
          <note>
            SON (m):
          </note>
          <note>
            Herr talman! Man ska inte recensera varandra i talarstolen. Det
            är inte uppfostrat att göra det. Men jag får lov att säga att
            det svar som ministern gav inte renderar mer än ett IG, tyvärr.
            Det är inget svar utan en redovisning av olika planer som man
            håller på med och som ska komma. Men vi får inget svar på när
            de kommer. Det duger inte. Svaret blir att man avser att återkomma.
            Det hjälper inga barn. Det hjälper inte dem som har det svårt.
            Det hjälper inte dem som jobbar på flyktingförläggningar. Det
            hjälper inte frivilligorganisationerna. Vi måste veta vad som
            ska göras.
          </note>
          <note>
            Det är trist att behöva konstatera att den minister som skulle
            ha kunnat vara en handlingens man föredrar att vara en planernas
            man.
          </note>
          <note>
            Anf. 34 Statsrådet MORGAN JOHANS-
          </note>
          <note>
            SON (s):
          </note>
          <note>
            Herr talman! Det är handlingsplaner vi talar om -
          </note>
          <note>
            planer för handling. Det är precis så vi arbetar sedan några
            år tillbaka. När man vill göra någonting lägger man fram en handlingsplan.
            Sedan ser man till att finansiera det man vill göra. Det är det
            jag efterlyser från oppositionen. Det är oerhört lätt att säga:
            Vi ska göra det och det och det. De förslagen ska komma nu, helst
            i går. Sedan frågar vi: Hur ska ni betala det? Då står Moderaterna
            där med sina skattesänkningar, helt tomhänta, och Folkpartiet
            likadant.
          </note>
          <note>
            Man råkar ut för det ibland på regeringssidan, att man blir skälld
            för att man inte kommer med förslag.
          </note>
          <note>
            I nästa andetag frågar man var utrymmet finns: Var är finansieringen?
          </note>
          <note>
            Vi är beredda att gå fram med sociala reformer.
          </note>
          <note>
            Vi gör också det oavbrutet. Men vi har varit oerhört medvetna
            om att det gäller att se till att ha finansieringen klar när reformerna
            kostar pengar. Där har man dessvärre ibland brustit från oppositionens
            sida.
          </note>
          <note>
            I den utredning som nu är klar framförs förslag på det område
            som Gunilla Wahlén var inne på, nämligen att det ska finnas en
            särskild företrädare för de här barnen. Det finns också en lång
            rad andra förslag.
          </note>
          <note>
            De förslagen bereder vi som vanligt. Vi lägger fram förslag när
            vi är framme och också har finansiering.
          </note>
          <note>
            Det är Utrikesdepartementet som är huvudberedande departement
            för de här förslagen, naturligtvis i nära samarbete med Socialdepartementet.
          </note>
          <note>
            Ni kan vara övertygade om att vi från vår sida kommer att fortsätta
            att uppmärksamma frågorna och driva dem vidare. Men jag kommer
            inte att göra det därför att ni säger att vi borde ha gjort detta
            redan i går eller så fort som möjligt. Det gäller att se till
            att beredningsordningen respekteras och att vi har en finansiering
            framme.
          </note>
          <note>
            Erik Ullenhag ställer en fråga som rör sig mer om retorik än
            politik. Han frågar: Varför nonchalerar ni de asylsökande barnen
            i propositionen? Det gör vi inte. Vad jag säger är att vår ingång
            är att socialtjänsten ansvarar för alla utsatta barn. De instrument
            som finns och åtgärder som kan vidtas omfattar alla.
          </note>
          <note>
            Också asylsökande barn har samma rättigheter som alla andra att
            växa upp i trygghet.
          </note>
          <note>
            Erik Ullenhag försöker få det till att det är Sveriges fel att
            de här barnen är utsatta. Så långt vill jag inte gå. Även om det
            säkert brister på ett eller annat område kan man inte hävda att
            det är det svenska flyktingmottagandets fel att barnen är utsatta
            i de fall de är det. Då hårdrar man det hela lite väl mycket.
          </note>
          <note>
            Jag skulle över huvud taget vilja efterlysa en smula mer ödmjukhet
            från oppositionens sida när de själva egentligen inte har några
            förslag att komma med. Det är väldigt lätt att angripa regeringen
            och säga att den inte kommer fram fort nog med de förslag som
            finns.
          </note>
          <note type="speaker">
            Anf. 35 GUNILLA WAHLÉN (v):
          </note>
          <note>
            Herr talman! Jag lovar att respektera regeringsordningen, och
            jag frångår den inte när jag tar upp frågan om att det är kommunernas
            ansvar, socialtjänstens ansvar, och anser att de kan göra saker
            redan i dag. Tillsynsmyndigheterna bör bli mera uppmärksamma på
            att göra en tillsyn kring dessa frågor. Då tror jag att man också
            kommer att få större anledning att vidta åtgärder.
          </note>
          <note>
            Naturligtvis är det inte svenska myndigheters fel att de här
            människorna har varit tvungna att fly. Det är inte vårt fel att
            de far illa och kommer hit. Men det vi kan göra för att underlätta
            för dessa barn är att ge dem en trygghet, en bas, att leva vidare
            på, antingen här eller i deras ursprungsländer när de kommer tillbaka
            dit.
          </note>
          <note>
            Det betyder att vi måste vara mycket mera lyhörda för de här
            barnen. De vet att det inte är svenska myndigheters fel att de
            bor här. De far illa av lång väntan, av dåligt bemötande, av hur
            de blir behandlade. Om de i stället får ett bra bemötande och
            en bra behandling av dem som de möter i det svenska samhället
            ger vi dem förutsättningarna för att få en bra tillvaro. Därför
            tycker jag att det är viktigt att dessa barn uppmärksammas och
            finns med i den nationella handlingsplanen. Vi måste redan i dag
            verkligen titta på hur det ser ut och se till att tillsynsmyndigheterna
            uppmärksammar frågan skarpt.
          </note>
          <note>
            Jag vill tacka mina kamrater för debatten.
          </note>
          <note>
            Anf. 36 Statsrådet MORGAN JOHANS-
          </note>
          <note>
            SON (s):
          </note>
          <note>
            Herr talman! Jag kan avslutningsvis säga, när det gäller den
            allra sista punkten som Gunilla Wahlén tog upp, att det är viktigt
            att inte bara döma utifrån massmedieuppgifter. Åtminstone från
            riksdagens och regeringens sida bör vi använda oss av de tillsynsmyndigheter
            som vi har och i första hand fråga dem hur det egentligen står
            till i de olika regionerna.
          </note>
          <note>
            Vi gjorde inför den här interpellationsdebatten en genomgång
            och gick ut till länsstyrelserna och frågade hur de arbetar med
            att ta hand om asylsökande barn. Vi fick svar från många som redovisade
            åtgärder riktade mot just dessa barn i deras regioner. I
          </note>
          <note>
            Rinkeby har man tagit fram en metod och en handbok för att hjälpa
            kommunerna. I Västra Götaland har man byggt upp ett regionalt
            nätverk med personal från flyktingförläggning, socialtjänst, vuxenpsykiatri
            och så vidare. På Gotland har man ett mycket gott samarbete mellan
            Migrationsverket, kommunen och socialtjänsten just i fråga om
            de asylsökande barnen. I
          </note>
          <note>
            Kalmar län är man noga med att från socialtjänsternas sida i
            de olika kommunerna i länet uppmärksamma de asylsökande barnen
            så att de verkligen ses av socialtjänsten i respektive kommun.
          </note>
          <note>
            Man ska alltså inte bara måla en nattsvart bild.
          </note>
          <note>
            Man måste se att det också händer mycket positiva saker i dessa
            verksamheter.
          </note>
          <note>
            Det är viktigt att poängtera att om man vill diskutera flyktingpolitik
            så här generellt ska man nog vända sig till Jan O Karlsson. Jag
            har ansvaret för socialtjänsten, och jag ser att där finns brister,
            men då gäller det att åtgärda dem på ett systematiskt och gott
            sätt. Den nationella handlingsplanen, som vi är på väg att få
            fram, är en pusselbit i det arbetet. Först görs nu en utredning
            och därefter tas en handlingsplan fram.
          </note>
          <note>
            Tack än en gång för denna interpellationsdebatt.
          </note>
          <note>
            Överläggningen var härmed avslutad.
          </note>
          <note>
            8 § Hänvisning av ärenden till utskott
          </note>
          <note>
            Föredrogs och hänvisades
          </note>
          <note>
            Motioner
          </note>
          <note>
            2002/03:K5 till konstitutionsutskottet
          </note>
          <note>
            2002/03:MJ18 och MJ19 till miljö- och jordbruksutskottet
          </note>
          <note>
            2002/03:T1-T7 till trafikutskottet
          </note>
          <note>
            2002/03:L13 och L14 till lagutskottet
          </note>
          <note>
            2002/03:Fi9 och Fi10 till finansutskottet
          </note>
          <note>
            9 § Förnyad bordläggning
          </note>
          <note>
            Föredrogs och bordlades åter
          </note>
          <note>
            Konstitutionsutskottets betänkanden 2002/03:KU15
          </note>
          <note>
            och KU19
          </note>
          <note>
            Näringsutskottets betänkande 2002/03:NU6
          </note>
          <note>
            Lagutskottets betänkanden 2002/03:LU9 och LU10
          </note>
          <note>
            Socialutskottets betänkande 2002/03:SoU9
          </note>
          <note>
            Utbildningsutskottets betänkanden 2002/03:UbU9
          </note>
          <note>
            och UbU10
          </note>
          <note>
            10 § Bordläggning
          </note>
          <note>
            Anmäldes och bordlades
          </note>
          <note>
            Motioner med anledning av skr. 2002/03:60 Berättelse om verksamheten
            i Europeiska unionen under 2002
          </note>
          <note>
            2002/03:U5 av Carl B Hamilton m.fl. (fp)
          </note>
          <note>
            med anledning av skr. 2002/03:83 Sverige i Förenta nationerna
          </note>
          <note>
            2002/03:U6 av Marietta de Pourbaix-Lundin (m)
          </note>
          <note>
            2002/03:U7 av Rosita Runegrund m.fl. (kd)
          </note>
          <note>
            2002/03:U8 av Carl B Hamilton m.fl. (fp)
          </note>
          <note>
            Finansutskottets betänkanden
          </note>
          <note>
            2002/03:FiU13 Statens personalpolitik
          </note>
          <note>
            2002/03:FiU14 Styrning av försvarets fastigheter och anläggningar
          </note>
          <note>
            2002/03:FiU17 Förlängning av Sveriges deltagande i
          </note>
          <note>
            IMF:s Nya lånearrangemang, NAB
          </note>
          <note>
            Utrikesutskottets betänkande
          </note>
          <note>
            2002/03:UU16 Irakkonflikten och FN-stadgans våldsförbud
          </note>
          <note>
            Kulturutskottets betänkande
          </note>
          <note>
            2002/03:KrU6 Radio- och TV-frågor
          </note>
          <note>
            Arbetsmarknadsutskottets betänkande
          </note>
          <note>
            2002/03:AU5 Arbetsmiljö
          </note>
          <note>
            11 § Anmälan om interpellationer
          </note>
          <note>
            Anmäldes att följande interpellationer framställts
          </note>
          <note>
            den 28 mars
          </note>
          <note>
            2002/03:259 av Kalle Larsson (v) till statsrådet Jan O
          </note>
          <note>
            Karlsson
          </note>
          <note>
            Självmordsrisk enligt utlänningslagen
          </note>
          <note>
            2002/03:260 av Erik Ullenhag (fp) till utrikesminister
          </note>
          <note>
            Anna Lindh
          </note>
          <note>
            Svensk Kubapolitik
          </note>
          <note>
            den 31 mars
          </note>
          <note>
            2002/03:261 av Martin Andreasson (fp) till justitieminister Thomas
            Bodström
          </note>
          <note>
            Partnerskapslagens anknytningskrav
          </note>
          <note>
            2002/03:262 av Per Landgren (kd) till utrikesminister
          </note>
          <note>
            Anna Lindh
          </note>
          <note>
            Folkrättens grund
          </note>
          <note>
            den 1 april
          </note>
          <note>
            2002/03:263 av Per Westerberg (m) till näringsminister Leif Pagrotsky
          </note>
          <note>
            Utsläppsrätterna och basindustrin
          </note>
          <note>
            Interpellationerna redovisas i bilaga som fogas till riksdagens
            snabbprotokoll tisdagen den 8 april.
          </note>
          <note>
            12 § Anmälan om frågor för skriftliga svar
          </note>
          <note>
            Anmäldes att följande frågor för skriftliga svar framställts
          </note>
          <note>
            den 28 mars
          </note>
          <note>
            2002/03:740 av Elina Linna (v) till justitieminister
          </note>
          <note>
            Thomas Bodström
          </note>
          <note>
            Funktionshindrade kvinnors utsatthet
          </note>
          <note>
            den 31 mars
          </note>
          <note>
            2002/03:741 av Carina Hägg (s) till socialminister
          </note>
          <note>
            Lars Engqvist
          </note>
          <note>
            Barnmorskor och medicinsk abort
          </note>
          <note>
            2002/03:742 av Christer Nylander (fp) till finansminister Bosse
            Ringholm
          </note>
          <note>
            Minskat intresse för högre studier
          </note>
          <note>
            Frågorna redovisas i bilaga som fogas till riksdagens snabbprotokoll
            tisdagen den 8 april.
          </note>
          <note>
            13 § Anmälan om skriftliga svar på frågor
          </note>
          <note>
            Anmäldes att skriftliga svar på följande frågor inkommit
          </note>
          <note>
            den 26 mars
          </note>
          <note>
            2002/03:681 av Torsten Lindström (kd) till statsrådet
          </note>
          <note>
            Mona Sahlin
          </note>
          <note>
            Valdeltagande bland arbetssökande
          </note>
          <note>
            2002/03:697 av Luciano Astudillo (s) till statsrådet
          </note>
          <note>
            Mona Sahlin
          </note>
          <note>
            Professionell boxning
          </note>
          <note>
            Svaren redovisas i bilaga som fogas till riksdagens snabbprotokoll
            tisdagen den 8 april.
          </note>
          <note>
            14 § Kammaren åtskildes kl. 15.55.
          </note>
          <note>
            Förhandlingarna leddes av talmannen.
          </note>
        </div>
      </body>
    </text>
  </TEI>
</teiCorpus>
