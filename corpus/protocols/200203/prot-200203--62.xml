<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 200203</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 200203</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200203--62</head>
          <docDate when="2003-02-20">2003-02-20</docDate>
        </div>
      </front>
      <body>
        <div>
          <note>
            Det justerade protokollet beräknas utkomma om 3 veckor
          </note>
          <note>
            ------------------------------------------------------
          </note>
          <note>
            1 § Justering av protokoll
          </note>
          <note>
            Justerades protokollet för den 14 februari.
          </note>
          <note>
            2 § Avsägelser
          </note>
          <note>
            Talmannen meddelade att Per Rosengren (v) avsagt sig uppdraget
            som ledamot i riksdagens valberedning, att Gudrun Schyman (v)
            avsagt sig uppdraget som ledamot i Utrikesnämnden, att Ulla Hoffmann
            (v) avsagt sig uppdraget som ledamot i socialförsäkringsutskottet,
            att Lars Bäckström (v) avsagt sig uppdraget som suppleant i konstitutionsutskottet
            och att Rossana Dinamarca (v) avsagt sig uppdraget som suppleant
            i justitieutskottet.
          </note>
          <note>
            Kammaren biföll dessa avsägelser.
          </note>
          <note>
            3 § Anmälan om kompletteringsval
          </note>
          <note>
            Talmannen meddelade att Vänsterpartiets riksdagsgrupp på grund
            av uppkomna vakanser anmält
          </note>
          <note>
            Berit Jóhannesson som ledamot i riksdagens valberedning efter
            Per Rosengren,
          </note>
          <note>
            Ulla Hoffmann som ledamot i Utrikesnämnden efter Gudrun Schyman,
          </note>
          <note>
            Lars Bäckström som ledamot i finansutskottet efter Johan Lönnroth,
          </note>
          <note>
            Kalle Larsson som ledamot i socialförsäkringsutskottet efter
            Ulla Hoffmann,
          </note>
          <note>
            Rossana Dinamarca som suppleant i konstitutionsutskottet efter
            Lars Bäckström samt
          </note>
          <note>
            Rolf Olsson som suppleant i justitieutskottet efter
          </note>
          <note>
            Rossana Dinamarca och som suppleant i socialförsäkringsutskottet
            efter Kalle Larsson.
          </note>
          <note>
            Talmannen förklarade valda till
          </note>
          <note>
            ledamot i riksdagens valberedning
          </note>
          <note>
            Berit Jóhannesson (v)
          </note>
          <note>
            ledamot i Utrikesnämnden
          </note>
          <note>
            Ulla Hoffmann (v)
          </note>
          <note>
            ledamot i finansutskottet
          </note>
          <note>
            Lars Bäckström (v)
          </note>
          <note>
            ledamot i socialförsäkringsutskottet
          </note>
          <note>
            Kalle Larsson (v)
          </note>
          <note>
            suppleant i konstitutionsutskottet
          </note>
          <note>
            Rossana Dinamarca (v)
          </note>
          <note>
            suppleant i justitieutskottet
          </note>
          <note>
            Rolf Olsson (v)
          </note>
          <note>
            suppleant i socialförsäkringsutskottet
          </note>
          <note>
            Rolf Olsson (v)
          </note>
          <note>
            4 § Aktuell debatt: Vården och omsorgen av äldre
          </note>
          <note type="speaker">
            Anf. 1 CHATRINE PÅLSSON (kd):
          </note>
          <note>
            Herr talman! Anledningen till att Kristdemokraterna begärt den
            här aktuella debatten är de upprepade rapporter vi får från olika
            håll, inte minst från Socialstyrelsen, om den icke-vård som i
            dag allt oftare finns i äldrevården. Jag känner mig djupt berörd
            av alla exempel vi får på människor som känner sig ensamma, kränkta
            och övergivna.
          </note>
          <note>
            Herr talman! Jag kan inse att socialministern kände sig ganska
            naken inför den här debatten. Vi kanske får se samma nakna socialminister
            stå i talarstolen i dag. Det kom några små förslag i gårdagens
            Dagens
          </note>
          <note>
            Nyheter. Det var dock ganska genomskinliga kläder, så dem hade
            nog inte socialministern så mycket nytta av. Det kom förslag som
            möjligen skulle kunna hjälpa våra äldre. Men eftersom man inte
            skickar med några resurser blir det ett slag i luften. Det känns
            säkert som att förväntningarna ökar men också besvikelserna.
          </note>
          <note>
            Herr talman! Det måste snart bli ett slut på att vi sätter alla
            rapporter i våra fina bokhyllor och lägger dem till handlingarna.
            Det måste komma konkreta handlingsplaner och konkreta åtgärder
            - inte 2006, som man skjuter upp det ena efter det andra vallöftet
            till, utan nu. Våra äldre har rätt att kräva det. De har rätt
            att få en god vård och omsorg. Och våra kommunpolitiker har rätt
            att få resurser så att de kan ge god vård och omsorg.
          </note>
          <note>
            Anf. 2 Socialminister LARS ENG-
          </note>
          <note type="speaker">
            QVIST (s):
          </note>
          <note>
            Herr talman! När jag var fem år gammal var bara en av tio medborgare
            över 65 år och bara en av 50
          </note>
          <note>
            över 80. Det var faktiskt ovanligt att bli gammal.
          </note>
          <note>
            I dag är nästan var femte medborgare över 65 och var tjugonde
            över 80.
          </note>
          <note>
            Att vi lever ett längre och aktivare liv är en av välfärdspolitikens
            absolut största framgångar. Trots detta framställs ofta de demografiska
            förändringarna som ett hinder för utvecklingen. Somliga debattörer
            hävdar i den offentliga debatten att ökningen av antalet äldre
            omöjliggör ett gemensamt ansvarstagande för framtidens vård och
            omsorg. De menar att vi kommer att tvingas överge den solidariskt
            finansierade välfärden och gå över till mer eller mindre privata
            försäkringslösningar.
          </note>
          <note>
            I spåret av denna diskussion följer också olika krav på att minimera
            samhällets tjänster och låta medborgarna själva finansiera en
            växande del av omsorgen.
          </note>
          <note>
            Men, herr talman, kraven på försäkringsfinansiering och minimering
            av omsorgen kan inte motiveras av någon absolut ekonomisk nödvändighet.
            Det är faktiskt fullt möjligt att också i framtiden organisera
            äldreomsorgen som ett gemensamt samhälleligt ansvar och ett samhälleligt
            åtagande och att erbjuda en äldreomsorg också i framtiden som
            grundar sig på principen om vård och omsorg på lika villkor.
          </note>
          <note>
            I Långtidsutredningen 1999/2000 gjordes det alldeles tydligt
            att ökningen av antalet äldre inte är något avgörande samhällsekonomiskt
            problem. Vi blir faktiskt äldre som en följd av att vi är friska
            under längre tid. Tvärtemot vad många felaktigt antagit ökar inte
            kostnaderna för vård och omsorg proportionellt med ökningen av
            antalet äldre. Det är tillväxten och sysselsättningsgraden som
            är avgörande om vi ska klara av den samhälleliga finansieringen
            av äldreomsorgen i framtiden, inte antalet äldre. Framtiden avgörs
            således av våra politiska ambitioner.
          </note>
          <note>
            Med tanke på den osäkerhet som präglat den allmänna debatten
            och som präglar väldigt många enskilda människor är det nödvändigt
            att politikerna blir tydliga om förutsättningarna för den framtida
            omsorgen. Ansvariga politiker på alla nivåer - staten, landstingen
            och kommunerna - har en skyldighet att redovisa hur de kan trygga
            äldreomsorgens långsiktiga ekonomi, klara personalförsörjningen,
            klargöra samhällets ansvar samt skapa en tydlig ansvarsfördelning
            mellan det offentliga samhällets olika delar. Det krävs, menar
            jag, ett samhälleligt trygghetskontrakt med medborgarna.
          </note>
          <note>
            För det första: Äldreomsorgens långsiktiga ekonomi måste tryggas.
            För att klara framtidens äldreomsorg krävs en långsiktig strategi.
            Den ska byggas på en ekonomisk politik för hög sysselsättning
            och ekonomisk tillväxt, en balanserad utveckling av kommunernas
            ekonomi och till detta ett vidgat utrymme för de gemensamt finansierade
            välfärdstjänsterna. För detta har staten, landstingen och kommunerna
            ett gemensamt ansvar.
          </note>
          <note>
            Under senare år har stora resurser tillförts äldreomsorgen. Det
            har främst skett genom att kommunernas ekonomi har förbättrats
            men också genom ett vidgat statligt ansvarstagande. Sedan 1997
            har riksdagen fattat beslut om höjning av de generella statsbidragen
            med ungefär 25 miljarder kronor. För att utveckla äldreomsorgen
            i framtiden är ett ökat gemensamt ansvarstagande nödvändigt.
          </note>
          <note>
            För det andra: Samhällets ansvar måste tydliggöras. Medborgarna
            ska veta vad de kan förvänta sig i fråga om omsorgens omfattning
            och kvalitet. I dag får ca 250 000 personer äldreomsorg. Under
            senare år har några tendenser blivit tydliga. Insatserna koncentreras
            till dem med mycket stora behov. Ensamstående prioriteras, men
            de som har anhöriga får mindre hjälp.
          </note>
          <note>
            Mest resurser går till de i särskilt boende. Vi ser också betydande
            regionala skillnader. Klarhet om vad medborgarna kan förvänta
            sig och vilka krav de kan ställa på framtidens vård och omsorg
            kan bara skapas i en fortlöpande dialog med ansvariga politiker.
          </note>
          <note>
            I slutet av detta år kommer den parlamentariska äldreberedningen
            Senior 2005 att presentera sin slutrapport. Den blir underlag
            för en bred diskussion om framtidens äldreomsorg. Regeringen kommer
            att ta initiativ till att tillsammans med kommunerna föra en dialog
            med pensionärsorganisationerna och andra folkrörelser om förväntningar
            och krav på framtidens äldreomsorg med utgångspunkt från Senior
            2005.
          </note>
          <note>
            För det tredje: Vi måste ha fler anställda med rätt kompetens.
            Ungefär 300 000 personer arbetar med vård och omsorg för äldre
            i landsting, kommuner och hos privata vårdgivare. Inom den kommunala
            äldreomsorgen har antalet anställda ökat med 30 000 personer de
            senaste fem åren. Det är ganska bra. Men sanningen är att ännu
            mer personal behövs i framtiden. Vi behöver det både för att kvaliteten
            ska kunna höjas och för att täcka kommande pensionsavgångar.
          </note>
          <note>
            Personalförsörjningen hänger samman med hela resursfrågan. Det
            handlar om att höja omsorgsarbetets status. Hit hör frågor om
            löner och möjlighet till heltidstjänster, vidareutbildning och
            att få stöd i sitt arbete. Viktigt är också personalens inflytande
            över sina arbetsvillkor och möjlighet till utveckling i arbetet.
          </note>
          <note>
            För att klara den långsiktiga personalrekryteringen inom vård
            och omsorg har tio statliga myndigheter fått i uppdrag att utarbeta
            en nationell strategi. Arbetet ska redovisas nästa vår. Myndigheternas
            förslag till en nationell strategi kommer att ligga till grund
            för gemensamma insatser från staten och kommunerna.
          </note>
          <note>
            För det fjärde: Det krävs en klar ansvarsfördelning. Ädelreformen
            innebar ett genombrott för en modern äldreomsorg som respekterar
            individens integritet och självbestämmande och som tar hänsyn
            till varje individs särskilda behov. Reformen byggde på ett samspel
            mellan vård och omsorg och klargjorde därför nödvändigheten av
            ett samarbete mellan landstingen och kommunerna. Med tio års perspektiv
            på ädelreformen är det dags att utvärdera om dagens vård och omsorg
            är organiserad för de äldres bästa.
          </note>
          <note>
            Exempelvis måste frågan om läkarmedverkan i äldreomsorg och tillgång
            till effektiv rehabilitering för de äldre bli föremål för utredning.
            Regeringen kommer inom kort att tillsätta en utredare med uppgift
            att utvärdera reformen.
          </note>
          <note>
            För det femte: Vi ska upprätta en handlingsplan för utvecklingen
            av äldreomsorgen. Utvecklingen av äldreomsorgen kräver ett omfattande
            förändrings- och förnyelsearbete. De äldre måste få ett större
            inflytande över omsorgen och känna större delaktighet i de gemensamma
            besluten. De anställdas inflytande över arbetets innehåll, organisation
            och ledning måste öka.
          </note>
          <note>
            Kompetensutvecklingen måste tryggas. De anhöriga ska ha rätt
            till kontinuerlig information om verksamhetens innehåll och utveckling.
            Samarbetet med de anhöriga är en viktig kompetensfråga för äldreomsorgen.
            Stödet till anhörigvården måste utvecklas. Äldreomsorgen måste
            vara beredd att möta de alltfler äldre med utländsk bakgrund som
            kommer att behöva vård och omsorg.
          </note>
          <note>
            För att stimulera förändringsarbetet på bland annat dessa områden
            kommer regeringen att inbjuda
          </note>
          <note>
            Svenska Kommunförbundet och Landstingsförbundet att gemensamt
            utarbeta en handlingsplan för utveckling av äldreomsorgen. I detta
            arbete kommer också betänkandet från den parlamentariska äldreberedningen
            Senior 2005 att vara utgångspunkt.
          </note>
          <note>
            En god framtida äldreomsorg kräver också att vi nu höjer ambitionerna
            på många områden. Demensvården ska utvecklas. Tillsynen måste
            förstärkas. De äldre ska skyddas mot höga avgifter. Rättssäkerheten
            måste stärkas. Men viktigt är också att det förebyggande arbetet
            uppmärksammas mer och utvecklas.
          </note>
          <note>
            Därför bör alla äldre erbjudas hembesök. Många är osäkra på vilka
            insatser samhället ställer upp med den dag de behöver hjälp med
            sitt dagliga liv. De behöver därför erbjudas hembesök från kommunens
            sida för att kunna diskutera sin livssituation. Regeringen kommer
            därför i diskussion med Kommunförbundet att pröva hur kommunerna
            kan stimuleras att erbjuda alla äldre hembesök.
          </note>
          <note>
            Kommunerna bör också kunna erbjuda de äldre en viss hemtjänst
            utan biståndsbedömning. Under senare år har utvecklingen inom
            äldreomsorgen inneburit att insatserna koncentrerats till dem
            med stora omsorgsbehov. Samtidigt vet vi att det är mycket betydelsefullt
            att få hjälp med enklare service i sitt dagliga liv.
          </note>
          <note>
            Rätt till ett visst antal timmar hemtjänst utan biståndsbedömning
            för alla över en viss ålder har prövats i olika kommuner. Erfarenheterna
            är, såvitt jag är informerad, över lag mycket positiva. Regeringen
            kommer därför att utreda möjligheten för kommunerna att erbjuda
            viss hemtjänst utan biståndsprövning med tanke på att det ifrågasatts
            om detta stämmer med kommunallagen.
          </note>
          <note>
            Denna redovisning har varit avsedd att redovisa ett program för
            de kommande årens arbete. Det ska bli spännande att lyssna till
            vad de övriga partierna, framför allt Kristdemokraterna, har för
            konkreta förslag till att utveckla äldreomsorgen. Hur mycket pengar
            har Kristdemokraterna att redovisa, apropå detta med resurser?
            Jag ser spänt fram mot att få höra redovisningen.
          </note>
          <note type="speaker">
            Anf. 3 CHATRINE PÅLSSON (kd):
          </note>
          <note>
            Herr talman! Jag ska gärna återigen, Lars Engqvist, upprepa Kristdemokraternas
            förslag i förhållande till regeringens för de kommande två åren.
            Det är alltså ett nettotillskott på 4 ½ miljarder.
          </note>
          <note>
            I artikeln i Dagens Nyheter, som det mesta av socialministerns
            tal var taget från, står det så här:
          </note>
          <note>
            "Under senare år har stora resurser tillförts äldreomsorgen.
            Det har främst skett genom att kommunernas ekonomi förbättrats.
            Men också genom ett vidgat statligt ansvarstagande via ökade generella
            statsbidrag och särskilda satsningar."
          </note>
          <note>
            Det är inte sant. Hur kan jag då påstå detta i denna talarstol?
            Jo, för första gången gjorde Kommunförbundet och Landstingsförbundet
            en gemensam sammanställning av vad kommuner och landsting har
            vunnit respektive förlorat till följd av olika statliga beslut.
            Det nominella tillskott som regeringen helst framhåller uppgick,
            precis som socialministern sade, till 24 miljarder kronor. Men
            indragningarna uppgår till ca 26 miljarder kronor. Då kan den
            som kan räkna se att det är 2 miljarder minus. Om man dessutom
            räknar med värdeurholkningen på ca 14 miljarder blir det stora
            hål.
          </note>
          <note>
            Jag måste få ställa frågan till socialministern: Hur kan man
            från regeringshåll gång på gång gå ut och påstå att man har gett
            mer resurser till kommuner och landsting?
          </note>
          <note>
            Herr talman! År 1998 hade vi i denna kammare en bred politisk
            enighet bakom den nationella handlingsplanen för äldrevården som
            faktiskt skulle garantera de äldre trygghet, oberoende och inflytande.
            I
          </note>
          <note>
            dag, fem år senare, har regeringens handlingsförlamning och bristande
            kontakt med verkligheten tyvärr drivit utvecklingen bakåt i stället
            för framåt.
          </note>
          <note>
            Det är snart elva år sedan ädelreformen trädde i kraft. Då fick
            kommunerna ansvar över en stor del av äldreomsorgen. I dag är
            det fortfarande 40 % av de anställda som helt saknar utbildning.
            Hur kan Lars
          </note>
          <note>
            Engqvist acceptera något sådant som ansvarig minister?
          </note>
          <note>
            När det gäller de otillräckliga resurserna vill jag säga att
            resurser i detta sammanhang är så oändligt viktiga för ambitionerna.
            Det räcker inte med att ha vackra ord och fina planer om de inte
            åtföljs av pengar. Vi kristdemokrater har ständigt fått över oss
            att vi måste finansiera våra förslag och gör så också.
          </note>
          <note>
            Tror verkligen socialministern själv på att det kommer att bli
            någon förbättring med minskade resurser till kommunerna? Hur vill
            man satsa på bättre företagsamhet så att tillväxten verkligen
            ökar och inte minskar? Man måste se till att en kaka bakas för
            att man ska ha någonting att fördela till välfärden. Till dess
            man har fått den tillväxten måste man skjuta till pengar från
            staten. Så enkelt är det.
          </note>
          <note>
            Förutom tillskottet anser vi kristdemokrater att vi är tvungna
            att lyfta upp de äldres status och situation och arbeta mot diskriminering.
            Vi har under många år krävt att Göran Persson ska tillsätta en
            äldreminister.
          </note>
          <note>
            När det finns 22 ministrar i Rosenbad, i regeringen, borde väl
            en specifikt kunna få ansvar för äldrefrågorna när det finns en
            barn- och ungdomsminister.
          </note>
          <note>
            Vi har under senare tid också diskuterat om det inte vore dags
            med en prioriteringsutredning för kommunernas prioriteringar,
            i likhet med den utredning som ledde fram till ett riksdagsbeslut
            1997 om prioriteringar för landstingens verksamhet.
          </note>
          <note>
            Vi har lyft fram de anhörigas situation, både när det gäller
            värderingar och när det gäller ekonomiskt bistånd. Vi är ständigt
            motarbetade av Socialdemokraterna, möjligen de senaste åren undantagna.
            Vi drev hårt på att projektet Anhörig 300 skulle få fortsätta
            för att verkligen entusiasmera anhörigvården.
          </note>
          <note>
            Vår äldrevård kommer i framtiden, socialministern, inte att fungera
            utan anhöriga. De är en viktig del i vården.
          </note>
          <note>
            Vi har pratat om subventionerad hushållsservice där de äldre
            ska ges service på ett billigare sätt. Allt är motarbetat.
          </note>
          <note>
            Vi har pratat om fler vårdplatser inom de särskilda boendena.
            Vi vet att 5 000-6 000 personer i dag väntar på att få en annan
            bostad.
          </note>
          <note>
            Vi har pratat om en värdighetsgaranti - allra viktigast för dem
            som inte kan tala för sig.
          </note>
          <note>
            Anf. 4 CRISTINA HUSMARK PEHRS-
          </note>
          <note>
            SON (m):
          </note>
          <note>
            Herr talman! Den gamla damen skötte om sin svårt sjuke man. Det
            hade hon gjort i många år. Säkert hade hon inte sovit många timmar
            i sträck. Reportern frågade henne: "Hur orkar ni?" Den gamla damen
            tittade in i TV-kameran och svarade med klar stämma: "Vi gifte
            oss i nöd och lust. Lusten har vi haft." Det var nöden som gällde
            nu.
          </note>
          <note>
            Ja, vi kan le åt den gamla damens rappa och osentimentala svar,
            men vi inser att det här är verkligheten för många i dag. Det
            är inte så mycket att orda om.
          </note>
          <note>
            Det är bara att fortsätta så länge man orkar.
          </note>
          <note>
            Anhöriga får i dag ta ett allt större ansvar, men de har väldigt
            lite att säga till om. Det betyder en försämrad livskvalitet för
            båda parterna men också en minskad tilltro till vad samhället
            kan ställa upp och stödja med. Vården i det egna hemmet, utförd
            av en närstående eller anhörig, kan också betyda innerlighet,
            värme och gemenskap för båda parter, om bara staten och kommunen
            i stället för att styra och ställa på olika sätt erbjuder möjligheter
            och redskap som underlättar så att situationen hemma kan klaras
            på ett bättre sätt - på deras sätt.
          </note>
          <note>
            Herr talman! Moderaterna har en genomtänkt politik för äldreomsorg
            där behoven styr och människorna bestämmer, samtidigt som korttidsplatser,
            växelvis boende, dagvård och avlösning i hemmet är insatser som
            måste finnas.
          </note>
          <note>
            Socialministern lovar och lovar, men det händer ingenting. Kritiken
            från Socialstyrelsen och Riksdagens revisorer som har utvärderat
            dagens äldreomsorg är förödande. Det blir så när socialministern
            och hans kamrater tror sig veta bäst, när man inte vill lyssna
            till äldres behov och därmed sätter äldre under ett politiskt
            förmyndarskap. Om detta borde gårdagens DN
          </note>
          <note>
            Debatt ha handlat om, socialministern, inte att inge förhoppningar
            om billigare hemtjänst för alla. Det var falsk marknadsföring.
          </note>
          <note>
            Jag kan däremot lova detta: Vi har sedan många år ett förslag
            om att staten betalar halva kostnaden för hemtjänsten, för reparationer,
            för underhåll, utan behovsbedömning. Vi har också pengar för detta
            i budgeten. Vi lämpar inte över kostnaderna på kommunen, som Lars
            Engqvist vill göra och sedan ta åt sig äran. Vi klarar också personalsituationen
            genom att erbjuda fler än vårdpersonalen dessa arbetsuppgifter.
            Putsa fönster, tvätta, städa och reparera kan fler än undersköterskor
            göra.
          </note>
          <note>
            Förslaget till lagändring är ett steg i rätt riktning, socialministern.
            Men den som hittar på det får också stå för kostnaderna. Det är
            det som är skillnaden.
          </note>
          <note>
            Dessutom, socialministern, satt utredningen Senior
          </note>
          <note>
            2005 hela söndagen och arbetade med förslaget till hur denna
            lag ska ändras. Jag undrar om socialministern kikade i vår dagordning
            och ville vara först på plan: Det här ska vi lägga fram i höst.
            Det är redan på gång. Det behövs ingen extra utredning.
          </note>
          <note>
            Åter till DN: Vad kan man förvänta sig av äldreomsorgen? frågar
            socialministern. Han svarar som vanligt själv på frågan: "Jag
            ska lyssna på Senior
          </note>
          <note>
            2005." Bra! Då är det slut med de stora penseldragen på Rosenbad
            och det kollektiva synsättet. Senior 2005
          </note>
          <note>
            håller på att vinkla över till ett individperspektiv.
          </note>
          <note>
            Ett exempel på detta är att det i dag är svårt för många att
            flytta, byta boende, för en längre eller kortare tid. Den mottagande
            kommunen ser den äldre som en kostnad och belastning. Ett äldreboende
            kostar i dag 400 000. Det gäller i stället att äldre ska ha rätt
            att flytta, och pengarna ska följa med. Detta säger
          </note>
          <note>
            Socialstyrelsen i utvärderingen av lagen om äldres rätt att flytta.
            Den fungerar inte därför att pengarna inte kommer med. Samtidigt
            konstaterar Socialstyrelsen att det inte är fråga om en fördyring
            eftersom pengarna blir densamma.
          </note>
          <note>
            Varför vill äldre över huvud taget flytta? De vill flytta närmare
            barn och barnbarn, till tidigare hemort, till ett hem där man
            talar ett annat språk eller till och med, socialministern, för
            att de inte trivs och vill välja bort ett inte bra omhändertagande.
            Visst ska det vara skäl nog att också kunna flytta?
          </note>
          <note>
            Socialstyrelsen skriver i sin utvärdering och uppföljning att
            ökade statsbidrag inte har lett till någon förbättring i vården.
            De senaste åren har varken handlingsplan eller ökade statsbidrag
            medfört förbättringar eller trendbrott i positiv riktning. Alla
            partier i denna kammare, Lars Engqvist, vill ha en skattefinansierad
            vård och omsorg. Privata försäkringar och försäkringslösningar
            finns bara i Lars Engqvists värld där köerna till vården och omsorgen
            är långa.
          </note>
          <note>
            För att pengarna ska räcka till till en omsorg värd namnet har
            vi moderater under flera år föreslagit att en överenskommelse
            ska komma till stånd i kammaren, över alla partigränser, som precis
            som pensionsuppgörelsen ska hålla över tid och val. Vi måste garantera
            att det finns pengar för en god omsorg av hög kvalitet.
          </note>
          <note>
            Socialministern säger att det krävs handlingsplaner. Jag förstår
            inte varför vi ska ha nya planer. Vi har en äldreplan som i dag
            håller på att utvärderas.
          </note>
          <note>
            Där framkommer att äldre ska kunna leva ett aktivt liv och ha
            inflytande i samhället över sin vardag.
          </note>
          <note>
            Äldre ska kunna åldras i trygghet med bibehållet oberoende, bemötas
            med respekt samt ha god tillgång till vård och omsorg.
          </note>
          <note>
            Jag förstår inte vad det är för fel på den handlingsplanen, socialministern.
          </note>
          <note>
            Anf. 5 Andre vice talman KERSTIN HEI-
          </note>
          <note type="speaker">
            NEMANN (fp):
          </note>
          <note>
            Herr talman! I Socialstyrelsens lägesrapport Vård och omsorg
            om äldre behöver man egentligen bara läsa rubrikerna i sammanfattningen
            för att förstå att läget inte är bra. Situationen inom vården
            och omsorgen är ansträngd. Bristerna är stora i det särskilda
            boendet. Anhöriga tvingas ta ett allt större ansvar.
          </note>
          <note>
            Personal- och kompetensbrist är ett hot i kommunerna. Samverkan
            mellan huvudmännen är ofta bristfällig, och till sist framgår
            det att det krävs ytterligare satsningar inom vården och omsorgen
            av de äldre.
          </note>
          <note>
            Detta konstateras samtidigt som vi vet att ännu många fler kommer
            att behöva vård och omsorg. För oss som arbetar politiskt med
            äldrefrågorna är det egentligen ganska kända fakta. Från Folkpartiet
            har vi i flera år, och nu senast under allmänna motionstiden i
            våra motioner, lagt förslag på detta område - motioner som ännu
            inte är behandlade i socialutskottet. Det handlar om omsorgsgaranti,
            rätt till hemhjälp utan behovsprövning, äldreombudsman, äldres
            rehabilitering, personalrekrytering med mera.
          </note>
          <note>
            Socialminister Lars Engqvist har i en debattartikel i Dagens
            Nyheter i går redovisat vad han vill göra.
          </note>
          <note>
            Det är delvis bra förslag, eftersom bitar verkar vara hämtade
            ur vår äldremotion. Vi tackar naturligtvis för detta och ser fram
            emot socialutskottets behandling av vår motion.
          </note>
          <note>
            Herr talman! Anhörigvården har varit en fråga som Folkpartiet
            under många år har slagits för. Det är känt att det är ett mycket
            omfattande arbete, och genom Anhörig 300 vet vi att alla de som
            vårdar anhöriga har ett stort behov av stöd i olika former. Nu
            är projektet mer eller mindre avslutat, och risken finns att de
            i väldigt många fall mycket framgångsrika projekt som startades
            kommer att avslutas. Olika typer av stöd, både av ekonomisk art
            och stöd som avlastning, rådgivning, utbildning med mera, måste
            till, och de anhöriga ska klara av sina många gånger mycket tunga
            och framför allt ofta ensamma arbetsinsatser. Behovet av stöd
            varierar från fall till fall, och det gäller för kommunerna att
            vara lyhörda för önskemålen, vara flexibla och inte rida på paragrafer
            och säga att "sådan hjälp kan vi inte ge". De borde i stället
            i varje enskilt fall ställa sig frågan: Om den som behöver vård
            hemma inte vill eller den anhörige inte längre orkar, vad kan
            vi då göra? Eller kan vi göra det över huvud taget?
          </note>
          <note>
            Tyvärr har jag fått signaler om att det finns kommuner som nu
            tvingar fram att anhöriga tar på sig hela detta ansvar. Det får
            enligt Folkpartiets mening bara inte ske! Kommuner och landsting
            har ansvaret, och anhörigvården måste vara frivillig både för
            den som vårdas och för den som vårdar.
          </note>
          <note>
            Herr talman! Hemtjänsten är en viktig del i äldreomsorgen. Den
            handlar inte bara om att städa och hjälpa till med hygien och
            liknande. Om den används rätt kan den också vara förebyggande
            och rehabiliterande. Därför är det så olyckligt i dag att allt
            färre får hemtjänst. Socialstyrelsen konstaterar att det är tydligt
            att alltfler äldre får enbart informell hjälp och allt färre får
            enbart offentlig hemhjälp. Att få hemtjänst betyder ju ofta att
            man klarar sig själv även om det bara blir för ytterligare en
            tid. Väldigt många vill ju just detta.
          </note>
          <note>
            Det förslag som socialministern har kommit med nu om icke-behovsprövad
            hemtjänst har vi också lagt förslag om, och vi stöder det. Jag
            vet inte i vilken mån man behöver lagpröva det. Det finns ju liknande
            verksamheter i gång redan i dag, att man ger hemhjälp utan behovsprövning.
            Jag skulle bara vilja be socialministern att prova det här. Om
            han inte har lagt ut uppdraget än hoppas jag att han gör det i
            dag eller absolut senast i morgon.
          </note>
          <note>
            Hemtjänsten kan byggas ut och bli någonting mycket mer värdefullt
            än vad den är i dag. Då tänker jag på rehabiliteringen. Vissa
            försök visar att om man i hemtjänsten kan gå in och hjälpa människor
            att komma tillbaka, att utföra vissa saker, gör man också en rehabiliterande
            insats som gör att människor kan stanna kvar hemma längre.
          </note>
          <note>
            Folkpartiet anser att vården och omsorgen om de äldre ska finansieras
            som i dag. Jag håller naturligtvis med socialministern om att
            det är tillväxt- och sysselsättningsgraden som måste öka om vi
            ska klara det här. Där kan jag rekommendera socialministern att
            läsa Folkpartiets motioner, där det finns en hel del förslag.
            Men det får bli en annan debatt än den vi har i dag.
          </note>
          <note>
            Det behövs ett nytänkande inom alla områden av vården och omsorgen,
            ett nytänkande som tar sin utgångspunkt i den enskilde äldres
            behov och önskemål. Vi människor är olika och har olika behov
            även när vi blir äldre. Det behövs nytänkande när det gäller boendeformer
            och hur omsorgen ska bedrivas, mer av förebyggande arbete, bättre
            och klarare ansvarsfördelning både på de enskilda arbetsplatserna
            och mellan huvudmännen. Det behövs flexibla lösningar på arbetsplatserna
            när det gäller arbetsinnehåll, arbetstider med mera. En av de
            viktigaste uppgifterna för oss är att se till att vården och omsorgen
            om de äldre blir ett område som många tycker att det är intressant,
            roligt och meningsfullt att arbeta inom.
          </note>
          <note type="speaker">
            Anf. 6 INGRID BURMAN (v):
          </note>
          <note>
            Herr talman! Liksom övriga talare tänker jag referera till Socialstyrelsens
            rapport, där det redovisas allvarliga brister, bland annat att
            färre äldre får hjälp och att samordningen kring de allra sjukaste
            och äldsta brister. Enligt Socialstyrelsen kommer det här tillsammans
            med behovet av att kunna rekrytera och behålla kompetent personal
            att vara två av nyckelfrågorna inför framtiden. Vänsterpartiet
            delar den uppfattningen; det är två viktiga frågor.
          </note>
          <note>
            När vi såg Uppdrag granskning för några veckor sedan möttes vi
            av en äldreomsorg där brister i bemötande och omhändertagande
            var i fokus. Vi mötte äldre som upplevde en stor otrygghet med
            vården och anhöriga som vittnade om stressad och osäker personal.
            Det är då lätt att få intrycket av en äldreomsorg i kris. Och
            visst är den bilden sann, men det är inte hela sanningen.
          </note>
          <note>
            Ska vi lyckas med att få en utvecklad äldreomsorg till stånd
            måste vi också erkänna den goda vården i samma andetag som vi
            för fram vår kritik. I annat fall kommer allt färre att se äldreomsorgen
            som en möjlig blivande arbetsplats. Och personalrekryteringen
            var ju en av nyckelfrågorna. I dag har rekryteringen påbörjats
            av 100 äldreskyddsombud ute i landet.
          </note>
          <note>
            Tillsyn är viktig. Men de här satsningarna måste också motsvaras
            av satsningar på att komma till rätta med det som tillsynen upptäcker.
            Vi behöver inte minst ett arbetsnära arbetsledarskap som underlättar
            för personalen att tillvarata de äldres rättigheter när de ställs
            inför svåra och etiska beslut. Det tvingas personalen göra varje
            dag. Det kan handla om äldre med kognitiva funktionshinder, som
            inte längre kan gå och stanna men som saknar förmåga att själva
            inse det. Hur kan man skydda från skada utan att kränka den äldres
            integritet?
          </note>
          <note>
            Det är få av oss som skulle klara av att varje dag fatta sådana
            beslut, dessutom utan stöd, kanske utan utbildning och utan tid
            till reflexion - och till en lön som inte räcker ens till det
            nödvändiga. Vi måste alltså se de problemen också.
          </note>
          <note>
            Äldres rättssäkerhet har ökat, men fortfarande finns det oklarheter
            kring rättssäkerheten för de dementa. Det är frågor som vi skyndsamt
            måste lyfta fram och åtgärda. I vården av de demenssjuka ställs
            frågan om skydd och integritet på sin spets.
          </note>
          <note>
            Enligt Socialstyrelsens rapport är det inte möjligt att föra
            över mer ansvar på de anhöriga. De har i dag ett alltför stort
            ansvar, och många gånger kanske ett alltför stort och motvilligt
            ansvar, i stället för ett frivilligt ansvar. En utveckling som
            skulle innebära ökade bördor på de anhöriga skulle äventyra kvaliteten
            för både den äldre och den anhörige. Det här är inte minst en
            kvinnofråga, då det är tydligt att män som anhörigvårdare är mindre
            vanligt och oftara kompletterade med stöd än kvinnor i motsvarande
            situation.
          </note>
          <note>
            Jag välkomnar socialministerns förslag om att bygga ut den generella
            välfärden, så att alla får hembesök och hemtjänst vid en viss
            ålder - helt i linje med Vänsterpartiets vilja och ambitioner.
            Det handlar om förebyggande insatser, som avlastar i ett senare
            skede. Det handlar om att bygga ut den generella välfärden. Det
            är bra att inleda en diskussion om att öka det offentliga åtagandet,
            och inte ledas in i den diskussion som så har dominerat den här
            debatten under senare tid, det vill säga att vi ska minska det
            offentliga åtagandet, minska generell välfärd.
          </note>
          <note>
            Jag är glad att socialministern har modet att väcka en ny debatt
            och en nödvändig debatt. Jag välkomnar den.
          </note>
          <note>
            Den debatten står i skarp kontrast till alla som i stället vill
            privatisera, så att det offentliga åtagandet minimeras och så
            att den med plånbok kan, utöver ett minimalt basutbud, köpa tilläggstjänster.
          </note>
          <note>
            Den generella välfärden ska omfatta alla, men då krävs det att
            avgifterna för de här tjänsterna hålls låga under någon form av
            högkostnadsskydd eller maxtak och att kommunerna kompenseras.
            Vi vet ju alla att budgeteffekterna av det förebyggande arbetet
            kommer i ett senare skede.
          </note>
          <note>
            Någon har pratat om inflytandedelen. Inflytande och påverkan
            är viktigt, men det är inte som många tror samma sak som att välja
            mellan bolag A och B, utan det handlar om att i vardagen få välja
            tider, personer, hjälpens utformning med mera. Ändå kan vi konstatera
            att framför allt Moderaterna tror sig lösa alla problem genom
            att avhända sig ansvaret och ge det till marknaden. Vi kan se
            att det fåtal entreprenörer som har tagit över verksamheterna
            nu säljer ut dem på grund av bristande lönsamhet.
          </note>
          <note>
            I de områden där försök görs med äldrepeng har bland annat ISS
            Care avslutat verksamheterna för
          </note>
          <note>
            200-300 hjälptagare för att det inte var lönsamt, nästintill
            från en dag till en annan. Det är inte kvalitet och kontinuitet
            som vi definierar det. Den ekonomism som har tagit över har tagit
            resurser som borde ha använts till att underlätta vardagen för
            och stödet till våra äldre.
          </note>
          <note type="speaker">
            Anf. 7 KENNETH JOHANSSON (c):
          </note>
          <note>
            Herr talman! Vågar jag bli gammal? Frågan ställs men ska inte
            behöva ställas. Ämnet för dagens debatt är egentligen mer skrämmande
            och påtagligt. Vågar jag vara gammal? Vi vet att många gamla lever
            i sinnestillstånd som växlar mellan oro och skräck.
          </note>
          <note>
            Det är en gemensam uppgift för alla - politiker, anhöriga, personal,
            medborgare och de fantastiska människor som deltar i pensionärsorganisationernas
            väntjänst - att lindra oron, ta bort alla onödiga orsaker till
            rädsla, se till att våra gamla inte blir isolerade och ensamma
            och att alla som behöver får en bra hemtjänst, en värdig vård
            och en möjlighet att bo bra och tryggt, hemma eller i äldreboende
            nära hemmet efter eget val.
          </note>
          <note>
            Och jag vill vända mig direkt till alla äldre som lyssnar och
            tar del av den här debatten. Ni som har byggt upp det här landet
            ska inte behöva lida ekonomisk brist på ålderns höst. Ni ska ha
            råd att vara trygga oavsett om det gäller att laga tänderna, köpa
            medicin eller åka på semester med barnbarnen.
          </note>
          <note>
            Herr talman! Jag vet att vissa insatser har gjorts för att förbättra
            pensionärernas ekonomi under de senaste åren, men jag vill starkt
            ifrågasätta om det är tillräckligt och om de insatser som har
            gjorts verkligen når dem som har de största behoven. Jag vill
            hävda motsatsen. Det krävs mera insatser. Det krävs ett tydligare
            fokus på just dem som har de lägsta pensionerna. Det räcker inte
            med DN-artiklar, socialministern. Det krävs handling.
          </note>
          <note>
            Centerpartiet har sin prioritering klar. Vi vill höja garantipensionen.
            Vår skattereform satsar på dem som har de lägsta inkomsterna.
            Våra förslag ger mer åt dem som har minst. Vad vill socialministern
            göra för att förbättra villkoren för de ekonomiskt sämst ställda
            pensionärerna?
          </note>
          <note>
            Herr talman! Alla vi som har följt en nära anhörig eller vän,
            kanske en gammal mor eller far, genom åldrandet, med hemtjänst,
            olika vårdinsatser, serviceboende och ett värdigt slut vet vad
            det betyder att få behandlas värdigt med respekt och erbjudas
            en god vård och omsorg. Det måste ges möjligheter att påverka
            sin egen och sina anhörigas vård och omsorg, hur man vill bo och
            leva. All vård och omsorg ska ha hög kvalitet. Vi måste känna
            trygghet inför vår egen och anhörigas ålderdom. Vi vet också,
            senast genom
          </note>
          <note>
            Socialstyrelsens rapport, att detta inte är verkligheten för
            alla äldre.
          </note>
          <note>
            Vården och omsorgen behöver mer resurser för att säkra tillgången
            på personal och korta vårdköerna.
          </note>
          <note>
            Centerpartiet är medansvariga till att miljarder nu tillförs
            vården och omsorgen. Vårt skatteförslag innebär också en breddad
            skattebas för kommuner och landsting och ger därigenom ett rejält
            resurstillskott till bland annat vården och omsorgen.
          </note>
          <note>
            Herr talman! I stora delar av landet, särskilt
          </note>
          <note>
            Norrland och skogslänen, är andelen äldre mycket större än i
            storstäderna. För att vi ska klara en god kvalitet i omsorgen
            om alla våra äldre krävs det en tillväxt i hela Sverige. Men det
            krävs faktiskt också en rejäl omfördelning av pengar så att barn,
            barnbarn och barnbarnsbarn som bor och betalar skatt i Stockholm,
            Lund och Umeå bidrar till omsorg och sjukvård för sina äldre släktingar
            i Älvdalen, Vilhelmina och
          </note>
          <note>
            Skinnskatteberg.
          </note>
          <note>
            Det är inte utan att man skulle vilja veta vad till exempel Moderaterna
            och socialministerns partikamrater i Stockholms stadshus har för
            lösning på de här problemen när de vill slopa eller urholka den
            kommunala omfördelningen. Kan man verkligen lita på,
          </note>
          <note>
            Lars Engqvist, att regeringen fortsatt står för en solidarisk
            skatteutjämning? Det är ett viktigt besked att få.
          </note>
          <note>
            Socialminister Engqvist föreslog i går insatser i hemtjänsten.
            Det har omtalats av flera. Det är lätt att lova vad andra ska
            göra, men det avslöjas om man lovar runt och håller tunt, ministern.
            Bevisa att det blir handling!
          </note>
          <note>
            Centerpartiet har föreslagit att den äldre ska ha möjlighet att
            köpa subventionerad hemservice och att obligatoriska hembesök
            av hemtjänsten görs efter 75
          </note>
          <note>
            års ålder. Det är förslag som vi har lagt fram.
          </note>
          <note>
            Jag vill avsluta med att säga några ord om ett par av de viktigaste
            resurserna vi har i vård- och omsorgsarbetet. Det gäller alla
            anhöriga som gör en enastående insats och som behöver stödjas,
            och det gäller pensionärsorganisationernas väntjänst som gör stora,
            fina, frivilliga insatser. Den behöver stödjas bättre.
          </note>
          <note>
            Herr talman! Förbättra ekonomin för de sämst ställda pensionärerna!
            Säkra en tillräcklig skattebas för kommuner och landsting, så
            att de klarar att uppvärdera vård- och omsorgsyrkena och korta
            vårdköerna! Uppvärdera och ge ett rimligt stöd till anhörigvården
            och väntjänsten. Det är några av Centerpartiet prioriterade förslag.
          </note>
          <note type="speaker">
            Anf. 8 KERSTIN-MARIA STALIN (mp):
          </note>
          <note>
            Herr talman! Kära åhörare och arbetskamrater!
          </note>
          <note>
            Det har pratats om en nationell strategi, om handlingsplaner
            och allt möjligt. Jag tycker egentligen inte om att använda egna
            anhöriga som exempel. Men nu råkar jag ha en mamma som blir 95
            år i år, och jag har en infernalisk insyn i hennes ålderdomshem
            och i den åldringsvård som hon tar del av, så jag kan bara inte
            låta bli. Jag tycker att jag lär mig av detta.
          </note>
          <note>
            Hon hade en bra lägenhet och en bra hemtjänst, måste jag säga,
            i Borlänge. Men hon ramlade många gånger, bröt lårbenshalsen och
            klarade sig till slut inte hemma.
          </note>
          <note>
            Inskolningen till ålderdomshemmet var fantastisk.
          </note>
          <note>
            Hem kom chefer, en arbetsterapeut, en kontaktperson och alla
            möjliga personer. Vi drack kaffe. Vi pratade, och papper fylldes
            i. De frågade om mammas yrkesliv och om vad hon var intresserad
            av. Jag tyckte att det var jättebra, och jag tänkte: Här har de
            jobbat med kvalitetssäkring. Det märktes tydligt.
          </note>
          <note>
            Vi fick papper om tänder. De undrade om de hade tillåtelse att
            hjälpa henne att sköta sina tänder. Det tyckte jag var jätteskönt,
            för det hade varit svårt för mig att hjälpa till med det.
          </note>
          <note>
            Så kom hon in. Men inte fanns det någon som hade tid att prata
            med henne om hennes intressen eller om hennes yrkesliv - inte
            om någonting. De hinner ingenting utöver att sköta.
          </note>
          <note>
            På ålderdomshemmet är det väldigt sjuka människor. Det är som
            ett sjukhem. Väldigt många sitter i rullstol, och alla är döva
            och väldigt dåliga. Min mamma, som är rätt så skraltig, är en
            av de friskaste.
          </note>
          <note>
            Och någon arbetsterapeut har jag inte sett till.
          </note>
          <note>
            Samlingssal finns det med lite underhållning ibland, mest lite
            kyrklig sådan. Dit vill inte mamma gå. Då säger personalen att
            hon inte vill, och så är det bra med det.
          </note>
          <note>
            Häromsistens hade de gamla magsjuka. Tänk er att på en avdelning
            med ont om personal sköta 10-15
          </note>
          <note>
            gamla tunga personer med magsjuka! Det är nästan så att man inte
            kan fatta det.
          </note>
          <note>
            Handledning existerar inte.
          </note>
          <note>
            För en tid sedan fick mamma byta från tabletter till insulin.
            Hon har diabetes och har tidigare klarat sig med tabletter. Jag
            blev glad, för jag tänkte att då kommer i alla fall en person
            en gång om dagen in och ger mamma en spruta. Det blir då en gång
            till som hon får besök. Det var nästan så att jag önskade att
            hon skulle få insulin flera gånger.
          </note>
          <note>
            En annan sak hände som blev jag lite chockad över. Innan maxtaxan
            infördes gjorde kommunen en uppdelning med omsorgen för sig. När
            det gäller hyran fick man skriva kontrakt med hyresbolag. Några
            månader innan maxtaxan infördes höjde man hyran.
          </note>
          <note>
            Nu är det inte så värst synd om min mamma, för hon har en anhörig.
            Det är jag, och jag har mål i mun.
          </note>
          <note>
            Jag är hemma så gott som varje helg och kan då titta till henne.
            Dessutom har jag råd att måna om personalen och köpa gott kaffebröd
            och lite sådant.
          </note>
          <note>
            Detta med kvalitetssäkringen vill jag lite till uppehålla mig
            vid - jag ser att jag har två och en halv minuter på mig.
          </note>
          <note>
            Jag tänkte på det där med hembesöket innan och på hur det blev
            och tänkte att det säkert står på något papper hur man ska göra,
            att det säkert står om det i någon planering. Sedan kan man pricka
            av.
          </note>
          <note>
            Vet ni varifrån begreppet kvalitetssäkring kommer? Jo, från Toyota,
            för många år sedan. När man skulle skicka ut många bilar från
            bandet på fabriken och det upptäcktes att det var fel på bromsarna
            på en bil, då måste man ta tillbaka hela serien för att kolla.
          </note>
          <note>
            Blev det fler skulle det ju bli gräsligt dyrt. Dyrt var det att
            ta tillbaka bilarna. Innan bilarna släpptes ut från bandet till
            gatan kollades varenda liten grej i varje bil just för att se
            att det inte fanns några fel.
          </note>
          <note>
            Detta kallades för quality assurance.
          </note>
          <note>
            Sedan började vi med köp-sälj-systemet i vården och tog hand
            om sådana begrepp som produktion, konsumtion och kvalitetssäkring.
            På den tiden jag jobbade i vården träffade jag många människor
            som tyckte att det var svårt. De sade: Jag har jobbat i vården
            hela tiden, och jag jobbar med kvaliteten och vill ha kvalitet.
            Men hur ska man göra med just det här med kvalitetssäkring, och
            hur fyller man i de här papperen? Också jag tyckte att det var
            svårt men för mig var det en aha-upplevelse när jag kom på hur
            det var, när jag fick höra, att det handlade om bilar. Jaha, det
            var därför jag inte förstod.
          </note>
          <note>
            Jag tycker att det är väldigt bra att bygga ut hemtjänsten, för
            det är på ett sätt lite förebyggande. Huvudsaken är att det finns
            pengar till det. Men låt det då inte bara bli ett litet kryss
            på ett papper - att nu har vi gjort ett hembesök där, och sedan
            är det klart med det. Det måste alltså bli någonting mer.
          </note>
          <note>
            Vi måste stärka personalen både i hemtjänsten och på ålderdomshemmen.
            Deras arbete är tungt, drygt och också känslomässigt jobbigt -
            det är alltså inte bara jobbigt för kroppen. De måste få handledning
            och måste ha tid att prata med varandra, att prata med någon om
            det här jobbet.
          </note>
          <note>
            Anf. 9 Socialminister LARS ENG-
          </note>
          <note type="speaker">
            QVIST (s):
          </note>
          <note>
            Herr talman! Det är alldeles rätt att jag i går publicerade en
            debattartikel på DN Debatt. Den grundas på ett arbete som vi har
            fört sedan jag efter regeringsskiftet blev ansvarig för sjukvården,
            äldreomsorgen, läkemedelsfrågorna och tandvården.
          </note>
          <note>
            Jag tycker att jag som ansvarig äldreminister har anledning och
            skyldighet att gentemot riksdagen redovisa min dagordning. Vad
            är det för frågor som vi kommer att möta? Hur ska vi handskas
            med dem?
          </note>
          <note>
            Vi har tillsatt Äldreberedningen. Vilken roll kommer den att
            spela när det gäller de politiska besluten? Hur ska vi hantera
            den slutrapport som kommer i slutet av året? Hur ska den processas
            med andra intressenter?
          </note>
          <note>
            Vi har arbetat med detta på departementet och tyckte att det
            var dags att också offentligt redovisa våra tankegångar. Det är,
            Chatrine Pålsson, en skyldighet för mig som äldreminister.
          </note>
          <note>
            Avsikten är inte alls att i det programmet lösa alla problemen.
            Det ska vi göra med förslag under de kommande åren - punkt för
            punkt.
          </note>
          <note>
            Hur klarar vi personalrekryteringen på lång sikt?
          </note>
          <note>
            Där får vi ett underlag nästa år.
          </note>
          <note>
            Hur klarar vi kvalitetssäkringen? Hur hittar vi bättre metoder
            att mäta kvaliteten och att regelbundet följa upp kvaliteten?
          </note>
          <note>
            Hur klarar vi övrig utveckling av äldreomsorgen med ett ökat
            inflytande för personalen och en större trygghet för de anhöriga?
          </note>
          <note>
            Vi ska återkomma till dessa frågor - punkt för punkt.
          </note>
          <note>
            Jag tyckte att det fanns anledning att redovisa planen före den
            här debatten för att kunna diskutera om det är de här frågorna,
            som vi så småningom ska attackera. Naturligtvis väntade jag mig
            nyfiket att
          </note>
          <note>
            Chatrine Pålsson skulle gå upp i talarstolen och säga:
          </note>
          <note>
            Vi har ett program och det faller ihop i två punkter.
          </note>
          <note>
            Kristdemokraterna kräver en äldreminister. Nu är jag både äldre
            och minister. Men det är kanske någon annan man kräver, och då
            är det lika bra att man säger det. Regeringen har uppdelat ansvaret
            så att vi har en särskild minister som ansvarar för äldrefrågorna.
          </note>
          <note>
            Det andra är värdegarantin. Jag har sökt överallt och försökt
            få reda på vad det är för någonting. Vad betyder en värdegaranti,
            mer än en ambition att ha hög kvalitet
          </note>
          <note>
            Med ord, Chatrine Pålsson, kommer man, som sagt, inte långt.
          </note>
          <note>
            När det sedan gäller frågan om resurserna är det märkvärdigt
            med Kristdemokraterna. Man säger att det inte har tillförts några
            resurser. Men 30 000 fler är nu anställda i den kommunala äldreomsorgen
            - den privat drivna inte medräknad - jämfört med för fem år sedan.
            Det har finansierats på något sätt av kommunerna och staten i
            samverkan genom kommunal expansion men också genom kommunala bidrag.
          </note>
          <note>
            Kristdemokraterna har ett bekymmer. Varje gång
          </note>
          <note>
            Kristdemokraterna kommer i majoritet i en politisk församling
            kastar man sig runt halsen på Moderaterna och börjar styra. Det
            leder till ekonomisk bankrutt - i
          </note>
          <note>
            Stockholms läns landsting, i Skåne och i Göteborg när man prövade
            ihop. Tyvärr leder det också till ganska allvarliga bekymmer i
            äldreomsorgen. Om nu
          </note>
          <note>
            Kristdemokraterna hade ett eget program som var någonting att
            skryta med behövde vi kanske inte få några rapporter om misstag
            i äldreomsorgen, i Borås exempelvis. Glöm inte bort att det var
            en borgerlig kommun som var ansvarig för Milstolpen!
          </note>
          <note>
            Jag menar inte att detta är ett ansvar specifikt för
          </note>
          <note>
            Kristdemokraterna. Det finns många socialdemokratiska kommuner
            som inte klarar sitt åtagande. Men man borde kanske från Kristdemokraternas
            sida vara en smula mer ödmjuk inför uppgiften än att försöka förespegla
            riksdagen och dem som lyssnar på den här debatten att man har
            någonting att komma med.
          </note>
          <note>
            Sedan måste jag ta upp frågan om den kommunala hemtjänsten. Jag
            menar att vi nu ska klargöra att kommunerna ska ha lagligt stöd
            för att ge hemtjänst utan biståndsprövning. Detta är ett viktigt
            ställningstagande. Men en egendomlig föreställning, som tyvärr
            tydligen också Centerpartiet ställer upp på, är att vi i denna
            kammare ska ta upp plånboken varje gång vi diskuterar hur kommunerna
            ska utveckla sin verksamhet.
          </note>
          <note>
            Vi har ett ansvar för att se till att kommunerna har en god ekonomi.
            Men vi har ingen skyldighet att varje gång vi har en god idé betala
            ur vår plånbok. Vi ska gemensamt komma överens om hur vi ska klara
            kommunernas ekonomi. Men att ta ställning till kommunernas lagliga
            möjligheter är något som vi har en skyldighet att göra utan att
            omedelbart redovisa betalningen.
          </note>
          <note type="speaker">
            Anf. 10 CHATRINE PÅLSSON (kd):
          </note>
          <note>
            Herr talman! Socialminister Lars Engqvist, det finns ett bekymmer
            oss emellan, och det är att socialministern inte gärna lyssnar
            på sakfrågorna och mina försök till förklaringar.
          </note>
          <note>
            Vår värdighetsgaranti, som det heter, är en del i
          </note>
          <note>
            Kristdemokraternas trygghetsgaranti. Jag lovar att inom de närmaste
            dagarna skicka över detta till departementet, för jag har inte
            alltihop med mig här.
          </note>
          <note>
            Det är en trygghet för patienten och pensionären, både när det
            gäller boende och särskilda boendeformer, när det gäller bemötande,
            rätten att bli hörd på, rätten att vistas ute och ett antal sådana
            frågor - och också när det gäller en vårdgaranti.
          </note>
          <note>
            Jag delar naturligtvis socialministerns besvikelse över de icke-vårdsfall
            som vi har. De äger rum både i vård som är offentligt driven och
            i alternativa driftsformer, både i borgerligt styrda kommuner
            och i socialdemokratiskt styrda kommuner. Jag tror att vi har
            kommit långt om vi erkänner detta.
          </note>
          <note>
            Det är inte bara landstinget i Stockholm som har stora problem.
            Vi hade socialdemokratiskt styre i
          </note>
          <note>
            Kalmar län med stora underskott som vi nu försöker få ordning
            på. Vi kan väl ödmjukt enas om att det inte är frågan om enbart
            vem som styr, utan det finns mer i innehållet som är viktigt.
          </note>
          <note>
            I mitt förra inlägg sade jag att värdighetsgarantin var viktigast
            för de personer som inte själva kunde tala för sig. Då är naturligtvis
            de demenssjuka en stor och viktig grupp, där vi vet att det pågår
            rättsövergrepp. De kan inte själva tala och försvara sig. Det
            finns väldigt många i de särskilda boendena som inte har någon
            utbildning i demenssjukvård. Det är ett jätteproblem som vi har
            att dela med varandra. Samtidigt är det en grupp som aldrig står
            ute på Mynttorget eller utanför Regeringskansliet och demonstrerar,
            för det kan de inte.
          </note>
          <note>
            När det gäller vårdens och vårdpersonalens stora problem för
            framtiden vill jag säga att jag inte är nöjd med att det ska ta
            ett år till, socialminister Engqvist!
          </note>
          <note>
            Nästa år ska man lägga fram ett förslag om hur man ska nå detta
            mål. Vi vet att en fjärdedel av vårdpersonalen går i pension före
            2020. Välutbildade människor med stor kompetens går i pension.
            Då kan vi inte vänta ett helt år! Mitt förslag till socialministern
            är att försöka att prioritera denna fråga på departementet, så
            att det tar kortare tid att lägga fast ett förslag.
          </note>
          <note>
            Jag är övertygad om att man måste både öka inflytandet för personalen,
            höja lönen och se till att personalen får göra de arbetsutgifter
            man är utbildad för och inte en massa annat.
          </note>
          <note>
            Jag besökte ett mycket fint äldreboende i Jönköpings län för
            några månader sedan. Jag ställde en fråga till en 90-årig kvinna
            som satt på stolen. Jag sade: Nå, vad skulle du vilja skicka med
            mig som den viktigaste uppgiften nu när jag åker tillbaka till
          </note>
          <note>
            Stockholm? Hon svarade: Försök att se till att undersköterskorna
            inte behöver städa, för då får min grannfru, som är så svårt sjuk,
            lite mera hjälp.
          </note>
          <note>
            Anf. 11 CRISTINA HUSMARK PEHRS-
          </note>
          <note>
            SON (m):
          </note>
          <note>
            Herr talman! Först vill jag påminna socialministern om vad Bosse
            Ringholm gjorde när kostnaden för skatteutjämningssystemet i Stockholm
            låg på
          </note>
          <note>
            800 miljoner. Då stegade han upp till Finansdepartementet och
            talade om att detta var nästan omöjligt att klara. I dag är det
            fyra miljarder. Är det konstigt att
          </note>
          <note>
            Stockholm har svårt att klara det också?
          </note>
          <note>
            Kenneth Johansson, det är klart att vi ska ha en utjämning mellan
            kommunerna. Jag tycker att det i första hand är statens ansvar.
            Vi ska inte straffa de kommuner som faktiskt är motorer och utvecklas.
          </note>
          <note>
            Ingrid Burman håller på med politisk retorik här.
          </note>
          <note>
            Mina två minuter ger mig inte möjlighet att angripa.
          </note>
          <note>
            Jag vill bara påminna Ingrid Burman om att hon som medansvarig
            för den här regeringen också är ansvarig för situationen i äldreomsorgen
            i detta land i dag.
          </note>
          <note>
            På mina korta minuter vill jag anknyta till vad jag avslutade
            mitt förra anförande med, nämligen att det inte bara handlar om
            nationella planer, socialministern. Det handlar om handling.
          </note>
          <note>
            Ett sådant exempel gäller vård vid livets slut.
          </note>
          <note>
            Kommittén om vård i livets slutskede lade fram ett enigt slutbetänkande
            för två år sedan. Än har ingenting hänt. För ett år sedan meddelade
            regeringen:
          </note>
          <note>
            Förslaget bereds för närvarande inom Regeringskansliet. Nu har
            det gått ytterligare ett år. Nu borde man väl i alla fall vara
            klar i Regeringskansliet med en sådan viktig fråga. Så skriver
            man, i det betänkande som vi nu arbetar med, att regeringen inte
            har tagit ställning till den fortsatta behandlingen av kommitténs
            förslag. Har ni kastat förslaget i papperskorgen, socialministern?
            Förstår ni inte att detta är något av det viktigaste vi har att
            göra - att ge svårt sjuka och döende ett värdigt slut?
          </note>
          <note>
            Vad tjänar alla planer och fagra löften till, Lars
          </note>
          <note>
            Engqvist, om ni inte menar vad ni säger?
          </note>
          <note>
            Anf. 12 Andre vice talman KERSTIN HEI-
          </note>
          <note type="speaker">
            NEMANN (fp):
          </note>
          <note>
            Herr talman! Det finns väldigt många frågor, och vi hinner inte
            gå in på alla. En fråga som socialministern var inne på och som
            också vi tycker är viktig handlar om alla de människor inte har
            svenska som modersmål. På ålderns höst kanske de tappar det svenska
            språket. Här måste vi hitta lösningar. Vi tycker att det är väldigt
            viktigt att kommunerna samarbetar med det ideella föreningslivet
            och frivilligorganisationer av många slag, inte minst kyrkor och
            invandrarföreningar.
          </note>
          <note>
            Men man måste förstå ute i kommunerna att insatserna i äldrevården
            inte blir gratis bara för att de organiseras av föreningar och
            folkrörelser. Vi tycker att det finns ett stort utrymme för kooperativ
            och företagsbedriven verksamhet både inom särskilt boende och
            hemtjänst. Det här är också en del inom den valfrihet som Folkpartiet
            vill främja inom äldreomsorgen.
          </note>
          <note>
            Ytterligare en kort sak: Sjukvård ska ges efter behov. Nedprioritering
            av personer på grund av deras ålder får inte göras. Ändå vet vi
            att det förekommer en del fall av åldersdiskriminering som strider
            mot hälso- och sjukvårdslagen. Inte minst gäller det rehabilitering.
            Det är också en fråga som vi måste ta tag i.
          </note>
          <note>
            Herr talman! Jag tycker att det är viktigt att vi har haft den
            här debatten i kammaren i dag om dessa viktiga frågor. Men jag
            önskar, och jag skulle vilja uppmana landets samtliga kommuner
            och landsting att också ordna en aktuell debatt om dessa frågor.
            Det är där ansvaret i första hand ligger. Vi kan stifta vissa
            lagar här, men debatten ute i verksamheten, där man ska ge de
            äldre det de ska ha och det som de har rätt att få, måste bli
            mycket livligare än den är i dag.
          </note>
          <note type="speaker">
            Anf. 13 INGRID BURMAN (v):
          </note>
          <note>
            Herr talman! Nej, Cristina Husmark Pehrsson, det är inte politisk
            retorik. Möjligen är det en politisk skiljelinje när man ser på
            inflytandefrågor. Om man tror att man löser detta genom att människor
            får möjlighet att välja mellan bolag A eller bolag B, som sedan
            försvinner - vilket har hänt i Stockholm - näst intill över natten,
            eller om man som Vänsterpartiet tror att inflytande handlar om
            att ha möjlighet att påverka den tid man ska stiga upp, hur man
            vill bli klädd och som individ ha inflytande i verksamheten.
          </note>
          <note>
            Det är inte politisk retorik, däremot tror jag att det är en
            politisk skiljelinje.
          </note>
          <note>
            I Vänsterpartiet har vi delansvar för äldreomsorgen och hur den
            har utvecklats: I dag erbjuds människor eget boende och i dag
            erbjuds medicinsk expertis högt upp i åldrarna utan någon åldersdiskussion.
            Vi har också ansvar för att åtgärda de brister som har redovisats
            i rapporter och i den här diskussionen. Ska man göra det ska man
            nog samverka med partier som är beredda att skattefinansiera detta
            utan att samtidigt skära ned i sjukförsäkringen, som till exempel
            Kristdemokraterna väljer att göra, eller arbetsmarknadspolitiken,
            som Centerpartiet väljer att göra, eller minska skatteintäkterna
            och därmed undandra finansieringen, som Moderaterna har valt att
            göra.
          </note>
          <note>
            Därför väljer Vänsterpartiet att samverka med Socialdemokraterna
            och Miljöpartiet därför att vi då har de bästa förutsättningarna
            att faktiskt utveckla den äldreomsorg som detta lands gamla bör
            ha. Det finns en rad saker att göra.
          </note>
          <note>
            Jag ska kortfattat nämna ett annat perspektiv som jag har sett
            i denna debatt. Det är ovanifrånperspektivet och nedanifrånperspektivet.
            Vänsterpartiet vill inte ha någon särskild äldreminister. Vi nöjer
            oss med
          </note>
          <note>
            Lars Engqvist. Men vi vill gärna ha ett större och ökat inflytande
            i den lokala verksamheten. Och det är också skillnad på perspektiv.
          </note>
          <note type="speaker">
            Anf. 14 KENNETH JOHANSSON (c):
          </note>
          <note>
            Herr talman! Vård och omsorg blir inte mindre viktigt för livskvaliteten
            när man blir äldre, tvärtom.
          </note>
          <note>
            De sista åren är ju ännu mer oersättliga än de tidigare.
          </note>
          <note>
            När klockan tickar ska man inte behöva vänta år på en höftledsoperation
            eller behandling av gråstarr.
          </note>
          <note>
            Det är glädjande att socialminister Engqvist så ofta nu anslutit
            sig till oppositionens förslag om en vårdgaranti. Nu är det viktigt
            att den vårdgarantin också omfattar de åldersbetingade sjukdomarna.
          </note>
          <note>
            Jag ställde frågan om de ekonomiskt sämst ställda. Jag fick inget
            svar av ministern. Centerpartiet har angett sin prioritering.
            Jag ställde frågan om den solidariska skatteutjämningen utifrån
            uttalanden som görs från bland annat Stockholms stad och Stockholms
            kommun. Jag fick inget svar. Mitt svar till ministern när det
            gäller hemtjänsten är att det inte är så konstigt att man gärna
            vill se att det finns resurser med när ord och löften ges utifrån
            dåliga erfarenheter av att stat och regering övervältrar kostnader
            på kommuner och landsting. Det vill vi inte vara med om. Vi vill
            ha lika villkor. Vi vill ha en fungerande skatteutjämning.
          </note>
          <note>
            Cristina Husmark Pehrsson, i Centerpartiets Sverige är alla kommuner
            i hela landet motorer och viktiga resurser för utveckling. Det
            är tydligen en skillnad oss emellan där.
          </note>
          <note>
            Avslutningsvis vill jag ställa en fråga till ministern om vård
            i livets slutskede. Där finns det en utredning som har legat ganska
            länge. Och de svar vi får är att detta bereds. Att ha en värdig
            vård i livets slutskede är ett av de viktigaste områdena som vi
            har att hantera och som vi behöver utveckla. Min fråga är: När
            kommer det något förslag med anledning av utredningen Vård i livets
            slutskede?
          </note>
          <note type="speaker">
            Anf. 15 KERSTIN-MARIA STALIN (mp):
          </note>
          <note>
            Herr talman! Jag vill tacka socialministern och
          </note>
          <note>
            Kenneth Johansson för att de deltar i den här debatten trots
            att de är män. Nu hade väl socialministern inte så mycket att
            välja på. Men Kenneth Johansson kunde ha skickat sin kvinnliga
            kollega men gjorde det inte.
          </note>
          <note>
            Allt det som vi har talat om här är till stor del en kvinnofråga.
            Det finns en enda man i personalen på det ålderdomshem som jag
            har berättat om. Och många kvinnor i personalen vet jag är mammor,
            mormödrar och farmödrar, och många av dem har egna gamla föräldrar.
            Allt det ska gå ihop med den tid som finns och med en ganska så
            skraltig lön.
          </note>
          <note>
            Nu är debatten om oss äldre slut. Två av debattörerna här hade
            rätt att säga de äldre, men det gjorde de inte. Annars var vi
            andra debattörer 55-plus allihop, och jag är dessutom 65-plus.
            Men ni vet att åren går fort, och snart är ni där allihop. Och
            om ni tänker på det kanske det kan stimulera debatten i fortsättningen.
          </note>
          <note>
            Anf. 16 Socialminister LARS ENG-
          </note>
          <note type="speaker">
            QVIST (s):
          </note>
          <note>
            Herr talman! Chatrine Pålsson tar upp frågan om personalrekryteringen,
            och jag tror att hon har missförstått hur situationen nu är. Just
            nu arbetar kommunerna runtom i landet mycket intensivt med sina
            planer och med sina skyldigheter.
          </note>
          <note>
            Jag var glädjande nog i går och invigde ett äldreboende i Botkyrka,
            Alby Ängs Äldreboende. Man har
          </note>
          <note>
            70 tjänster. 300 sökande hade man till dessa tjänster.
          </note>
          <note>
            Alla tjänster är besatta med kompetent personal. Botkyrka är
            en av de kommuner som arbetar med personalrekrytering, med personalutveckling
            och med stöd till personalen. Alla kommuner borde göra det.
          </note>
          <note>
            Men vad vi har sagt är att staten har det långsiktiga ansvaret
            för utbildningen när det gäller gymnasieskolan, när det gäller
            hur vi ska utveckla högskoleutbildningen och när det gäller att
            ge stöd och stimulans till arbetsgivarna för den utbildning som
            arbetsgivarna bör bedriva.
          </note>
          <note>
            Vi bad dessa tio myndigheter att utarbeta en strategi för det
            nationella ansvaret. Det behövs för den långsiktiga lösningen,
            för att vi ska kunna rekrytera
          </note>
          <note>
            140 000-150 000 fram till år 2015.
          </note>
          <note>
            Sedan vill jag ta upp äldreomsorgen som en kvinnofråga. Merparten
            av de äldre som får omfattande omsorg är kvinnor.
          </note>
          <note>
            Jag ska nämna något om alternativa finansieringar. Jag vill till
            Cristina Husmark Pehrsson säga att det visst förekommer en debatt.
            Jag har lyssnat till Skandia och deras konferenser. Vad de talar
            om är ett helt annat system. Det är alldeles riktigt att den debatten
            förekommer. Men vad man inte talar om är att de som behöver omfattande
            vård om 20 år är 65 år i dag. Det är ingen lösning på deras problem
            att ha en försäkring i Skandia. Skandia vänder sig till 30-40-åringar.
            De kommer förmodligen att behöva vård om 50-55 år.
          </note>
          <note>
            Det är en annan situation då. Vi har ett ansvar för dem som är
            50, 55 och 65 år också. Det är dem som vi ska garantera en god
            äldreomsorg i framtiden, och då är alternativa försäkringsfinansieringar
            faktiskt ingen lösning.
          </note>
          <note>
            Sedan tycker jag att det var spännande med Kerstin Heinemanns
            uppmaning till kommunerna att föra denna debatt, därför att om
            vi ska precisera det samhälleliga ansvaret och få alla att veta
            vart man ska vända sig, då måste vi få kommunerna att inte bara
            i sina fullmäktigeförsamlingar utan faktiskt i dialog med medborgarna
            tala om vad man kan vänta sig. Jag som strängnäsbo vill ju veta
            vilka planer som man har från kommunens sida när det gäller byggande
            av äldreboende, vilken planering man har för anpassat boende i
            framtiden, och vad jag kan vänta mig av
          </note>
          <note>
            Strängnäs kommun. Det är inte alldeles säkert att riksdagen kan
            ge detta besked, men jag hoppas att kommunalpolitikerna i Strängnäs
            ska kunna ge det.
          </note>
          <note>
            Jag vill gärna uppmana alla kommuner att ta en sådan debatt.
          </note>
          <note>
            Sedan vill jag tillbaka till Kenneth Johansson.
          </note>
          <note>
            Först och främst vill jag ta upp detta med resurserna som en
            följd av att vi ger kommunerna möjligheter att ge viss hemtjänst
            utan biståndsbedömning. Jag tycker att det är viktigt, och jag
            inser att detta för de kommuner som tar chansen kan innebära en
            ökad kostnad.
          </note>
          <note>
            Men jag är inte alldeles säker på att det är den kostnad som
            man tror, därför att jag tror att det är en god investering i
            det förebyggande arbetet, det vill säga att vi skjuter de tyngre
            omsorgsinsatserna och vårdinsatserna framåt. Med ett gott förebyggande
            arbete kan vi faktiskt på sikt underlätta kostnaderna och tyngden
            i äldreomsorgen.
          </note>
          <note>
            Men om det nu innebär en ökad kostnad menar jag att det ska prövas
            i de diskussioner som staten och kommunerna har anledning att
            föra om hela den kommunala ekonomins problem, inte minst norra
          </note>
          <note>
            Sveriges problem. Jag menar alltså att man ska skilja på frågan
            att ge kommunerna denna möjlighet och att ge dem lagligt stöd
            för en hemtjänst i denna form.
          </note>
          <note>
            Sedan får vi i annat sammanhang och tillsammans diskutera hur
            vi ska stödja kommunerna.
          </note>
          <note type="speaker">
            Anf. 17 CHATRINE PÅLSSON (kd):
          </note>
          <note>
            Herr talman! Kära vänner! Jag vill börja med att tacka för den
            här debatten. Jag tror att väldigt många debatter behöver börja
            just i denna kammare bland oss folkvalda.
          </note>
          <note>
            När jag har suttit ned och lyssnat har jag tänkt på
          </note>
          <note>
            Agda Johansson 85 år som hade haft mycket stora bekymmer med
            sin hälsa.
          </note>
          <note>
            Hon hade gått och ramlat. Hon var dement. Det fanns ingen plats
            för Agda någonstans. Hon fick bo hemma trots att hon var ensam.
            Hon hade egentligen inga krav, men en distriktssköterska kom till
            henne och frågade hur hon mådde. Detta fall uppdagades för några
            månader sedan på en plats i Sverige.
          </note>
          <note>
            Agda frågade många gånger: Var är alla? Hon hade levt i en ganska
            stor familj, och plötsligt var hon ensam. Agda Johansson hade
            förmodligen inte alls brytt sig om vilken driftsform som personalen
            som kommit till henne hade arbetat inom. Jag tror att hon inte
            heller hade brytt sig om ifall de varit unga eller äldre. Hon
            brydde sig om att det kom människor och gav henne vård och omsorg.
          </note>
          <note>
            Jag tycker att detta är en viktig fråga i slutet av denna debatt.
            Vi ska fokusera på mötet mellan personal och vårdtagare. Det är
            det som är vård, inte vilken huvudmannen är. Jag tror att vi på
            sikt behöver se detta utifrån det mänskliga perspektivet och utifrån
            oss själva. Om vi får leva blir vi alla gamla.
          </note>
          <note>
            Anf. 18 Socialminister LARS ENG-
          </note>
          <note type="speaker">
            QVIST (s):
          </note>
          <note>
            Herr talman! Jag vill passa på tillfället och tacka för diskussionen.
            Det är viktigt att vi här regelbundet diskuterar om vårt ansvar
            och om hur vi ska hantera frågor som medborgarna riktar mot oss.
            Det är i allt väsentligt tre saker som vi måste klara ut.
          </note>
          <note>
            Det ena är den långsiktiga finansieringen, den finansiering som
            handlar om äldreomsorgen om 15-25
          </note>
          <note>
            år. Vi måste komma till klarhet om vilka förutsättningar som
            gäller för att en generell välfärdspolitik med gemensamt ansvarstagande
            för äldreomsorg ska klaras. Jag tror att vi kan komma till en
            sådan klarhet bara vi håller undan föreställningar om att lösningen
            skulle finnas i någon sorts privat finansiering. Det är ingen
            lösning för de människor som i dag är mellan
          </note>
          <note>
            55 och 65 år och som om 20-25 år kommer att behöva omfattande
            insatser. Det handlar om långsiktig finansiering.
          </note>
          <note>
            Det andra som vi måste komma till klarhet med är hur vi klarar
            rekryteringen av 140 000-150 000 människor till äldreomsorgen.
            Alla inser att det handlar om en uppvärdering av omsorgsarbetet.
            Alla inser att vi måste ge bättre löner till dem som jobbar. Problemet
            är hur vi ska klara det på kort sikt. Det är lätt att säga att
            vi ska höja lönerna med 15-20 %, vilket kanske är motiverat, men
            vi vet att kommuner och landsting inte klarar det kortsiktigt.
            Att långsiktigt höja de anställdas löner och förbättra arbetsvillkoren
            tycker jag är ett samhälleligt ansvar och ett ansvar för denna
            riksdag.
          </note>
          <note>
            Den tredje saken som vi måste klara och som är otroligt viktig
            är att se till att vårdtagarna själva och framför allt de anhöriga
            får veta vad som händer med den enskilde i omsorgen - det berättas
            ganska ofta om att man inte får veta när hälsan försämras eller
            tillståndet blir värre - men också att de får veta vad som händer
            inom äldreomsorgen. De anhöriga ska ses som en resurs för utveckling
            av äldreomsorgen.
          </note>
          <note>
            På dessa områden ska vi gemensamt utveckla ett program. Tack
            så mycket för denna debatt!
          </note>
          <note>
            Överläggningen var härmed avslutad.
          </note>
          <note>
            5 § Meddelande om vissa förändringar i riksdagens debattformer
            med mera
          </note>
          <note type="speaker">
            Anf. 19 TALMANNEN:
          </note>
          <note>
            Det är min målsättning att på alla vis verka för att medborgarna
            ska få möjlighet att följa med i vad som händer i riksdagen. Det
            som händer här måste vi förmedla så att det blir begripligt, lättillgängligt
            och engagerande. Det har ni hört mig säga vid upprepade tillfällen.
          </note>
          <note>
            Riksdagens arbetsformer måste utvecklas i takt med tiden. Vi
            måste lägga upp arbetet så att det blir intressant och lockande
            för medborgarna att följa med i. Jag har efter diskussioner med
            gruppledarna kommit fram till att vi på försök under våren kan
            pröva några förändringar i arbetsformerna.
          </note>
          <note>
            För att det ska bli lättare för allmänheten att följa med i debatten
            prövar vi en annan debattordning. En företrädare för utskottens
            majoritet inleder debatten med en presentation och sammanfattning
            av förslaget.
          </note>
          <note>
            På så sätt behöver åhörarna inte som tidigare höra invändningarna
            först och en redogörelse för förslagen från utskotten först långt
            in i debatten.
          </note>
          <note>
            Inledningen får vara högst fyra minuter och ger inte replikrätt
            på en efterföljande talare. Därefter följer i sedvanlig ordning
            anförandena från reservanterna och utskottsmajoriteten. Anförandena
            bör inte överstiga åtta minuter i vanliga debatter. En viss flexibilitet
            förutsätts dock när det gäller taletiden, med något längre anföranden
            i större debatter och kortare i andra.
          </note>
          <note>
            Den här formen för ärendedebatter prövas av några utskott med
            början i mars. Försöket kommer att utvärderas successivt.
          </note>
          <note>
            Nästa förändring handlar om vilka debatter vi ska föra i kammaren.
            Vi har uppmanat utskotten att i ökad utsträckning prioritera vilka
            ärenden som bör debatteras. Det är viktigt att vi debatterar dagsaktuella
            frågor som är av stort intresse för allmänheten och ärenden där
            utgången inte alltid är på förhand given.
          </note>
          <note>
            På så sätt kan vi öka intresset för det som händer i kammaren.
          </note>
          <note>
            Vi har också enats om att utskotten och partigrupperna ska lägga
            mer fokus på debatter som kan hållas innan utskottsbehandlingen
            av ärendet är slutförd. De ska till exempel överväga debatter
            i kammaren vid bordläggning eller remittering av vissa propositioner
            och motioner.
          </note>
          <note>
            I remiss- och bordläggningsdebatter är ärendet nytt och argumenten
            ännu inte redovisade. Det ökar intresset för att lyssna och för
            att delta i debatten.
          </note>
          <note>
            Vi riktar också en uppmaning till regeringen att i ökad utsträckning
            använda sig av möjligheten att informera kammaren muntligt i viktiga
            frågor som annars inte kommer under riksdagens prövning.
          </note>
          <note>
            Formerna för riksdagens hantering i vår av EU:s framtidsfrågor
            har nu lagts fast. Ett sammansatt konstitutions- och utrikesutskott
            har bildats. EU-nämnden har också tillsatt en särskild beredningsgrupp.
            Riksdagen kommer att ha utfrågningar, seminarier och andra arrangemang,
            bland annat besök av konventets ordförande Valéry Giscard d'Estaing
            och Europaparlamentets talman Pat Cox. Min förhoppning är att
            arbetet i riksdagen med framtidsfrågorna ska präglas av stor öppenhet.
          </note>
          <note>
            Ytterligare en åtgärd som ska bidra till större öppenhet och
            bättre uppföljning av riksdagens hantering av EU-frågorna är att
            riksdagsstyrelsen löpande ska få information om utskottens arbete
            med EU-
          </note>
          <note>
            kommissionens grön- och vitböcker.
          </note>
          <note>
            Det är alltså en hel del förändringar som väntar under våren.
            Det är min förhoppning att det ska bidra till att riksdagsarbetet
            kommer ännu mer i allmänhetens fokus och till att riksdagen på
            sikt kan fullgöra sin roll som Sveriges viktigaste debattarena.
          </note>
          <note>
            Information om detta är utdelad i kammaren.
          </note>
          <note>
            6 § Anmälan om fördröjda svar på interpellationer
          </note>
          <note>
            Till riksdagen hade inkommit följande skrivelser:
          </note>
          <note>
            Interpellation 2002/03:157
          </note>
          <note>
            Till riksdagen
          </note>
          <note>
            Interpellation 2002/03:157 av Lena Ek om polisens resurser
          </note>
          <note>
            Interpellationen kommer att besvaras den 4 mars
          </note>
          <note>
            2003.
          </note>
          <note>
            Skälet till dröjsmålet är att interpellanten inte kunnat ta emot
            svaret inom föreskriven tid.
          </note>
          <note>
            Stockholm den 14 februari 2003
          </note>
          <note>
            Justitiedepartementet
          </note>
          <note>
            Thomas Bodström
          </note>
          <note>
            Interpellation 2002/03:184
          </note>
          <note>
            Till riksdagen
          </note>
          <note>
            Interpellation 2002/03:184 av Kerstin-Maria Stalin (mp) om humanitärt
            visum
          </note>
          <note>
            Interpellationen kommer att besvaras fredagen den 7 mars 2003.
          </note>
          <note>
            Skälet till dröjsmålet är utlandsresor.
          </note>
          <note>
            Stockholm den 17 februari 2003
          </note>
          <note>
            Utrikesdepartementet
          </note>
          <note>
            Jan O Karlsson
          </note>
          <note>
            Interpellation 2002/03:185
          </note>
          <note>
            Till riksdagen
          </note>
          <note>
            Interpellation 2002/03:185 av Gunnar Axén (m)
          </note>
          <note>
            om Migrationsverket
          </note>
          <note>
            Interpellationen kommer att besvaras fredagen den 7 mars 2003.
          </note>
          <note>
            Skälet till dröjsmålet är utlandsresor.
          </note>
          <note>
            Stockholm den 17 februari 2003
          </note>
          <note>
            Utrikesdepartementet
          </note>
          <note>
            Jan O Karlsson
          </note>
          <note>
            Ajournering
          </note>
          <note>
            Kammaren beslutade kl. 13.29 på förslag av talmannen att ajournera
            förhandlingarna i två minuter.
          </note>
          <note>
            Återupptagna förhandlingar
          </note>
          <note>
            Förhandlingarna återupptogs kl. 13.31.
          </note>
          <note>
            7 § Svar på interpellationerna 2002/03:168 och
          </note>
          <note>
            169 om elöverkänslighet
          </note>
          <note>
            Anf. 20 Socialminister LARS ENG-
          </note>
          <note type="speaker">
            QVIST (s):
          </note>
          <note>
            Fru talman! Birgitta Carlsson har frågat mig vilka åtgärder jag
            avser att vidta för att elöverkänslighet ska betraktas som en
            sjukdom och därmed ge rätt till hjälp. Birgitta Carlsson har även
            frågat utbildningsministern vilka åtgärder han avser att vidta
            för att öka forskningen och kunskapen om elöverkänslighet. Jag
            har kommit överens med utbildningsministern om att jag ska svara
            på båda dessa interpellationer.
          </note>
          <note>
            Vad gäller interpellationen om sjukdom så måste man konstatera
            att det i dag inte finns något vetenskapligt underlag som styrker
            ett samband mellan allmänna sjukdomssymtom och elektricitet. Patienter
            som sätter sina besvär i samband med elektromagnetiska fält upplever
            ofta att de får ett dåligt bemötande i vården. Enligt 2 a § hälso-
            och sjukvårdslagen
          </note>
          <note>
            (1982:763) ska vården bygga på respekt för patientens självbestämmande
            och integritet och så långt som möjligt utformas och genomföras
            i samråd med patienten. För att ge vägledning till vårdpersonal
            i kontakten med patienter som relaterar sina besvär till elektricitet
            har Socialstyrelsen utfärdat allmänna råd
          </note>
          <note>
            (SOSFS 1998:3) om bemötande av patienter som relaterar sina besvär
            till amalgam och elektricitet.
          </note>
          <note>
            Patienter som menar att de är elöverkänsliga lider ofta av hudbesvär
            i form av värmekänsla, sveda, klåda och även av andra symtom.
            Sådana symtom är vanliga i den svenska befolkningen och kan ha
            många orsaker. Patienten ser vanligtvis ett klart samband mellan
            symtomen och närhet till olika former av elektrisk utrustning.
            Hittills har man inte lyckats framkalla symtomen i provokationsförsök
            där patienten inte känt till när experimentellt framkallade elektriska
            och magnetiska fält varit påslagna. När ett orsakssamband i en
            viss fråga inte kan visas vetenskapligt innebär det självfallet
            inte att varje misstanke om ett sådant samband kan uteslutas.
            Det ställs dock stora krav på de studier som presenteras för att
            ett orsakssamband ska anses vara visat på ett vetenskapligt sätt.
            Enligt min mening är det viktigt att ständigt vara öppen för nya
            kunskaper. Det är dock inte regeringens uppgift att besluta om
            nya sjukdomar. För regeringen är det viktigt att patienter alltid
            får den vård de behöver oavsett diagnos.
          </note>
          <note>
            Vad gäller interpellationen om ökade medel till forskning vill
            jag tydliggöra att ansvarsfördelningen mellan regering, riksdag
            och myndigheter är sådan att regering och riksdag fattar de övergripande
            forskningspolitiska besluten, medan universitet, högskolor, forskningsråd
            och andra organisationer med sakkunskap beslutar om den närmare
            medelsfördelningen och verksamheten. Forskningen om elektromagnetiska
            fält konkurrerar följaktligen om medlen på samma villkor som övriga
            forskningsområden, det vill säga med utgångspunkt i vetenskapliga
            kriterier. För år
          </note>
          <note>
            2003 kan jag berätta att detta system med konkurrens mellan olika
            forskare innebär att Forskningsrådet för arbetsliv och socialvetenskap,
            FAS, finansierar sex olika forskningsprojekt med koppling till
            elektromagnetiska fält och elöverkänslighet.
          </note>
          <note>
            Jag vill även påminna om att forskningen om elöverkänslighet,
            liksom nästan all annan forskning, är en internationell aktivitet
            i vilken forskare från hela världen deltar. Den internationella
            strålskyddskommittén för icke-joniserande strålning (ICNIRP) följer
            och utvärderar all forskning som publiceras inom området. Även
            WHO är engagerade i detta internationella forsknings- och kunskapsarbete.
            Svenska myndigheter bevakar den verksamhet som dessa internationella
            organ bedriver.
          </note>
          <note>
            Vad gäller åtgärder för att öka kunskapen om elöverkänslighet
            kan jag nämna tre aktuella insatser.
          </note>
          <note>
            För det första: Forskningsrådet för arbetsliv och socialvetenskap
            (FAS) ska enligt regleringsbrevet för
          </note>
          <note>
            2003 dokumentera och informera om kunskapsläget vad gäller elöverkänslighet.
            En andra aktuell insats är att ett antal statliga myndigheter
            tillsammans tagit fram ett informationsblad som heter Strålning
            från mobiltelesystem. För det tredje kan jag nämna att regeringen
            under 2001 och 2002 beviljat Elöverkänsligas förbund totalt 736
            000 kr från Allmänna arvsfonden för att sammanställa och sprida
            kunskap om elöverkänslighet till hälso- och sjukvården samt till
            allmänheten.
          </note>
          <note>
            Mot bakgrund av det jag härmed har redovisat om forskning och
            kunskap om elöverkänslighet avser regeringen inte i dagsläget
            att vidta några ytterligare åtgärder.
          </note>
          <note type="speaker">
            Anf. 21 BIRGITTA CARLSSON (c):
          </note>
          <note>
            Fru talman! Jag vill tacka socialministern för svaret, även om
            jag hade hoppats på en större ödmjukhet från socialministern.
            Då tänker jag på formuleringen:
          </note>
          <note>
            "Vad gäller interpellationen om sjukdom så måste man konstatera
            att det i dag inte finns något vetenskapligt underlag som styrker
            ett samband mellan allmänna sjukdomssymtom och elektricitet."
            Det finns ganska mycket forskning om detta. Det handlar ibland
            om vad man vill tro på.
          </note>
          <note>
            För några veckor sedan besökte jag två olika personer som har
            drabbats av elöverkänslighet. Den första är en kvinna, vi kan
            kalla henne för Anna. Hon bodde i ett ensligt litet torp, en liten
            stuga som var byggd som sommarhus för ganska länge sedan. Den
            är dåligt isolerad. Den dag jag var hos henne var det väldigt
            kallt. Hon eldade så mycket hon kunde i sin öppna spis, men jag
            har sällan varit inne hos någon som det varit så kyligt hos. Någon
            dag innan hade det varit 27 grader kallt ute, och i diskbaljan
            var det varit is på morgonen. Tänk att behöva bo på detta sätt
            därför att man har drabbats av denna åkomma. Anna hade flyttat
            ett antal gånger, haft lite olika boenden men drabbats av att
            kanske grannen haft olika elektronisk utrustning som hade påverkat
            hennes sjukdomstillstånd. Nu hade hon känt en viss trygghet i
            boendet under en längre tid, trots att det var oerhört primitivt.
            Men nu ska man bygga en mobilmast en bit därifrån, och nu började
            hon känna en stor oro för hur det skulle påverka henne. Hon visste
            om flera andra som var i samma situation som hon själv och som
            hade fått master byggda nära sig som hade påverkat dessa.
          </note>
          <note>
            Det andra besöket var hos ett par, vi kan kalla dem för Rut och
            Sven. Det var Sven som var dålig.
          </note>
          <note>
            Han hade fått en ny dator på sitt jobb som hade utlöst dessa
            symtom hos honom. Han mådde ganska bra på somrarna då han kunde
            bo i deras sommarhus som inte hade elektricitet. I lägenheten
            i en tätort i Skaraborg har de gasolkylskåp och gasolspis. Jag
            var där när det började skymma, och man tände lamporna.
          </note>
          <note>
            När vi är vana vid att trycka på en knapp tände Sven sina fotogenlampor.
            I det ljuset var det inte särskilt lätt att läsa, lamporna gav
            inte så mycket ljus. Att se på TV eller lyssna på radio var inte
            tänkbart, det klarade han inte av. Han fick sova på golvet i köket.
          </note>
          <note>
            Det var den plats han klarade sig bäst av att vara på när han
            bodde i sin lägenhet under vinterhalvåret.
          </note>
          <note>
            Jag hade inte kännedom om hur illa det var för dessa personer
            som verkligen har drabbats. Jag har känt till många tidigare,
            men det var när jag hade träffat dessa som jag tänkte: Det här
            måste jag gå vidare med, vi kan inte nonchalera så många människors
            sjukdomssymtom. Socialstyrelsen har beräknat att det finns ungefär
            200 000 i Sverige som har drabbats av elöverkänslighet, varav
            10 % har svåra problem.
          </note>
          <note>
            Det är ganska många personer i Sverige som begränsas alltmer
            i sin möjlighet till bosättning och som begränsas alltmer när
            det gäller att vistas ute i samhället. Men tar vi verkligen det
            här bekymret på allvar?
          </note>
          <note>
            Alltfler människor i vårt land blir långtidssjukskrivna. Vi vet
            egentligen inte vad det beror på. När vi inte har den kunskapen
            känns det inte särskilt behagligt att veta att ytterligare kostnader
            ska överföras på arbetsgivarna.
          </note>
          <note type="speaker">
            Anf. 22 ROLF OLSSON (v):
          </note>
          <note>
            Fru talman! Också jag vill tacka socialministern för svaret och
            uttrycka min uppskattning över Birgitta
          </note>
          <note>
            Carlssons interpellationer som berör angelägna områden. Det är
            bra att dessa frågor uppmärksammas av ganska många här i riksdagen
            och i den allmänna debatten.
          </note>
          <note>
            Vi från Vänsterpartiet har i flera år motionerat, debatterat
            och hållit seminarier om riskerna med elektromagnetiska fält och
            elöverkänslighet. Det är utomordentligt angeläget att många från
            olika partier och organisationer uppmärksammar dessa problem.
          </note>
          <note>
            Det handlar, precis som Birgitta Carlsson var inne på, väldigt
            många människor.
          </note>
          <note>
            Under gårdagen debatterades och beslutades kring ett betänkande
            om icke-joniserande strålning. Vänsterpartiet reserverade sig
            bland annat till förmån för varningstexter på mobiltelefoner för
            att uppmärksamma riskerna med ett alltför flitigt användande.
          </note>
          <note>
            Likaså reserverade vi oss till förmån för en mer sammanhållen
            och oberoende forskning på området. Båda reservationerna avslogs,
            men vi vet att debatten kommer att fortleva och vi ska aktivt
            delta i den. Sista ordet är definitivt inte sagt.
          </note>
          <note>
            Vi tycker till exempel inte att hänvisningarna i gårdagens betänkande,
            i tidigare betänkanden och till uttalandena i den så kallade RALF-rapporten
            är övertygande. Rapporten är starkt kritiserad av framstående
            forskare för bristande objektivitet. Några forskare valde att
            lämna kommittén innan slutdokumentet lades fram. Därför är alla
            hänvisningar till denna rapport mycket tveksamma.
          </note>
          <note>
            Det är oklokt att alltför slentrianmässigt bortse från allvarliga
            hälsorisker i samband med exponering av elektromagnetiska fält.
            Studien visar att försiktighetsprincipen bör vara vägledande på
            grund av riskerna, inte minst vid barns och ungas exponering.
            Det är klart att studierna ifrågasätts och kritiseras av företrädare
            som på olika sätt har anknytning till berörda branscher. Vi anser
            att det finns risker med det.
          </note>
          <note>
            Sverige har annars varit ett föregångsland på många sätt när
            det gäller arbetarskydd, folkhälsoarbete och praktisk tillämpning
            av försiktighetsprincipen på olika hälosområden. Det kan dock
            mycket starkt ifrågasättas om inte denna hållning är satt på undantag
            just på det område som vi nu diskuterar.
          </note>
          <note>
            Och varför är det så? Det vore välgörande att få höra vad socialministern
            avser att göra åt detta.
          </note>
          <note>
            Det finns också andra risksamband förutom elöverkänslighet. En
            alldeles färsk rapport som redovisades häromdagen i Dagens Medicin
            visade att exponering för elektromagnetiska fält i yrkeslivet
            kan mer än fördubbla risken att utveckla Alzheimers sjukdom.
          </note>
          <note>
            Det visar en ännu opublicerad studie från Karolinska institutet.
            Studien utfördes bland 930 deltagare i det så kallade Kungsholmenprojektet
            och ska följas av fler studier som inom ett halvår kan få bilden
            att ytterligare klarna och tydligare visa på sambanden. Det kommer
            ständigt nya rapporter som aktualiserar vikten av att på allvar
            tillämpa försiktighetsprincipen, inte bara som en högtidsfras
            utan i verkligheten.
          </note>
          <note>
            Som framhålls i Birgitta Carlssons interpellationer och likaså
            i Vänsterns motioner är elöverkänslighet en växande folksjukdom.
            De drabbade tvingas i åtskilliga fall att flytta från sina hem
            och lämna sina arbeten. Det är ett tragiskt faktum att många drabbade
            också vägras sjukpenning även om läkare sjukskriver patienten.
            Ett flertal försäkringskassor godkänner inte elöverkänslighet
            som sjukdom. Dessa skilda bedömningar från olika försäkringskassor
            är inte acceptabla.
          </note>
          <note>
            Det vore av värde om socialministern kommenterade detta. På samma
            sätt vore det värdefullt att höra socialministern kommentera varför
            elöverkänslighet inte kan bedömas som arbetsskada. Som jag tidigare
            framhöll börjar det att framkomma alltfler rapporter om samband
            mellan elektromagnetiska fält och allvarliga sjukdomar. Symtomen
            på elöverkänslighet bör kunna betraktas som grund för bedömning
            av arbetsskada, enligt Vänsterpartiets mening.
          </note>
          <note>
            Vad avser socialministern att göra åt detta?
          </note>
          <note type="speaker">
            Anf. 23 HÅKAN LARSSON (c):
          </note>
          <note>
            Fru talman! Det här är en väldigt viktig diskussion. Vi kan inte
            längre blunda för att det finns problem i samhället med elöverkänslighet.
            Det är alltfler människor som drabbas, och de blir sjuka av olika
            typer av strålning. Som vi har hört här tidigare handlar det om
            hundratusentals människor.
          </note>
          <note>
            När det här förekommer måste man agera. Det är bakgrunden till
            att Birgitta Carlsson och jag tidigare har väckt en motion om
            att elöverkänslighet bör erkännas som sjukdom.
          </note>
          <note>
            Själv har jag tidigare inte tagit dessa problem på något större
            allvar. Jag har trott att det mest har varit inbillning och den
            typen av förklaringar. Men under det senaste året har jag blivit
            kontaktad av en rad drabbade människor som har övertygat mig om
            att elöverkänslighet faktiskt existerar i verkligheten.
          </note>
          <note>
            Jag tänker exempelvis på en kvinna som har varit tvungen att
            flytta från sitt hem på grund av att det har satts upp en mobilmast
            i närheten. I dag sover hon i en friggebod, klädd med aluminiumfolie
            på insidan.
          </note>
          <note>
            Hon hoppas att så småningom kunna flytta till en elsanerad lägenhet.
            Men om det är möjligt vet hon inte. I och med att elöverkänslighet
            inte är godkänd som sjukdom är det inte säkert att det går att
            få bostadsanpassningsbidrag och så vidare.
          </note>
          <note>
            Socialministern konstaterade nyss i svaret att patienter som
            sätter sina sjukdomssymtom i samband med elektromagnetiska fält
            ofta upplever att de får ett dåligt bemötande i vården. Det gäller
            också bemötandet från olika myndigheter. Så länge som elöverkänslighet
            inte har klassificerats som en sjukdom tas dessa patienter ofta
            inte på allvar.
          </note>
          <note>
            De formuleringar som socialministern hänvisade till i hälso-
            och sjukvårdslagen och i Socialstyrelsens allmänna råd för att
            komma till rätta med det dåliga bemötandet fungerar tydligen inte.
            De är ju till för att man ska få ett bra bemötande även om det
            inte finns något vetenskapligt underlag som styrker sambandet
            mellan sjukdomssituationen och strålning av olika slag.
          </note>
          <note>
            Jag vill fråga socialminister Lars Engqvist: Vad ska vi göra
            åt situationen, att människor som har drabbats av elöverkänslighet
            och som själva är övertygade om att det beror på det inte bemöts
            bra i vården och av myndigheterna? Hur ska vi agera så länge som
            elöverkänslighet inte betraktas som en sjukdom?
          </note>
          <note>
            Anf. 24 Socialminister LARS ENG-
          </note>
          <note type="speaker">
            QVIST (s):
          </note>
          <note>
            Fru talman! Jag har faktiskt aldrig trott att det har handlat
            om inbillning. Jag har mött många som redovisar det som de uppfattar
            som elöverkänslighet, och jag har talat med dem om deras bekymmer.
            Jag har aldrig trott att det skulle ha varit någon sorts inbillning.
          </note>
          <note>
            Däremot är det ett bekymmer att det inte finns någon konsensus
            i forskarvärlden kring hur man förklarar dessa allvarliga symtom.
            Jag tycker att den rent principiella inställning som redovisas
            i hälso- och sjukvårdslagen och i Socialstyrelsens rekommendationer,
            nämligen att man inte ska utgå ifrån behovet av en fastställd
            diagnos för att kunna räkna med vård och behandling och stöd från
            samhället, bör också rimligtvis gälla när det handlar om stöd
            vid arbetsskador eller annat stöd från samhället.
          </note>
          <note>
            Egentligen är det inte så intressant för den enskilde om det
            fastställs en diagnos eller inte, utan det intressanta är att
            man får stöd och hjälp för hantera de symtom och problem som man
            har. Jag vet ju att det finns ganska många goda exempel på, inte
            bara på arbetsgivare utan också på kommuner som har ställt upp
            med stöd för att anpassa bostäder med mera.
          </note>
          <note>
            Jag hoppas att forskningen ska komma till klarhet.
          </note>
          <note>
            Vad handlar det om? Hur ser det ut? Vad kan man åtgärda mer än
            att använda försiktighetsprincipen?
          </note>
          <note>
            Hur kan vi se till att skydda oss mot elektromagnetiska fält?
            På vilket sätt i övrigt skulle man kunna hantera problemen?
          </note>
          <note>
            Bekymret är ju, vilket inte är ovanligt inom forskarvärlden,
            att det inte finns någon konsensus. Den dominerande uppfattningen
            bland forskarna är just att man inte kan påvisa något samband.
            Därav följer att man inte heller fastställer någon diagnos eller
            anser att elöverkänslighet är att fastställa som sjukdom.
          </note>
          <note>
            Då är det viktigt att vi låter forskningen fortsätta att utröna
            och att vi samtidigt - och det vill jag understryka - garanterar
            de människor som har symtom och problem en god vård och ett gott
            bemötande i sjukvården.
          </note>
          <note>
            Jag har inget annat svar på frågan än att det är Socialstyrelsen
            som tillsynsmyndighet som ska se till att sjukvården fungerar
            i detta avseende och lever upp till de riktlinjer som styrelsen
            själv har utarbetat.
          </note>
          <note type="speaker">
            Anf. 25 BIRGITTA CARLSSON (c):
          </note>
          <note>
            Fru talman! Det sista som socialministern sade om just vikten
            av att dessa människor blir bemötta med värdighet i vården är
            oerhört viktigt, därför att det är alltför många som har vittnat
            om motsatsen. När man börjar engagera sig i den här typen av frågor
            är det väldigt många som hör av sig på ett eller annat sätt, och
            just det bemötande de har fått, att inte bli trodda, gör att väldigt
            många av de här människorna mår väldigt, väldigt dåligt.
          </note>
          <note>
            I Tyskland hanterar man de här frågorna på ett helt annat sätt.
            Där finns det möjligheter att få behandling. Där betraktas elöverkänslighet
            som en sjukdom. Även när det gäller en del andra sjukdomar
          </note>
          <note>
            - det handlar om eksem, allergier, kemisk känslighet men också
            om elöverkänslighet - kan man få stöd genom sjukförsäkringen att
            komma till en specialklinik för utredning och behandling. Det
            har visat sig att man haft god framgång och lyckats väl. Det är
            18 000
          </note>
          <note>
            patienter som har fått sådan behandling. Jag vet inte om socialministern
            har tagit del av detta. Men jag tycker att det är viktigt att
            vi också ser utanför vårt lands gränser när det gäller elöverkänslighet.
            Det är ett problem som finns i många länder i hela världen i dag,
            och det säger också, helt riktigt, socialministern i svaret.
          </note>
          <note>
            Efter att ha sett Uppdrag granskning känns det som att de här
            personerna som varit så övertygade och säkra inte längre är lika
            övertygade och säkra.
          </note>
          <note>
            Det var ju en person som sade att symtomen kan vara ett uttryck
            för en stressig livsstil, men har också delvis kunnat bekräftas
            i olika studier.
          </note>
          <note>
            En professor och sömnforskare, Torbjörn Åkerfeldt vid Karolinska
            Institutet, berättar att testpersoner som talat i till exempel
            mobiltelefon strax före sänggåendet har uppvisat förändringar
            av den så kallade djupsömnen, och den sömnen behöver vi ju alla
            så väl.
          </note>
          <note>
            Vi har tidigare varit säkra på att strålningen inte är farlig.
            Men den man som intervjuades i Uppdrag granskning var inte längre
            lika säker på att den inte kan vara farlig för oss. Det vet vi
            inte säkert.
          </note>
          <note>
            En annan tyckte att det var fel att använda ordet
          </note>
          <note>
            "betryggande" när det gäller om det är farligt eller inte, för
            vi vet inte i dag om strålningen påverkar till exempel allergier
            eller spermaproduktion. Och det saknas fortfarande forskning på
            GSM-telefoner, medgav han.
          </note>
          <note>
            Jag tycker att det känns skrämmande att det saknas forskning
            inom det här området. Det är ju så otroligt många människor som
            har mobiltelefoner i
          </note>
          <note>
            Sverige i dag - man räknar med att vi har sju miljoner
          </note>
          <note>
            - samtidigt som man talar om att det saknas forskning.
          </note>
          <note>
            Det har gjorts en sammanställning av vittnesmål, svart på vitt,
            från olika personer som har utsatts för detta. Jag måste bara
            läsa vad en person har sagt. Det är råd och tips när man är elöverkänslig:
            Åk inte bil, buss, flyg, tunnelbana, pendeltåg eller tåg. Gå inte
            på bio, teater, opera, konsert eller liknande. Stå inte för nära
            påslagna datorer, kopieringsapparater, frys- och kyldiskar, tvättmaskiner,
            torkskåp, lysrör, lågenergilampor med mera. Tänd inga lampor hemma.
            Dra ur alla elkontakter. Stå inte vid spisen och laga mat.
          </note>
          <note>
            Stryk bara en kort stund. Titta inte på TV. Prata inte för länge
            i telefon. Använd inte mobiltelefon och vistas inte på platser
            där det finns människor med mobiltelefon. Kan vi sätta oss in
            i vilken situation de här människorna lever under, hur det är
            att vara så starkt begränsad?
          </note>
          <note>
            Det är för många personer i Sverige i dag som har drabbats på
            det här sättet. Och jag vill verkligen skicka med att här måste
            vi ta ett mycket större ansvar än vad vi gör i dag. Det finns
            inget försvar för att vi i Sverige skjuter frågan framför oss
            och inte sätter in allt vi kan för att förbättra möjligheterna
            för de här personerna.
          </note>
          <note type="speaker">
            Anf. 26 ROLF OLSSON (v):
          </note>
          <note>
            Fru talman! Det är ett illavarslande faktum, som vi också hörde
            Birgitta Carlsson nämna, att Strålskyddsinstitutet och dess företrädare
            nu börjar sväva på målet om hur pass betryggande den nuvarande
            kunskapsnivån, som utgör grunden för den hittills förda politiken,
            egentligen är. Det kunde vi konstatera häromkvällen när vi såg
            Uppdrag granskning, ett TV-
          </note>
          <note>
            program med utfrågning av ansvariga. Det förstärker ytterligare
            vikten av att intensifiera en allsidig forskning och börja tillämpa
            försiktighetsprincipen i praktisk handling.
          </note>
          <note>
            Ute i Europa finns numera massor av exempel på hur man ökar informationen
            om riskerna till befolkningen, hur man lokalt och nationellt skärper
            säkerhetsbestämmelserna när det gäller till exempel master, basstationer
            och antenner. Vi kan hämta exempel från Norge, Finland, Tyskland,
            Storbritannien och
          </note>
          <note>
            Italien och visa att de ligger före Sverige i säkerhetsoch folkhälsotänkande
            i samband med ickejoniserande strålning och elöverkänslighet.
          </note>
          <note>
            Vi har, som jag framhöll, en god tradition att falla tillbaka
            på inom folkhälsoområdet i Sverige. Men just på de här områdena
            riskerar vi nu att hamna rejält på efterkälken. Det är bekymmersamt
            tycker vi i Vänsterpartiet.
          </note>
          <note>
            Vi måste alltså ta människornas problem och allvarliga besvär
            med elöverkänslighet på djupaste allvar. Vi måste arbeta med både
            orsak och verkan. Det behövs alltså förbättringar för de redan
            drabbade vad gäller sjukskrivningsmöjligheter och bedömning av
            arbetsskador. Det behövs samtidigt förstärkningar av det förebyggande
            arbetet i form av en breddad sammanhållen forskning och säkerhetsbestämmelser
            som minskar nyrekryteringen av elöverkänsliga.
          </note>
          <note type="speaker">
            Anf. 27 HÅKAN LARSSON (c):
          </note>
          <note>
            Fru talman! Klockan närmar sig två, så jag ska fatta mig kort.
          </note>
          <note>
            Jag tycker att det var väldigt positivt, som Lars
          </note>
          <note>
            Engqvist sade, att vi ska garantera en god vård och ett gott
            bemötande i vården även av de som lider av elöverkänslighet. Jag
            hoppas att dessa ministerord verkligen når ut i landet, tas på
            allvar och att det blir så i verkligheten.
          </note>
          <note>
            Sedan tror jag att vi snart måste komma till ett läge där elöverkänslighet
            erkänns som sjukdom.
          </note>
          <note type="speaker">
            Anf. 28 BIRGITTA CARLSSON (c):
          </note>
          <note>
            Fru talman! Jag vill bara skicka med socialministern vikten av
            att de här människorna ska kunna få elöverkänslighet bedömd som
            arbetsskada och få hjälp med bostadssanering. Alla har ju inte
            ekonomiska möjligheter att bygga sig ett hus att bo i på platser
            där det finns strålningsfria zoner.
          </note>
          <note>
            Det är oerhört viktigt och verkligen önskvärt att vi intar en
            större ödmjukhet i den här typen av frågor och att vi alla hjälps
            åt att se till att de här människorna får ett värdigt bemötande
            och blir trodda när de lyfter fram sina problem.
          </note>
          <note>
            Överläggningen var härmed avslutad.
          </note>
          <note>
            Ajournering
          </note>
          <note>
            Kammaren beslutade kl. 13.57 på förslag av andre vice talmannen
            att ajournera förhandlingarna till kl. 14.00 då frågestunden skulle
            börja.
          </note>
          <note>
            Återupptagna förhandlingar
          </note>
          <note>
            Förhandlingarna återupptogs kl. 14.00.
          </note>
          <note>
            8 § Frågestund
          </note>
          <note type="speaker">
            Anf. 29 FÖRSTE VICE TALMANNEN:
          </note>
          <note>
            Klockan är 14 och sammanträdet återupptas, nu med statsministerns
            frågestund. Jag får hälsa statsministern välkommen. Partierna
            har anmält följande företrädare till frågestunden: Bo Lundgren,
            Moderaterna, Lars Leijonborg, Folkpartiet, Göran Hägglund,
          </note>
          <note>
            Kristdemokraterna, Ulla Hoffmann, Vänstern, Maud
          </note>
          <note>
            Olofsson, Centern, och Maria Wetterstrand, Miljöpartiet.
          </note>
          <note>
            Jag vill påminna kammarens ledamöter om debattreglerna. Partiföreträdare
            kan normalt räkna med att få ordet till minst en följdfråga eller
            kommentar.
          </note>
          <note>
            Normalt får statsministern sista ordet i replikskiftet, men talmannen
            kan när han finner att så är befogat ge möjlighet till ytterligare
            en extra halv minut till frågeställaren.
          </note>
          <note>
            Övriga ledamöter ska ha föranmält sig till kammarkansliet senast
            13.30 på frågedagen. Det är också möjligt att under pågående debatt
            anmäla sig i kammaren. Anmälan bör i så fall göras hos kammarsekreteraren
            och inte från bänken.
          </note>
          <note>
            Straffskärpning för återfallsförbrytare
          </note>
          <note type="speaker">
            Anf. 30 BO LUNDGREN (m):
          </note>
          <note>
            Herr talman! För någon vecka sedan knivhöggs en
          </note>
          <note>
            21-årig väktare till döds i centrala Stockholm. Den misstänkte
            gärningsmannen är nu 26 år gammal.
          </note>
          <note>
            Redan vid 17 års ålder dömdes han för grov misshandel. Sedan
            dess har han dömts flera gånger för bland annat misshandel, stöld
            och narkotikabrott. I februari i fjol dömdes han till fem månader
            för bland annat misshandel. Bara tre månader senare dömdes han
            för brott mot knivlagen.
          </note>
          <note>
            En av vårt samhälles mest grundläggande uppgifter är att skydda
            medborgarna till liv och egendom.
          </note>
          <note>
            Här sviker staten samhället i dag. Därför skulle jag vilja fråga
            statsministern om han och regeringen är beredda att skärpa straffen
            för återfallsförbrytare för att skydda medborgarna.
          </note>
          <note>
            Anf. 31 Statsminister GÖRAN PERS-
          </note>
          <note>
            SON (s):
          </note>
          <note>
            Herr talman! Jag kan inte kommentera det enskilda fallet, det
            är det första jag vill säga. Sådan är inte heller frågan. Vi arbetar
            från regeringens sida med att minska brottsligheten, med att öka
            polisernas resurser och med att motverka framför allt droger,
            knark och alkohol, där det finns. Det är också ofta förknippat
            med dessa brott.
          </note>
          <note>
            Om det sedan är så att vi därutöver behöver skärpa straffen så
            är vi beredda att göra det. Men det ska också i så fall sättas
            in i sitt sammanhang och motiveras utifrån sakliga grunder. Vad
            vi syftar till är ju inte bara straff utan också en möjlighet
            för en ung människa att komma tillbaka in i samhällsgemenskapen.
          </note>
          <note>
            Den avvägningen har vi hela tiden aktuell. Jag är djupt oroad
            över utvecklingen.
          </note>
          <note type="speaker">
            Anf. 32 BO LUNDGREN (m):
          </note>
          <note>
            Herr talman! Jag är i likhet med statsministern djupt oroad över
            utvecklingen, men det som krävs är att man faktiskt vidtar åtgärder.
            Självklart ska vi göra allt för att unga människor inte ska förfalla
            till brottslighet, och där sviker också det offentliga. Det finns
            mycket man kan göra för att tidigt upptäcka barn som är i riskzonen,
            och det finns väsentligt mycket att göra i det avseendet.
          </note>
          <note>
            Men, Göran Persson, det väsentliga i den här frågan gällde återfallsförbrytare,
            de människor som har kommit så långt i sin brottsbana att de faktiskt
            är ett hot mot tredje man, mot människor. Eftersom statsministern
            är orolig är han ju medveten om att det här inte är något som
            är nytt. Våldet ökar, våldet blir grövre, våldet går ned i åldrarna
            när det gäller återfallsförbrytare.
          </note>
          <note>
            Är statsministern beredd, som vi, att skärpa straffen, att höja
            minimistraffet och att införa "tredje gången maxstraff" vid grova
            våldsbrott? Det går att svara ja eller nej. Vill statsministern
            vidta några åtgärder och höja straffen?
          </note>
          <note>
            Anf. 33 Statsminister GÖRAN PERS-
          </note>
          <note>
            SON (s):
          </note>
          <note>
            Herr talman! Nu kom vi dit jag visste att Bo
          </note>
          <note>
            Lundgren skulle komma. Det tog ett inlägg. Ni hör vad han säger.
            Efter tredje gången är det automatiskt maxstraff. Vad ska vi då
            med domare till? Domstolar? Nämndemän? Vad ska vi med alla dem
            som ska väga in allt som har skett runtomkring ett brott? Gärna
            skärpta straff, men det måste också finnas utrymme för en bedömning
            av det enskilda fallet.
          </note>
          <note>
            Dessutom, Bo Lundgren: När vi talar om att se till att färre
            blir brottslingar, underskatta då inte drogernas betydelse i sammanhanget.
          </note>
          <note>
            Sjukskrivningar
          </note>
          <note type="speaker">
            Anf. 34 LARS LEIJONBORG (fp):
          </note>
          <note>
            Herr talman! Sjuktalen exploderar, men regeringen gör ingenting.
            Beskedet i går att ni drar tillbaka den enda idé ni hade på det
            här området visar på en regering som har tappat greppet. Er passivitet
            är ansvarslös.
          </note>
          <note>
            De flesta inser att i ett samlat program måste det också ingå
            åtgärder mot felutnyttjandet av försäkringen. RFV kom med nya
            siffror senast i går, men ni verkar sakna kuraget att ta tag i
            den frågan. Det är kraftlöst. Och genom att ni inte lyckas hejda
            pengaflödet i försäkringarna måste ni svika kristallklara löften
            till barnfamiljerna. Det är hållningslöst.
          </note>
          <note>
            Oppositionen har en plan mot de höga sjukskrivningstalen. Vad
            har regeringen för plan, Göran Persson?
          </note>
          <note>
            Anf. 35 Statsminister GÖRAN PERS-
          </note>
          <note>
            SON (s):
          </note>
          <note>
            Herr talman! När jag hör Lars Leijonborg säga "vi har en plan"
            kommer jag ju osökt att tänka på en rätt känd figur i en svensk
            filmserie - "vi har en plan", som Sickan sade.
          </note>
          <note>
            För oss är det viktigt att säga att vi inte i första hand sätter
            strålkastarljuset på fusket. Det finns där, och det ska beivras.
            Men Lars Leijonborg och hans folkpartister kommer att bli fruktansvärt
            besvikna den dag de inser att det handlar om större saker än att
            vissa människor överutnyttjar dessa system. Det handlar om vårt
            arbetsliv. Det handlar om hets, det handlar om stress, det handlar
            om jäkt. Det handlar om för lite inflytande och för dålig personalutveckling.
            Det handlar om att vi är ett folk som åldras, det gäller också
            vår arbetskraft.
          </note>
          <note>
            Så komplicerat är detta. Den typ av aggressiv attityd som Folkpartiet
            ger uttryck för är fel ingångsväg. Vi kommer att presentera ett
            heltäckande program. Det läggs fram i samband med vårbudgeten,
            och där kommer vi att ha åtgärder som både förbättrar arbetsmiljön
            och pressar tillbaka kostnaderna.
          </note>
          <note type="speaker">
            Anf. 36 LARS LEIJONBORG (fp):
          </note>
          <note>
            Herr talman! Statsministern behöver verkligen inte tala om för
            mig att det krävs många åtgärder, för jag har krävt många åtgärder
            i åtskilliga år. Den här utvecklingen har vi sett sedan 1997,
            och regeringen har inte gjort någonsin under hela den tiden.
          </note>
          <note>
            Det här att ni inte ser det som alla andra ser, att det förekommer
            ett felutnyttjande, tyder ju på att ni är kraftlösa. Ni saknar
            kuraget att ta tag i den frågan.
          </note>
          <note>
            Okej, kom med tio andra åtgärder. Men gör framför allt någonting!
            På grund av att ni inte gör någonting måste ni ju svika andra
            löften också. Hur kan
          </note>
          <note>
            Göran Persson se barnfamiljerna i ögonen och ta tillbaka det
            kristallklara löfte om höjt tak i föräldraförsäkringen som gavs
            före valet?
          </note>
          <note>
            Anf. 37 Statsminister GÖRAN PERS-
          </note>
          <note>
            SON (s):
          </note>
          <note>
            Herr talman! Vi kommer att höja taket i föräldraförsäkringen.
            Vi kommer att höja taket i sjukförsäkringen. Jag hoppas också
            att vi kommer att kunna höja taket i a-kassan. Det är viktigt
            eftersom vi ska hävda de sociala försäkringarna. Men vi gör det
            inte med lånade pengar. Vi kommer inte att driva en ekonomisk
            politik som bara bortser från den utveckling vi har i omvärlden.
            Det går inte. Just nu tror jag att de flesta har upptäckt att
            världen är på väg in i ett läge där det kan bli krig.
          </note>
          <note>
            Det påverkar oss också i Sverige. Vi måste föra en ekonomisk
            politik som tar hänsyn till sådant. Allt annat är ansvarslöst.
            Om vi för en sådan politik, Lars
          </note>
          <note>
            Leijonborg, då kan jag inte se barnfamiljerna i ögonen. Det är
            detta det handlar om.
          </note>
          <note>
            Dessutom undrar jag över era jättelika skattesänkningar efter
            valet som ni inte vågade redovisa före valet. Vad är det för moral?
          </note>
          <note type="speaker">
            Anf. 38 LARS LEIJONBORG (fp):
          </note>
          <note>
            Herr talman! Skyll inte på kriget, Göran Persson!
          </note>
          <note>
            Det var ju exakt den situation som gjorde att Konjunkturinstitutet
            varnade för att ni höll på att överskrida budgettaket. Då drog
            vi tillbaka löften, men det saknade ni modet att göra. Det är
            därför barnfamiljerna nu kan känna sig så lurade.
          </note>
          <note>
            Vallöften
          </note>
          <note type="speaker">
            Anf. 39 GÖRAN HÄGGLUND (kd):
          </note>
          <note>
            Herr talman! Jag har en mycket kort fråga: Anser statsministern
            att politiker före val ska lova mer än de med säkerhet kan hålla
            efter valet?
          </note>
          <note>
            Anf. 40 Statsminister GÖRAN PERS-
          </note>
          <note>
            SON (s):
          </note>
          <note>
            Herr talman! Jag anser att vi i valrörelser ska föra resonemang
            med väljarna och utgå från att de är vuxna människor och förstår
            att hela vårt politiska samtal sätts in i sitt sammanhang. Det
            är självklart.
          </note>
          <note>
            Notera vad vi har sagt i valrörelsen. Vi tänker inte en gång
            till medverka till att Sveriges ekonomi fördärvas genom att vi
            börjar låna till sociala reformer.
          </note>
          <note>
            Frågan träffar frågeställaren med en våldsam kraft
          </note>
          <note>
            - kraften hos bumerangen. Hur var det, Göran Hägglund, med vårdnadsbidraget,
            som ni genomförde därför att ni hade lovat göra det men gjorde
            det i ett läge då underskottet var 230 000 miljoner kronor? Då
            klipper man till med ett löfte! Vad sade ni om det i valrörelsen?
          </note>
          <note type="speaker">
            Anf. 41 GÖRAN HÄGGLUND (kd):
          </note>
          <note>
            Herr talman! I valrörelsen sade Socialdemokraterna i slutskedet
            att man hade ett löfte som handlade om att höja taken i sjuk-
            och föräldraförsäkringen.
          </note>
          <note>
            Bosse Ringholm sade ordagrant i samband med överläggningarna
            på Harpsund i valrörelsens slutskede:
          </note>
          <note>
            Jag har tidigare sagt att höjningen av taken ska göras om det
            statsfinansiella läget så tillåter. Jag kan nu konstatera att
            det finns ett sådant utrymme. Om vi socialdemokrater får det svenska
            folkets förtroende avser vi att höja taken från den 1 juli 2003.
          </note>
          <note>
            Detta går inte att komma undan. Detta är ett absolut löfte. Om
            svenska folket är vuxet - vilket jag anser att det är - så borde
            Socialdemokraterna om de nu kommer att krypa undan löftet om den
            1 juli be svenska folket om ursäkt för att de har gjort fel. Förklaringarna
            om krig och annat har de ju friskrivit sig ifrån i den formulering
            som Ringholm har. Det är ett alldeles tydligt besked till svenska
            folket som Socialdemokraterna nu vill gå undan.
          </note>
          <note>
            Anf. 42 Statsminister GÖRAN PERS-
          </note>
          <note>
            SON (s):
          </note>
          <note>
            Herr talman! När jag lyssnar på vad Göran
          </note>
          <note>
            Hägglund läser upp tycker jag att det är alldeles utmärkta formuleringar.
            Först säger han "om det statsfinansiella läget medger" och sedan
            säger han "vi kan nu konstatera". Det var då, i augusti! Om man
            tittar på hur utvecklingen har sett ut därefter så ser man att
            den har blivit väsentligt mycket sämre.
          </note>
          <note>
            Jag tänker inte leda en regering som en gång till för in Sverige
            i underskottens träsk. Jag tänker inte leda en regering som driver
            på en utveckling där räntorna sticker i höjden därför att vi inte
            kan hålla ordning på våra finanser. Vi kommer att genomföra takhöjningarna,
            men vi kommer att göra det när vi har egna pengar till det och
            inte lånade. Vi vet inte hur lång lågkonjunkturen blir. Den har
            blivit längre och djupare än vad vi trodde, och alla vet vad bakgrunden
            till det är.
          </note>
          <note>
            Vi är djupt bekymrade över det krig som eventuellt nalkas. Håll
            nu inte på och driv en politisk debatt i Sverige där överbudet
            i krigstider blir det som blir den ekonomiska politikens kännetecken!
            Nu håller vi igen, nu samlar vi oss och nu ser vi till så att
            vi vårdar den styrka vi har. Sedan genomför vi reformerna när
            vi har råd med dem.
          </note>
          <note>
            Genèvekonventionen
          </note>
          <note type="speaker">
            Anf. 43 ULLA HOFFMANN (v):
          </note>
          <note>
            Herr talman! Genèvekonventionen är grunden för flyktingpolitiken
            världen över. Den säger att varje asylsökande har rätt att få
            sin sak prövad i det land dit han eller hon lyckas ta sig.
          </note>
          <note>
            Det krigshot som nu riktas mot Irak gör att FN
          </note>
          <note>
            räknar med att ungefär en miljon människor kommer att tvingas
            fly från Irak, och ytterligare uppemot två miljoner människor
            blir internflyktingar.
          </note>
          <note>
            Häromdagen läste jag i The Guardian att även premiärminister
            Tony Blair förbereder sig för en eventuell flyktingström. Enligt
            tidningsartikeln vill han skicka tillbaka de irakier som lyckas
            ta sig till
          </note>
          <note>
            Storbritannien till så kallade säkra zoner i grannländerna utan
            att det görs någon rättslig prövning, vilket står i strid med
            Genèvekonventionen. Samtidigt har enligt uppgift den engelska
            regeringen uttryckt önskemål om en revision om konventionen.
          </note>
          <note>
            Ett eventuellt krig mot Irak kommer, som jag sade, att orsaka
            stora flyktingströmmar. Det är därför inte utan oro som jag läser
            om den brittiska regeringens planer på att kringgå Genèvekonventionen.
          </note>
          <note>
            Min fråga till statsminister Göran Persson handlar egentligen
            om att jag vill försäkra mig om att Sverige och vår regering inte
            har några liknande planer, utan att vi som tidigare står bakom
            Genèvekonventionen.
          </note>
          <note>
            Anf. 44 Statsminister GÖRAN PERS-
          </note>
          <note>
            SON (s):
          </note>
          <note>
            Herr talman! Först vill jag hälsa Ulla Hoffmann välkommen i egenskap
            av ledare för sitt parti. Jag ser fram emot många intressanta
            debatter och också ett värdefullt samarbete, och jag önskar dig
            lycka till.
          </note>
          <note>
            Du ställer en fråga på ett sakområde som du kan bättre än jag.
            Men eftersom du begär ett klart besked om Genèvekonventionen så
            kan jag säga att vi inte har några sådana planer.
          </note>
          <note>
            Däremot kan jag tala om vad som skrämmer och oroar mig just nu.
            Det är att vi har en utveckling i
          </note>
          <note>
            Europa som är av det slaget att vi är på väg att få en asylpolitik
            där flera länder skärper sin hållning. Några länder, som vill
            behålla en liberal och generös asylpolitik, hamnar i läget att
            vi får ta en onaturligt stor del av den börda som solidariteten
            representerar. Det är inte en hållbar utveckling på sikt. Därför
            måste vi se till så att också övriga Europa håller fast vid en
            generös asylpolitik. Jag är djupt orolig på den punkten, och jag
            är inte säker på att det kommer att gå.
          </note>
          <note>
            När det läget väl inträffar så får vi ta en ny debatt.
          </note>
          <note type="speaker">
            Anf. 45 ULLA HOFFMANN (v):
          </note>
          <note>
            Herr talman! Det känns bra att statsministern är beredd att försvara
            Genèvekonventionen.
          </note>
          <note>
            Det som har lett till detta - just de flyktingströmmar som statsministern
            talar om - är att det förbereds för ett krig. Det bästa sättet
            att undvika flyktingströmmar är förstås att förhindra att det
            utbryter ett krig.
          </note>
          <note>
            Om jag ska tolka den debatt som har förts här tidigare så skulle
            ett stopp och ett förhindrande av kriget också få en positiv effekt
            på taken i föräldraförsäkringen.
          </note>
          <note>
            Det är oroande att ett annat EU land, visserligen i en hemlig
            rapport men ändå, har långtskridande planer på att kringgå Genèvekonventionen.
            Medlemskapet i EU förutsätter ju att man följer både den och
          </note>
          <note>
            Europakonventionen. Jag förutsätter och hoppas att
          </note>
          <note>
            Sverige och den svenska regeringen kommer att använda sitt inflytande
            för att se till att alla länder i
          </note>
          <note>
            Europeiska unionen följer Genèvekonventionen.
          </note>
          <note>
            Anf. 46 Statsminister GÖRAN PERS-
          </note>
          <note>
            SON (s):
          </note>
          <note>
            Herr talman! Vi ska använda vårt inflytande. Vi har ju den möjligheten
            som medlemmar i EU. Det är en rik tillgång att kunna påverka också
            andra länders utveckling genom att vi deltar i samma union och
            på så sätt kan ta ansvar för samma beslut.
          </note>
          <note>
            Jag ser inte fram emot en lätt diskussion - det gör jag inte.
            Sverige är på väg in i ett läge där vi är ett av de få länder
            i Europa som behåller en generös asyloch flyktingpolitik. Den
            press som den utvecklingen skapar på vårt land ska vi inte underskatta.
            Jag är djupt oroad över utvecklingen.
          </note>
          <note>
            Det är som Ulla Hoffmann säger; krig i Irak får utöver långtgående
            mänskliga tragedier den konsekvensen att det naturligtvis kommer
            att påverka allas vår vardag i form av intryck, känslor, upplevelser
            men också ekonomi, arbete och möjligheter att bygga vidare på
            välfärd. Så hänger det ihop, och det kommer vi inte runt.
          </note>
          <note>
            Tillväxt
          </note>
          <note type="speaker">
            Anf. 47 MAUD OLOFSSON (c):
          </note>
          <note>
            Herr talman! Jag känner stor respekt för Göran
          </note>
          <note>
            Perssons ambitioner att hålla ordning på ekonomin.
          </note>
          <note>
            Men tyvärr är det så att hela valrörelsen handlade om just ekonomin.
            Det handlade om två saker: Hur ska vi hålla ordning på utgifterna,
            och hur ska vi öka tillväxten?
          </note>
          <note>
            Ni gav stora vallöften. Vi visste att ni köpte olika väljargrupper
            - det var inget snack om saken. Det handlade om att se till att
            regeringsmakten kunde behållas. Nu sitter vi här, och ni kommer
            och talar om att vallöftena ska brytas.
          </note>
          <note>
            Jag undrar bara: Vilket är nästa vallöfte som ni tänker bryta?
            Vilket av de vallöften ni gav ser statsministern som ska brytas
            här i framtiden?
          </note>
          <note>
            Den andra frågan handlar om hur mycket pengar vi ska få in. Hur
            ska vi öka tillväxten så att vi får några pengar till en välfärd?
          </note>
          <note>
            Statsministern värnar om alla kvinnor i den offentliga sektorn
            som vill ha högre löner och alla kvinnor som vill ha bättre arbetsvillkor.
            Men var ska vi ta pengarna ifrån? Jag undrar: Vilka är regeringens
            åtgärder för att öka tillväxten i Sverige så att vi åtminstone
            kan betala för en bra offentlig välfärd?
          </note>
          <note>
            Anf. 48 Statsminister GÖRAN PERS-
          </note>
          <note>
            SON (s):
          </note>
          <note>
            Herr talman! Under de senaste åren har vi haft en av de bästa
            tillväxtutvecklingarna i Europa. Vi har toppat listan. Det har
            skett efter att vi har fört en politik som har pressat tillbaka
            räntorna, pressat ned inflationen och tagit bort underskotten
            som i sin tur drev upp räntorna och inflationen.
          </note>
          <note>
            Maud Olofsson kan ju fråga en jordbrukare som har lånat till
            en investering om han vill ha en politik med överbud i Sveriges
            riksdag som driver upp räntorna på den investeringen till 12-15
            %, som de var en gång i tiden för inte så länge sedan, eller om
            vi ska ligga kvar på de 3-5 % som man betalar i dag. Det är detta
            det handlar om. När vi talar om tillväxt och tillväxtutveckling
            finns ingenting viktigare än dessa grundläggande förutsättningar
            i politiken. Allt annat blir lättviktigt jämfört med detta. Det
            har svensk utveckling visat.
          </note>
          <note type="speaker">
            Anf. 49 MAUD OLOFSSON (c):
          </note>
          <note>
            Herr talman! Statsministern säger att vi har det så bra. Är det
            därför vi har så många uteliggare på gator och torg? Är det därför
            vi har så många som inte kan leva på sin lön? Är det därför som
            svenska kvinnor har så dåligt betalt i den offentliga sektorn
            ute i kommuner och landsting? Är det därför som vi inte har råd
            att sköta om vägarna? Är det därför som vi inte har råd att bygga
            bredband? Är det därför som vi inte har råd att ha poliser? Är
            det därför att vi har det så bra som vi har så höga ohälsotal?
          </note>
          <note>
            Nej, statsministern, sanningen är ju den att Sverige håller på
            att halka efter. Det var precis det här som valrörelsen handlade
            om. Vi sade till Socialdemokraterna: Lova inte mer utgifter än
            ni kan hålla! Kom med förslag på hur vi ska öka tillväxten så
            att vi får några resurser att fördela!
          </note>
          <note>
            Det var precis det som valrörelsen handlade om.
          </note>
          <note>
            Statsministern säger att det enda sättet att klara det är sänkta
            räntor. Ja, det vet vi i Centerpartiet. Vi har med och sanerade
            den svenska ekonomin. Vi vet vad sänkta räntor har haft för betydelse.
            Men många småföretag väntar på åtgärder som ökar förutsättningarna
            för att de ska kunna anställa fler, ha bättre lönsamhet och ge
            pengarna till den välfärd som vi alla vill ha.
          </note>
          <note>
            Anf. 50 Statsminister GÖRAN PERS-
          </note>
          <note>
            SON (s):
          </note>
          <note>
            Herr talman! Om man lyssnar noga på Maud
          </note>
          <note>
            Olofsson har man överbudspolitiken i ett nötskal.
          </note>
          <note>
            Hon säger att det ska vara mer till vägarna, mer till bredband,
            fler poliser, bättre och fler anställda i vården och mer pengar
            för att möta de sociala problem vi ser. Det handlar om ytterligare
            resurser överallt. I
          </note>
          <note>
            nästa andetag säger hon: Vi vet vad det betyder att sänka räntorna.
            Vi vet vad det betyder att ta ansvar för ekonomin.
          </note>
          <note>
            Ja, men så gör det då! Nu kommer vi in i en period då hela världen
            kan få en ekonomisk åtstramning.
          </note>
          <note>
            Ska vi då stå här i riksdagen och jaga varandra med överbud på
            olika områden går det illa för Sverige. Vi sade i valrörelsen:
            Vi tänker inte äventyra de offentliga finanserna. Finns det inte
            pengar till våra vallöften skjuter vi dem något år framåt i tiden.
          </note>
          <note>
            Jag är ganska säker på att när vi möter väljarna
          </note>
          <note>
            2006 är hela vårt valmanifest genomfört och finanserna intakta.
            Det är detta det handlar om. Det är en sådan politik vi ska samarbeta
            om med Miljöpartiet och Vänsterpartiet.
          </note>
          <note>
            Diskrimineringslagstiftningen
          </note>
          <note type="speaker">
            Anf. 51 MARIA WETTERSTRAND (mp):
          </note>
          <note>
            Herr talman! Jag tänker inte ställa en fråga om taken i föräldra-
            och sjukförsäkringarna, utan jag tänkte ta upp en fråga som handlar
            om diskrimineringslagstiftningen.
          </note>
          <note>
            För tre dagar sedan presenterade regeringen ett förslag på skärpt
            lagstiftning mot diskriminering. Jag tycker att det är väldigt
            bra. Skyddet mot diskriminering har stora brister i dag. Men tyvärr
            finns det fortfarande, som vi tycker, helt onödiga brister även
            i det nya lagförslaget. Man tar upp diskrimineringsgrunderna etnisk
            tillhörighet, religiös övertygelse, funktionshinder och sexuell
            läggning. Om man blir diskriminerad på någon av dessa grunder
            har man ett rättsligt skydd.
          </note>
          <note>
            Men det finns inget utökad skydd när det gäller könsdiskriminering.
            Det får den absurda konsekvensen att om en bank gör sig skyldig
            till diskriminering av en invandrare vid kreditgivning handlar
            den banken olagligt. Men en kvinnlig företagare som kommer dit
            och hamnar i samma situation har inget skydd mot diskriminering
            om hon inte samtidigt är invandrare.
          </note>
          <note>
            Jag vill fråga statsministern om statsministern anser att det
            är rimligt att man hänskjuter hela frågan om könsdiskriminering,
            som rör över 50 % av svenska folket, till en utredning som kan
            leda till ett förslag tidigast 2005-2006.
          </note>
          <note>
            Anf. 52 Statsminister GÖRAN PERS-
          </note>
          <note>
            SON (s):
          </note>
          <note>
            Herr talman! Det kan alltid diskuteras vad som är rimligt i sammanhanget.
            Vi har redovisat de här ökade ambitionerna i diskrimineringshänseende.
            Vad gäller diskrimineringsgrunden kön läggs det i en utredning,
            inte därför att vi tycker att det är oviktigt, utan därför att
            vi vill skaffa ytterligare kunskap om hur det ska hanteras och
            hur påföljderna ska se ut.
          </note>
          <note>
            Det är möjligt att det kan skyndas på och göras snabbare. Jag
            har ingenting emot det. Det finns kanske idéer om hur det ska
            gå till redan nu. Det kan vi också diskutera. Men vi underskattar
            inte problemet. Vi ser det, och det är, precis som när det gäller
            de andra grunderna, någonting som vi vill fortsätta att arbeta
            med, gärna tillsammans med Miljöpartiet.
          </note>
          <note type="speaker">
            Anf. 53 MARIA WETTERSTRAND (mp):
          </note>
          <note>
            Herr talman! En av anledningarna till att jag tar upp den här
            frågan är naturligtvis att lyfta upp den till debatt och öka pressen
            på regeringen att känna att detta är en fråga som bör prioriteras.
            Här måste man verkligen anstränga sig för att få fram ett förslag
            betydligt fortare än vad man får om man bara låter allt fortgå
            som det är tänkt nu.
          </note>
          <note>
            Den här lagändringen är följden av ett EU-
          </note>
          <note>
            direktiv. EU har valt att utesluta könsdiskriminering i lagstiftningen.
            Sverige har valt att bara göra det som man är tvingade till av
            EU och ingenting annat. Sedan tänker man att snart kommer väl
            EU att tvinga oss till könsdiskrimineringslagstiftning också,
            och då får vi ta det då. Jag tycker inte att det är okej att vi
            väntar tills EU tvingar oss att göra de här sakerna. Vi, Sverige,
            måste ligga i framkant hela tiden när det gäller jämställdhetsfrågor
            och det skärpta skyddet mot diskriminering. Jag skulle gärna vilja
            ha det bekräftat från statsministern.
          </note>
          <note>
            Anf. 54 Statsminister GÖRAN PERS-
          </note>
          <note>
            SON (s):
          </note>
          <note>
            Herr talman! Det är intressant att konstatera att det är EU som
            driver de här frågorna om diskriminering. Det är också en bild
            av Europaunionen som vi kan ta med oss. Sedan har vi högre ambitioner
            på jämställdhetsområdet än vad de flesta andra medlemsländer har.
            Vi driver de frågorna aktivt inom unionen. Jag är inte alls främmande
            för att unionen kommer att komma tillbaka med diskrimineringsfrågor
            på grund av kön.
          </note>
          <note>
            Vår jämställdhetspolitik är vidare än bara diskrimineringsfrågor.
            Den rör en lång rad andra initiativ som är långtgående och ibland
            komplicerade. Den listan och det programmet känner ju Maria Wetterstrand.
            Det har vi jobbat fram i 121-
          </note>
          <note>
            punktsprogrammet tillsammans med Vänsterpartiet och Miljöpartiet.
            Det är ett prioriterat område för regeringen. Vi har inga ambitioner
            att på något sätt ligga efter. Jag blir glad om EU också tar upp
            de här frågorna. Det visar att det går åt rätt håll också där,
            i den union som vi alla älskar att hata.
          </note>
          <note>
            Bostadspolitiken
          </note>
          <note type="speaker">
            Anf. 55 OWE HELLBERG (v):
          </note>
          <note>
            Herr talman! I Sverige finns det ca 10 000 hemlösa varav 1 000
            är uteliggare. Det här är tufft när kylan biter i skinnet. Några
            har till och med dött på grund av kylan. I Malmö finns det 800
            barn som är hemlösa, dock inte bostadslösa, men de har inget eget
            hem. Det här är inte värdigt vårt välfärdssamhälle, statsministern.
          </note>
          <note>
            Vi bygger minst i EU och bostadbeståndet minskar i värde varje
            år sedan 1993. Statsministern har ett ansvar för detta. Bostadspolitiken
            är lågt prioriterad i regeringens arbete. Frågorna är uppdelade
            på 4-5
          </note>
          <note>
            ministrar. Frågar man svenska folket vem som är bostadsminister
            får man nog inte många svar.
          </note>
          <note>
            I egenskap av vice ordförande i bostadsutskottet vill jag nu
            fråga statsministern när bostadsfrågan ska få den plats i regeringens
            arbete som den förtjänar.
          </note>
          <note>
            När får vi se en minister med ansvar för bostadspolitiken?
          </note>
          <note>
            Anf. 56 Statsminister GÖRAN PERS-
          </note>
          <note>
            SON (s):
          </note>
          <note>
            Herr talman! Lars-Erik Lövdén är bostadsansvarig i regeringen.
            Jag vill bara klara ut den saken inför kammaren.
          </note>
          <note>
            Bostadsbyggandet kunde vara större. Naturligtvis är det så. Å
            andra sidan tror jag inte att vi löser de problemen med en bostadsminister.
            Jag tror tvärtom att det skulle kunna komplicera det hela ytterligare
            om vi på så sätt tar ut en del av ekonomin och tillsätter en särskild
            minister för den sektorn.
          </note>
          <note>
            Vi har haft det så en gång i tiden. Det byggdes många bostäder,
            men det uppfanns också en ohygglig mängd subventioner och andra
            typer av stödsystem, som snedvred bostadsmarknaderna på ett sätt
            som inte var särskilt hälsosamt. Så blir det i regel när man skapar
            en politisk apparat för en viss sektor. Vi har sett det när det
            gäller jordbruket, och vi har sett det när det gäller bostäder.
            Dit vill vi inte komma tillbaka.
          </note>
          <note>
            Jag kan göra en mycket enkel reflexion, herr talman. När vi började
            frågestunden talade vi om räntorna. När räntorna uppgick till
            15 % behövde vi en subvention för att komma ned till 3 %. När
            man nu kan låna till 3-4 % ränta är finansieringsproblemet löst.
            Nu handlar det om konkurrens i byggsektorn, och det är snarast
            där som vi ska sätta in stöten, inte med ytterligare regleringar
            och bidrag.
          </note>
          <note type="speaker">
            Anf. 57 OWE HELLBERG (v):
          </note>
          <note>
            Herr talman! Det var en väldigt lång utläggning i den här frågan.
            Statsministern har fastnat i räntepolitiken, men regeringen har
            faktiskt lovat att vi ska bygga 120 000 lägenheter under den här
            mandatperioden. Det ser inte riktigt bra ut, Göran Persson, så
            det är nog dags att diskutera vilka mera handfasta åtgärder vi
            ska ta till för att leva upp till de målsättningar som regeringen
            faktiskt har gjort i den här frågan.
          </note>
          <note>
            Just nu går det faktiskt åt fel håll, från en låg nivå till en
            ännu lägre nivå 2003. Så gör något, statsministern! Det duger
            inte att snacka om räntan.
          </note>
          <note>
            Anf. 58 Statsminister GÖRAN PERS-
          </note>
          <note>
            SON (s):
          </note>
          <note>
            Herr talman! Om det handfasta och handlingskraftiga ska bestå
            i att tillsätta en bostadsminister lär det inte bli särskilt mycket
            gjort. Det kan jag säga på en gång.
          </note>
          <note>
            Detta visar väl också frågeställarens problem. Det är lättare
            att säga att man vill ha 40 000 eller 50 000
          </note>
          <note>
            lägenheter än att se till att de byggs. Bostäder är förknippade
            med en framtidstro, med att unga människor vill och kan bilda
            familj och sätta barn till världen.
          </note>
          <note>
            När de känner sig osäkra om de sakerna skaffar de sig inte heller
            lägenheter. Då finns inte efterfrågan på samma sätt. Där ligger
            en stor del av förklaringen.
          </note>
          <note>
            Jag tycker också att de kommunala bostadsföretagen har avrustats
            för långt. De borde kunna ta ett större ansvar, särskilt i de
            delar av Sverige där det finns en genuin efterfrågan på att bygga
            små hyresrätter med låga hyror, något som staten faktiskt också
            har försökt att stimulera.
          </note>
          <note>
            Arbetsmarknaden för invandrare
          </note>
          <note type="speaker">
            Anf. 59 LUCIANO ASTUDILLO (s):
          </note>
          <note>
            Herr talman! I regeringsförklaringen deklarerar statsministern
            att en av de stora arbetsuppgifterna framöver är att öka de invandrade
            svenskarnas tillträde till arbetsmarknaden. Det är ett välkommet
            besked.
          </note>
          <note>
            Arbete är nämligen A och O för att bli delaktig i samhället.
            Det är därför glädjande att så mycket är på gång: den vidgade
            diskrimineringslagstiftning som ska antas, den arbetsmarknadspolitiska
            proposition som spänner bågen ytterligare på det här området och
            inte minst samarbetet med svenskt näringsliv som regeringen tagit
            initiativ till.
          </note>
          <note>
            Men på många andra områden känner jag stor oro, inte minst för
            situationen i skolan. Vi socialdemokrater har en bra integrationspolitik,
            men integrationen har stora brister. Vi behöver göra mycket mer
            på flera politiska områden. Dessutom är utvecklandet av handlingskraft
            ett bra sätt att åtminstone dämpa förslag av typen språktest som
            exploaterar människors okunskap, rädsla och fördomar i integrationsdebatten.
          </note>
          <note>
            Därför vill jag fråga statsministern: Vilka ytterligare initiativ
            avser regeringen att ta för att skruva upp tempot på det här området?
          </note>
          <note>
            Anf. 60 Statsminister GÖRAN PERS-
          </note>
          <note>
            SON (s):
          </note>
          <note>
            Herr talman! Jag delar helt frågeställarens uppfattning att det
            grundläggande är arbete åt vuxna och bra skolor åt barn. Det är
            grunden för integrationspolitiken.
          </note>
          <note>
            Vi har i dag i regeringen fått en föredragning under allmän beredning
            av det ansvariga statsrådet
          </note>
          <note>
            Mona Sahlin om utvecklingen just nu på arbetsmarknaden. Vi har
            mycket uppmuntrande siffror att redovisa över hur det ser ut bland
            dem som har kommit till Sverige under de senaste åren. Det är
            en väsentligt sjunkande arbetslöshet och stigande sysselsättning.
          </note>
          <note>
            Fortfarande ser vi dock det som jag talade om i valrörelsen,
            att vi har stora grupper framför allt i storstädernas ytterområden
            som inte kommer in på arbetsmarknaden därför att de kanske inte
            ens finns i vår arbetsmarknadsstatistik. Där måste vi sätta in
            mer åtgärder. Det gäller vägledning, bättre svenskundervisning
            och uppsökande verksamhet.
          </note>
          <note>
            Ofta har dessa människor en god utbildning som vi behöver i det
            svenska samhället. Då blir det också viktigt med politiken när
            det gäller validering för att deras gamla examina från hemlandet
            ska kunna översättas till en svensk. Utefter dessa riktlinjer
            arbetar regeringen.
          </note>
          <note>
            De offentliga utgifterna
          </note>
          <note type="speaker">
            Anf. 61 HENRIK S JÄRREL (m):
          </note>
          <note>
            Herr talman! När jag är ute och reser tillsammans med mina kolleger
            här i riksdagen får jag ibland en fråga som jag tror att även
            statsministern får, en fråga som nog också de som nu lyssnar på
            radio och TV
          </note>
          <note>
            och som sitter på läktarna ställer: Vart tar egentligen skattemedlen
            vägen? Här ropas det från val till annat på att vi måste höja
            skatterna för vård, skola och omsorg, på att polisen behöver mer
            resurser och så vidare.
          </note>
          <note>
            Jag skulle vilja att statsministern utlovade att skärpa kostnadskontrollen
            över de offentliga utgifterna och bland annat titta över statens
            utgiftskostym och se efter var det läcker, för det gör det säkert
            på många ställen. Många undrar: Får vi verkligen valuta för våra
            skattepengar?
          </note>
          <note>
            Anf. 62 Statsminister GÖRAN PERS-
          </note>
          <note>
            SON (s):
          </note>
          <note>
            Herr talman! Det där är en 850-miljardersfråga, som jag använder
            mycket av min tid till att grubbla på. Jag tror nog att svaret
            på frågan är ja, men det är självklart att vi kan få ut mer av
            våra resurser. Det pågår hela tiden ett förändringsarbete inom
            den statliga sektorn och inom de sektorer som är beroende av statens
            bidrag, det vill säga kommuner och landsting.
          </note>
          <note>
            Det är ett hårt och svårt förändringsarbete, som ofta pressar
            vår personal långt. Men jag är ganska säker på att vi kan få ut
            mer.
          </note>
          <note>
            Jag vill gärna driva det här arbetet, och jag skulle vara oerhört
            hjälpt, Henrik S Järrel, om jag här ifrån riksdagen fick det stödet
            att vi i en tid av ekonomisk nedgång kunde få ägna oss åt att
            få ut mer av de resurser som vi redan har i stället för att ha
            ständiga debatter om att lägga på oss nya utgifter.
          </note>
          <note>
            Så om Henrik S Järrel hjälper till att hålla igen på den kanten,
            ska jag se till att vi använder de resurser som vi redan har på
            ett bättre sätt. Jag tycker att det skulle vara en bra uppgörelse.
          </note>
          <note>
            Sveriges roll i internationell konfliktlösning
          </note>
          <note type="speaker">
            Anf. 63 ANITA BRODÉN (fp):
          </note>
          <note>
            Herr talman! Iraksituationen berör oss alla. Enorma ansträngningar
            måste nu till för att få till stånd en långvarig fredlig lösning.
            Min fråga rör emellertid
          </note>
          <note>
            Sveriges fortsatta internationella roll vad gäller konfliktlösning,
            vår historia, våra tidigare och nuvarande personella insatser
            - av Ekéus och Blix för att nämna två aktuella namn. Att vi har
            erkänt duktiga fredsoch konfliktforskare borde tala för att Sverige
            skulle kunna ta på sig en större konfliktförebyggande roll framöver.
          </note>
          <note>
            Alltför ofta sätts akuta åtgärder in för sent. Positionerna är
            redan låsta, såren svårläkta och de underliggande orsakerna outredda.
            Är statsministern beredd att ta initiativ till att Sverige i framtiden
            återtar och till och med förstärker vår position vad gäller fredsoch
            konfliktlösning genom exempelvis ett inrättande av ett freds-
            och konfliktslösningscenter, gärna tillsammans med Norge, med
            en samlad kompetens och en personell stab beredd att snabbt agera
            när en konflikt är under uppseglande?
          </note>
          <note>
            Anf. 64 Statsminister GÖRAN PERS-
          </note>
          <note>
            SON (s):
          </note>
          <note>
            Herr talman! Anita Brodén tar upp en viktig och svår fråga. Det
            är väldigt lätt att säga att jag sympatiserar med den och gärna
            vill instämma i den, men när jag har sagt det finns det några
            saker att tillägga.
          </note>
          <note>
            En sak är att vi redan nu inte är dåliga på detta. Vi gör mycket,
            och vi har en stor aktivitet. När man pratar om nya center ska
            man inte glömma dem som vi redan har. Till exempel är det som
            pågår vid Uppsala universitet ett uttryck för detta.
          </note>
          <note>
            Vi har också inom vår egen utrikesförvaltning en lång och samlad
            erfarenhet, som är internationellt väl prövad och erkänd. Vi sitter
            ständigt och även just nu i diskussioner om ytterligare svenskar
            som ska placeras i framträdande internationell position för att
            hantera konflikter eller eftervården av konflikter. Jag är övertygad
            om att vi kan göra väldigt mycket.
          </note>
          <note>
            Norge är i det här sammanhanget ett land med mycket gott anseende,
            stora resurser och en väldigt tydlig vilja. Det är en god partner.
          </note>
          <note>
            Jag tar alltså till mig idén, men jag törs inte lova att vi ska
            etablera ett center. Vi kanske redan har center som vi ska bygga
            vidare på.
          </note>
          <note>
            Klassning av Dalsland som skogslän
          </note>
          <note type="speaker">
            Anf. 65 INGEMAR VÄNERLÖV (kd):
          </note>
          <note>
            Herr talman! Våren närmar sig, och tjällossningen står för dörren.
            Den ställer till med stora problem med vägarna på många håll i
            vårt land, särskilt i Dalsland.
          </note>
          <note>
            Ingen annan del av Sverige har så stor andel av vägarna avstängda
            på grund av tjällossning som just
          </note>
          <note>
            Dalsland. Det kan röra sig om upp emot 50 %. För några år sedan
            samverkade i Dalsland Vägverket, näringslivet, kommuner och enskilda
            i att prioritera vissa vägsträckor som vitala stråk, vilka först
            och främst skulle behöva tjälsäkras. Man är överens om tagen,
            men resurser saknas.
          </note>
          <note>
            Regeringen satsar förvisso extra pengar på att förbättra bärigheten
            på vissa vägar i skogslänen, det vill säga länen från och med
            Värmland och norrut. Dessvärre räknas inte Dalsland dit, trots
            att besvären där är minst lika stora som i de så kallade skogslänen.
          </note>
          <note>
            Jag har tidigare påpekat detta för förre näringsministern, men
            utan resultat. Jag är medveten om att det finns en särskild minister
            för sådana här frågor, och därför får min fråga till statsministern
            en något vid utformning.
          </note>
          <note>
            Är statsministern beredd att ta något initiativ som skulle kunna
            leda till att även Dalsland kommer att ingå i det område som utgörs
            av de så kallade skogslänen?
          </note>
          <note>
            Anf. 66 Statsminister GÖRAN PERS-
          </note>
          <note>
            SON (s):
          </note>
          <note>
            Herr talman! Det initiativ jag tänker ta är att se till så att
            den proposition vi redan har antagit också kan genomföras. Det
            är 364 miljarder kronor som ska läggas på infrastruktur - vägar
            och järnvägar - under de kommande 12 åren, och det är en gigantisk
            satsning. Men det är klart: Också den är ju utsatt för omständigheternas
            spel, och jag vill att den säkras.
          </note>
          <note>
            Jag inser att vi står inför ett stort problem, och det är att
            när vi säger att hela Sverige ska leva så betyder det väldigt
            ofta att vi faktiskt också sätter fokus på en låg vägstandard,
            inte bara i Dalsland utan också i andra delar av det Sverige som
            regelmässigt drabbas av tjälskador, och det är större delen av
            vårt vackra avlånga land.
          </note>
          <note>
            364 miljarder - mer pengar har vi inte, men vi ska se till så
            vi tar fram dem. Jag tror att det får vara statsministerns bidrag
            i sammanhanget. Sedan får fackministern klara ut resten.
          </note>
          <note>
            Miljövänliga bränslen
          </note>
          <note type="speaker">
            Anf. 67 MAUD OLOFSSON (c):
          </note>
          <note>
            Herr talman! Statsministern har tidigare pratat om det gröna
            folkhemmet mycket förtjänstfullt på många sätt och vis. Miljöfrågan
            är för många av oss en nyckelfråga för att leva i framtiden. Vi
            vet att människans påverkan på växthuseffekten är väldigt stor
            och att det är trafiken som är den stora boven i det här sammanhanget.
            Kalifornien har varit mycket framgångsrikt och har satt tuffa
            politiska mål för att nå dit man vill. Man har satt upp mål för
            när man ska ha en fordonspark som inte drivs av fossila bränslen.
            Jag tror att vi behöver göra detsamma, både i Sverige och
          </note>
          <note>
            Europa, om vi ska klara det här. Skulle vi vidta aktiva åtgärder
            så skulle också näringslivet och industrin se att det här var
            möjligt att göra.
          </note>
          <note>
            Min enkla fråga till statsministern är: Är statsministern beredd
            att sätta upp dessa tydliga mål, till exempel att år 2020 ska
            vi inte ha fordon som drivs av fossila bränslen, utan vi ska ha
            miljövänliga bränslen?
          </note>
          <note>
            Anf. 68 Statsminister GÖRAN PERS-
          </note>
          <note>
            SON (s):
          </note>
          <note>
            Herr talman! Jag vågar inte i dag sätta upp målet
          </note>
          <note>
            2020, men jag vågar påstå att det kommer att bli så, därför att
            det är den enda möjliga och hållbara utvecklingen som jag kan
            se att vi har framför oss. Kol och olja är sådant som vi måste
            sluta förbränna. Det förbränns i dag i en utsträckning som gör
            att klimatet på jorden kommer att förändras för generationer och
            åter generationer framåt. Det är ingenting som vi kan ta på vårt
            samvete.
          </note>
          <note>
            Vi har därför från regeringens sida inlett ett samarbete med
            de svenska bilföretagen om att ta fram en ny motor där vi faktiskt
            ska kunna ha andra bränslen än bensin och diesel.
          </note>
          <note>
            Sedan är det här en internationell process. Ett av de mest lovvärda
            initiativen på senare tid - det är rätt märkligt egentligen -
            togs i det tal, State of the Union-anförandet, som George Bush
            höll för några veckor sedan och som ju helt kom att domineras
            av Irak men där han också uttryckte visionen av att i USA av alla
            länder, detta bensindrivna land, ska man ha vätgasdrivna bilar
            i framtiden, och den processen startar nu.
          </note>
          <note>
            Jag sätter gärna ett år, men inte direkt från talarstolen. Tyvärr
            är jag lättlurad, så hade Maud Olofsson haft en replik till hade
            jag säkert hamnat i ett årtal, men fresta mig inte!
          </note>
          <note type="speaker">
            Anf. 69 FÖRSTE VICE TALMANNEN:
          </note>
          <note>
            Därmed var frågestunden med statsministern avslutad. Vi tackar
            statsministern, partiföreträdarna och övriga i kammaren för deltagandet.
          </note>
          <note>
            Överläggningen var härmed avslutad.
          </note>
          <note>
            9 § Svar på interpellation 2002/03:159 om ekonomin i kommuner
            och landsting
          </note>
          <note>
            Anf. 70 Statsrådet LARS-ERIK LÖV-
          </note>
          <note>
            DÉN (s):
          </note>
          <note>
            Herr talman! Jörgen Johansson har frågat finansministern om:
          </note>
          <note>
            1. vad han avser att vidta för åtgärder för att svensk lag ska
            följas på det ekonomiska området,
          </note>
          <note>
            2. vilka förändringar han avser att genomföra vad gäller nuvarande
            balanskrav för kommuner och landsting,
          </note>
          <note>
            3. vilka åtgärder han avser vidta för att parterna ska kunna
            komma överens om den ekonomiska regleringen enligt finansieringsprincipen.
          </note>
          <note>
            Arbetet inom regeringen är så fördelat att det är jag som ska
            svara på interpellationen.
          </note>
          <note>
            Jag vill framhålla att regeringen noga följer utvecklingen i
            den kommunala sektorn, både vad gäller sektorn som helhet och
            beträffande enskilda kommuner och landsting. Jag är därför fullt
            medveten om de ekonomiska problem som finns på många håll. Regeringen
            har vidtagit åtgärder för att stärka den kommunala ekonomin. Förutom
            generella satsningar, vill jag särskilt peka på de överenskommelser
            som slutits mellan regeringen och ett antal kommuner respektive
            landsting med stora ekonomiska problem. Överenskommelserna innebär
            att dessa kommuner och landsting erhåller ett särskilt stöd, under
            förutsättning att bland annat ekonomisk balans uppnås. Denna åtgärd
            har visat sig vara mycket verkningsfull.
          </note>
          <note>
            Beträffande förslagen i betänkandet God ekonomisk hushållning
            i kommuner och landsting pågår beredning i Regeringskansliet.
            Jag kan därför ännu inte uttala mig närmare i denna fråga, utan
            ber att få återkomma senare under våren i den proposition som
            planeras med anledning av betänkandet.
          </note>
          <note>
            Beträffande den kommunala finansieringsprincipen så följer regeringen
            de av riksdagen fastlagda riktlinjerna. Av dessa riktlinjer framgår
            bland annat att principen ska tillämpas på statliga beslut som
            direkt tar sikte på kommuner och landsting.
          </note>
          <note>
            Tillämpningen av finansieringsprincipen sker efter förhandlingar
            mellan berörda departement, Svenska Kommunförbundet och/eller
            Landstingsförbundet.
          </note>
          <note>
            Effekter av beslut som indirekt påverkar de finansiella förutsättningarna
            för kommuner och landsting, till exempel beslut som påverkar det
            kommunala skatteunderlaget och skatteintäkterna, ska inte regleras
            enligt finansieringsprincipen. I stället ska effekterna av sådana
            beslut beaktas vid bedömningen av kommunsektorns samlade utrymme
            och resursbehov.
          </note>
          <note type="speaker">
            Anf. 71 JÖRGEN JOHANSSON (c):
          </note>
          <note>
            Herr talman! Tack för svaret på min interpellation. Kommuner
            och landsting har det svårt i dag, och orsakerna till det är många.
            Det tydliggörs bland annat om vi tittar på Landstings-Sveriges
            ekonomiska redovisning för det gångna året. Man har dubbelt så
            stort underskott som föregående år och tre gånger så stort som
            budgeterat - närmare 7,2 miljarder.
          </note>
          <note>
            En av orsakerna är givetvis lönebildningen, som inte håller sig
            inom de ramar som har budgeterats.
          </note>
          <note>
            Tittar vi på kommun- och landstingssektorn ser vi att lönebildningen
            är mer än 6 %. Jämfört med Edinnormens rekommendationer om en
            lönebildning om maximalt 3 ½ % är skillnaden stor.
          </note>
          <note>
            I förra veckan hölls en utfrågning med cheferna för Finansinspektionen,
            Medlingsinstitutet och Riksbanken. Beskedet från de tre herrarna
            var entydigt, nämligen att en lönebildning över Edinnormen kommer
            att påverka vår välfärd i negativ riktning i framtiden. Det stämmer
            till eftertanke.
          </note>
          <note>
            I den eftertanken framstår balanskravet som en nödvändighet för
            att klara framtidens välfärd. Det framstår också som en nödvändighet
            för att klara kravet på en god ekonomisk hushållning. Och det
            är också ett rimligt krav som våra medborgare bör kunna ställa.
            För att klara detta krävs klara och tydliga spelregler mellan
            parterna i det här "ekonomiska spelet".
          </note>
          <note>
            Herr talman! I min interpellation ställer jag alltså tre frågor.
            En fråga får jag svar på, men jag är övertygad om att Kommun-
            och Landstings-Sverige inte delar de åsikter som statsrådet redovisar.
            Det gäller finansieringsprincipen.
          </note>
          <note>
            En fråga får jag ett flytande svar på. Det gäller det framtida
            balanskravet. Jag förstår att svaret är flytande då en proposition
            uppenbarligen förbereds. Men om det förslaget överensstämmer med
            det utredningsförslag som man skissade på kvarstår ändå balanskravet,
            om än i ny skepnad. Därför förvånar det mig att statsrådet inte
            svarar på den enklaste frågan, nämligen vad statsrådet avser att
            göra då svensk lag inte följs på det här området.
          </note>
          <note>
            Antingen har vi lagar och då ska de följas, eller också har vi
            inte lagar och då får vi göra överenskommelser mellan parterna
            i spelet, alltså kommuner och landsting. Jag uppfattar balanskravet
            som en lag, och en lag ska vara förutsägbar. Jag hävdar att det
            inte undgått någon i den kommunala eller landstingskommunala sektorn
            att man har ett krav på sig om balans i ekonomin. Trots det följer
            många inte det kravet.
          </note>
          <note>
            Det är alltså inte trovärdigt om vi som lagstiftare i den här
            församlingen glider i uppfattningen om vad som ska gälla eller
            inte gälla. Som jag ser det måste staten på något sett markera
            när skötseln av kommunen eller landstinget inte följer de normer
            och lagar som finns.
          </note>
          <note>
            Statsrådet hänvisar till hjälpprogram som utsatta kommuner och
            landsting har fått. Från demokratisk synvinkel kan man ifrågasätta
            det. Det är inte bra eftersom man sätter demokratin ur spel. Från
            ekonomisk synvinkel kan man också diskutera det, men jag upplever
            det kanske mera som en självrannsakan när man från statens sida
            inte har rent mjöl i påsen.
          </note>
          <note>
            Herr talman! Klara, ärliga och raka riktlinjer om vad som gäller
            inom den ekonomiska politiken är nödvändiga. Kommunerna hävdar
            vid reform efter reform att detta inte är finansierat efter finansieringsprincipen.
            Om en part säger så måste den andra parten då fundera över vad
            som är fel.
          </note>
          <note>
            Alltnog, jag har noterat svaret. Det är till viss del upplysande,
            till viss del avvaktande och till viss del intetsägande. Men jag
            förmodar att vi under våren, när propositionen läggs fram, kommer
            att få en livlig och intensiv diskussion kring detta.
          </note>
          <note>
            Anf. 72 Statsrådet LARS-ERIK LÖV-
          </note>
          <note>
            DÉN (s):
          </note>
          <note>
            Herr talman! Jag delar Jörgen Johanssons uppfattning att kommunsektorn
            står inför några ganska besvärliga år och att det ekonomiska läget
            i kommunsektorn har förändrats. Vi hade en ganska bra utveckling
            mellan 1998 och 2001, ja, till och med 2002, i alla fall om man
            ser till volymtillväxten i sektorn.
          </note>
          <note>
            År 2002 var den kommunala kostymen, räknat i fasta priser, 7
            % högre än 1990. Det visar att vi efter de dystra mellanåren på
            90-talet, när vi hade den stora ekonomiska krisen i Sverige, har
            återhämtat en del både i kvalitet och kvantitet när det gäller
            vård, omsorg och skola. Det har varit några ganska goda år, men
            nu går vi in i en tuffare period på grund av den allmänt besvärliga
            ekonomiska utvecklingen för staten, men naturligtvis också för
            kommunerna. Detta är en följd av att skatteinkomsterna inte ökar
            i samma takt som tidigare.
          </note>
          <note>
            Då är det nödvändigt att i den situationen hålla på balanskravet.
            Det är min bestämda uppfattning. Det måste vara ordning och reda
            också i kommunernas och landstingens ekonomi, inte minst inför
            kommande generationer och den äldreomsorgsboom som vi står inför
            på andra sidan 2015 eller 2020, då de stora utmaningarna kommer.
            Därför är balanskravet och god ekonomisk hushållning otroligt
            viktigt.
          </note>
          <note>
            När jag reser runt i landet och träffar kommunalpolitiker får
            jag en något annorlunda bild än den som
          </note>
          <note>
            Jörgen Johansson beskriver i interpellationen - att man antyder
            att man inte ser så allvarligt på lagens krav. Jag upplever tvärtom
            att kommunalpolitiker runtom i landet ser allvarligt på lagens
            krav.
          </note>
          <note>
            Sedan kan det vara så att många kommuner befunnit sig i en mycket
            besvärlig ekonomisk situation.
          </note>
          <note>
            Den har framför allt uppstått till följd av en krympande befolkning,
            som ständigt urholkat den kommunala ekonomin och gjort det svårt
            att anpassa verksamheten i den takt som intäkterna försvunnit
            när befolkningen har minskat. Det strukturella problemet kan alltså
            vara ganska svårhanterligt för många kommuner och också för en
            del landsting.
          </note>
          <note>
            Nu gick vi in via Kommundelegationen och också via Bostadsdelegationen
            för att medverka till den nödvändiga omstruktureringen i de berörda
            kommunerna och landstingen. Jag beklagar att Centerpartiet inte
            var med om de åtgärderna, men jag kan försäkra
          </note>
          <note>
            Jörgen Johansson att det programmet har varit uppskattat. Man
            har fått hjälp med att göra en genomlysning av den kommunala verksamheten
            i jämförelse med andra kommuner, och man har också fått ett stöd
            för omställningsperioden. Det har varit ett uppskattat och framgångsrikt
            arbete. Många av kommunerna har efter dessa två år nått balans
            i sina ekonomier och skapat en hygglig plattform för framtiden.
          </note>
          <note>
            Jag delar Jörgen Johanssons oro för kostnadsutvecklingen i kommun-
            och landstingssektorn. Vi har haft en mycket snabb kostnadsutveckling
            framför allt i landstingen. Den kostnadsutvecklingen har för Skåne
            läns och Stockholms läns landstings vidkommande det senaste året
            legat på 10 %. Det går inte att fortsätta att ha den kostnadsutvecklingen.
            Den måste dämpas och brytas.
          </note>
          <note>
            Jag är väl medveten om problemen, och jag delar
          </note>
          <note>
            Jörgen Johanssons uppfattning om vikten av att ha ordning och
            reda i den kommunala ekonomin och upprätthålla balans och god
            ekonomisk hushållning.
          </note>
          <note type="speaker">
            Anf. 73 JÖRGEN JOHANSSON (c):
          </note>
          <note>
            Herr talman! Jag konstaterar att vi är överens vad gäller kravet
            på en god ekonomi. Det är bra.
          </note>
          <note>
            Kommunfolket är ett slitsamt och tryggt släkte, och de planerar
            ofta sin ekonomi och utbyggnad av skolor och annat långsiktigt
            för att få den långsiktigt hållbara utvecklingen. Men det blir
            problem när man från statsmaktens sida går in och säger att nu
            ska man införa maxtaxa och så vidare. Man upplever inte att finansieringsprincipen
            följts, nämligen att staten ska finansiera det fullt ut.
          </note>
          <note>
            Jag vet många kommuner där man, för att kunna bibehålla den långsiktiga
            planering man har haft på till exempel skolans område, fått lov
            att höja skatten med 50 öre eftersom man inte fått de pengar som
            erfordras. Man kan givetvis säga att det var upp till kommunerna
            själva att avgöra om de ville gå med på att införa maxtaxan eller
            ej. Men både statsrådet och jag är väl medvetna om att det inte
            fungerar så i verkligheten. Det är faktiskt så, vilket också Kommunförbundet
            hävdar, att många kommuner inte har fått dessa pengar. Det är
            ett av de problem de brottas med.
          </note>
          <note>
            Sedan vill jag göra en kommentar vad gäller
          </note>
          <note>
            Kommunakuten och omställningen. Där har Riksdagens revisorer
            gått in och sagt följande: "Stödet kan uppfattas som en form av
            garanti för att täcka kommunala förluster, vilket kan öka kommunernas
            risktagande. Anslaget till den s.k. kommunakuten bör bl.a.
          </note>
          <note>
            av detta skäl avvecklas." Därefter pekar de på att man i stället
            bör ha klara, raka riktlinjer via lagstiftning, precis som när
            det gäller balanskravet. De anser att det är den vägen man bör
            gå. Jag delar den uppfattningen, och det är därför som jag har
            formulerat mig som jag har gjort.
          </note>
          <note>
            Anf. 74 Statsrådet LARS-ERIK
          </note>
          <note type="speaker">
            LÖVDÉN (s):
          </note>
          <note>
            Herr talman! Det är inte på något vis hemligt att jag har varit
            öppet kritisk till Riksdagens revisorers bedömning i det avseendet.
            Det fanns ett ganska stort antal kommuner som satt i en oerhört
            bekymmersam ekonomisk situation till följd av framför allt befolkningsutvecklingen.
            Det var nödvändigt att gå in från statens sida. Det var inte så
            att vi gick in villkorslöst.
          </note>
          <note>
            Vi gick in efter en diskussion efter kommunerna om hur de skulle
            kunna ta ned sina kostnader till en nivå som är jämförbar med
            andra kommuners. För att göra det gav vi ett bidrag för omställningen.
          </note>
          <note>
            Det har varit ett mycket framgångsrikt arbete. Det har varit
            väldigt uppskattat hos kommunalpolitikerna i de berörda kommunerna
            och landstingen över partigränserna. Det är ett ansvar från regeringens
            sida att hjälpa till att sanera ekonomin i en del kommuner som
            har råkat illa ut till följd av framför allt stora befolkningsomflyttningar.
          </note>
          <note>
            Jag har hela tiden tyckt att det varit mycket märkligt att inte
            Centerpartiet som värnar mycket om dessa mindre kommuner som det
            ofta är fråga om har ställt upp på det programmet. Centerpartister
            ute i landet har uppskattat det. Det kan jag försäkra Jörgen Johansson
            om.
          </note>
          <note>
            Jag tycker att det är väldigt angeläget att vi upprätthåller
            finansieringsprincipen såsom riksdagen har fastställt den. Den
            fastställdes redan 1992. Det kan från tid till annan finnas skilda
            bedömningar mellan
          </note>
          <note>
            Kommun-Sverige och staten om beräkningarna enligt finansieringsprincipen
            och kostnaderna för reformer som vi ålägger kommunsektorn.
          </note>
          <note>
            De skillnaderna fanns som bekant när det gällde maxtaxan i barnomsorgen.
            Där gjorde Kommunförbundet en annan bedömning av kostnaderna än
            vad regeringen och riksdagen så småningom landade på.
          </note>
          <note>
            Nu har vi sagt att den reformen ska utvärderas. Då får vi ta
            ställning till utfallet. När det gäller maxtaxan i äldreomsorgen
            hade vi en samsyn mellan Kommunförbundet och regeringen och också
            så småningom riksdagen om den finansiering som är nödvändig för
            att genomföra reformen.
          </note>
          <note>
            Det är väldigt angeläget att upprätthålla principen.
          </note>
          <note>
            Det är särskilt angeläget att upprätta finansieringsprincipen
            i ett läge där vi ser att vi kan få något sämre ekonomisk utveckling
            i sektorn.
          </note>
          <note type="speaker">
            Anf. 75 JÖRGEN JOHANSSON (c):
          </note>
          <note>
            Herr talman! Jag uppfattar att vi i stora stycken är överens.
            Jag delar också uppfattningen att det är problem i vissa kommuner
            och landsting av strukturell art. Där måste man givetvis från
            statsmaktens sida gå in. Man jag tycker ändock att det bör vara
            klara, generella riktlinjer för kommuner och landsting hur man
            ska hantera sin ekonomi. Det ska vara normgivande.
          </note>
          <note>
            Det andra är extraordinära åtgärder.
          </note>
          <note>
            Anf. 76 Statsrådet LARS-ERIK LÖV-
          </note>
          <note>
            DÉN (s):
          </note>
          <note>
            Herr talman! Inte heller här har jag delad uppfattning mot Jörgen
            Johanssons. Det är det generella systemet som ska vara grunden.
            Men ibland är det nödvändigt att gå in med extraordinära åtgärder
            för att hjälpa till med omställningen.
          </note>
          <note>
            Det har det varit gentemot de kommuner som har fått ta del av
            Kommundelegationens arbete. Det har det också varit och är i förhållande
            till kommuner som har tomma lägenheter. Det är också en direkt
            följd av befolkningsminskningen. Där har det också varit och är
            nödvändigt att statsmakterna hjälper till så att inte övrig kommunal
            verksamhet och service drabbas hårt av den belastning som tomma
            lägenheter utgör.
          </note>
          <note>
            I de avseendena beklagar jag att Centern har ställt sig vid sidan
            om. Jag tror kanske att Centerpartiet har ett litet problem med
            sina kommunalpolitiker i våra kommuner med den position som ni
            intagit på riksplanet. Den delas inte alla gånger, det vet jag,
            av de centerpartister som är verksamma i dessa kommuner.
          </note>
          <note>
            Överläggningen var härmed avslutad.
          </note>
          <note>
            10 § Svar på interpellation 2002/03:160 om översyn av det kommunala
            folkomröstningsinstitutet
          </note>
          <note>
            Anf. 77 Statsrådet LARS-ERIK LÖV-
          </note>
          <note>
            DÉN (s):
          </note>
          <note>
            Herr talman! Gunnar Andrén har frågat statsrådet
          </note>
          <note>
            Mona Sahlin om statsrådet avser att vidta några åtgärder beträffande
            det kommunala folkomröstningsinstitutet. Arbetet inom regeringen
            är så fördelat att det ankommer på mig att besvara frågan.
          </note>
          <note>
            Gunnar Andréns fråga är föranledd av den diskussion som för närvarande
            förs i Stockholmsområdet om att anordna lokala folkomröstningar
            om det eventuella införandet av trängselavgifter i trafiken.
          </note>
          <note>
            Frågan om hur ett system för trängselavgifter skulle kunna utformas
            utreds av Stockholmsberedningen (dir 2002:3). Det finns i dag
            alltså inga juridiska möjligheter att införa trängselavgifter.
          </note>
          <note>
            När det gäller kommunala folkomröstningar anges i 5 kap. 34 §
            kommunallagen att fullmäktige i en kommun eller ett landsting
            kan välja att som ett led i beredningen av ett ärende hålla folkomröstning.
            En sådan folkomröstning är rådgivande, aldrig beslutande.
          </note>
          <note>
            I 5 kap. 23 § 2 st. kommunallagen anges vidare att om 5 % av
            de röstberättigade kommunmedlemmarna kräver det, måste fullmäktige
            ta upp en begäran om folkomröstning till behandling. Fullmäktige
            är dock inte skyldig att med automatik anordna någon folkomröstning
            utan endast pröva frågan.
          </note>
          <note>
            I den mån ett ärende om att hålla folkomröstning om trängselavgifter
            kan sägas falla inom ramen för den kommunala kompetensen är det
            fullmäktige i
          </note>
          <note>
            Stockholms läns landsting och i respektive kommun som avgör om,
            och i så fall när, en folkomröstning för att ge vägledning om
            hur kommuninvånarna ställer sig i frågan. Det ankommer inte på
            mig som minister att ta ställning till hur fullmäktige väljer
            att bereda enskilda ärenden.
          </note>
          <note>
            Rent allmänt när det gäller kommunala folkomröstningar vill jag
            dock nämna att statsrådet Sahlin nyligen svarade på en annan interpellation
            om folkinitiativ till folkomröstningar. Hon nämnde då bland annat
            att regeringen i propositionen Demokrati för det nya seklet (prop.
            2001/02:80) pekat på att majoriteten av de initiativ till folkomröstningar
            som tagits av medborgarna inte lett till några omröstningar. Mot
            denna bakgrund drog regeringen i propositionen slutsatsen att
            folkinitiativet inte kan behållas i sin nuvarande utformning.
            De förslag till förstärkning av folkinitiativet som Kommundemokratikommittén
            presenterade i sitt huvudbetänkande mötte omfattande remisskritik.
            Regeringen valde därför att bereda frågan vidare och avser, bland
            annat mot bakgrund av det tillkännagivande som riksdagen lämnat
            (bet.
          </note>
          <note>
            2001/02:KU14, rskr. 2001/02:190), att återkomma i frågan.
          </note>
          <note type="speaker">
            Anf. 78 GUNNAR ANDRÉN (fp):
          </note>
          <note>
            Herr talman! Detta är en fråga som väcker stort intresse, oss
            tre emellan här framme vid podiet. Den ärade publiken är lika
            stor. Man kan säga att man inte märker något särskilt av intresset
            just i ögonblicket.
          </note>
          <note>
            Likväl vill jag börja med att tacka statsrådet för svaret.
          </note>
          <note>
            Det är inte alltid lätt att ställa rätt fråga till rätt statsråd.
            Rätt fråga kan man ställa, men det är svårt att hitta rätt statsråd.
            Jag förstår att det är viss skillnad att ställa en fråga som folkinitiativ,
            som då besvaras av statsrådet Mona Sahlin. Det gäller särskilt
            om det gäller Hallstahammar, såvitt jag har förstått. Men det
            är statsrådet Lövdén som har hand om den kommunala folkomröstningen.
          </note>
          <note>
            Det långa svarets innehåll är i alla fall ett nej på frågan.
            Statsrådet tänker inte göra någonting åt det kommunala folkomröstningsinstitutet.
            Problemet som jag tycker att statsrådet undgår ganska noga att
            diskutera i sitt svar är den situation som har uppstått.
          </note>
          <note>
            Det är ett antal kommuner som ligger nära till varandra som kan
            vara intresserade av att anordna folkomröstningar i en för dem
            intressant fråga medan någon kommun inte vill göra detta. Som
            statsrådet helt rätt säger är det uppenbart så att lagstiftningen
            inte möjliggör för flera kommuner att göra det. Man kan ha rådgivande
            folkomröstning i en kommun. Men flera kommuner skulle inte kunna
            göra detta, särskilt inte om någon kommun motsätter sig detta.
          </note>
          <note>
            Det är just vad det handlar om i diskussionen i
          </note>
          <note>
            Stockholmsområdet. Där tycks Stockholms stad, den största kommunen,
            inte vilja ha folkomröstning om trängselavgifter, biltullar eller
            vad det nu kan komma att heta. Ett stort antal andra kommuner
            vill förhindra detta. Det är ingen hemlighet att det är syftet.
            De tror att en folkomröstning kommer att ge vid handen att det
            kommer att bli ett nej, men de har inte möjlighet att göra detta.
          </note>
          <note>
            Vi har i dag, herr talmannen och jag, varit på en utfrågning
            som trafikutskottet förtjänstfullt har anordnat. Där kom man närmast
            till slutsatsen att som de så kallade trängselavgifterna är utformade
            nu - det var justitieombudsmannen Eklund som sade detta -
          </note>
          <note>
            ligger det väldigt nära till hands att se dem som biltullar.
            Är det fråga om skatter ska det under inga omständigheter vara
            några folkomröstningar i själva kommunen. Vi måste ju ha ett skattesystem
            som är likadant över hela landet.
          </note>
          <note>
            Jag vill slutligen fråga statsrådet Lövdén angående demokratin
            om statsrådet tycker att den nuvarande lagstiftningen är tillfredsställande
            ur den synpunkten att det tydligen inte är möjligt att anordna
            kommunala folkomröstningar över kommungränserna om flera kommuner
            skulle vara intresserade av det på ett sammanfallande sätt.
          </note>
          <note>
            Anf. 79 Statsrådet LARS-ERIK LÖV-
          </note>
          <note>
            DÉN (s):
          </note>
          <note>
            Herr talman! Jag ska inte ge mig in i själva Stockholmsdiskussionen
            om trängselavgifterna. Det är ju inte tillåtet att införa trängselavgifter
            i dag. Vi inte hur ett sådant system kommer att konstrueras. Stockholmsberedningen
            har fått i uppgift att titta på detta, och beroende på hur systemet
            kommer att konstrueras kan det naturligtvis få bäring på detta
            med folkomröstning. Nu talar väl en del för att det är fråga om
            en skatt, och då kommer saken i ett annat läge.
          </note>
          <note>
            Jag säger inte i mitt svar att vi inte avser att göra någonting.
            Jag säger att det förslag som Kommundemokratiutredningen lade
            fram utsattes för en massiv remisskritik, framför allt från Kommun-Sverige,
            och därför har jag inte sett möjlighet att gå vidare med just
            det förslaget. Vi bereder dock frågan vidare, framför allt efter
            det tillkännagivande som riksdagen har gjort till regeringen.
            Vi avser att återkomma i frågan om folkinitiativ, eller i frågan
            om hur man kan öppna för möjligheter att i större utsträckning
            låta kommuner samråda med befolkningen inför viktiga politiska
            avgöranden. Detta kan ske på väldigt många olika sätt. Vi håller
            på att titta igenom hela problematiken, och jag utesluter inte
            att det kommer ett förslag till lagstiftning till riksdagen i
            det här avseendet.
          </note>
          <note>
            Jag tror dock inte att det är möjligt att gå vidare med Kommundemokratiutredningens
            förslag eftersom det utsattes för en sådan massiv kritik.
          </note>
          <note type="speaker">
            Anf. 80 GUNNAR ANDRÉN (fp):
          </note>
          <note>
            Herr talman! Jag tackar statsrådet för det.
          </note>
          <note>
            Jag håller med: Jag tror inte heller att det finns några möjligheter
            att gå vidare. Det behövs ett nytt initiativ från regeringens
            sida där man tittar på de nya förutsättningarna. Om man ser på
            Stockholmsregionen kan man tycka att det är ganska konstigt, om
            man skulle införa sådana här trängselavgifter i Stockholm och
            det skulle vara en kommunal fråga, att inte låta exempelvis lidingöborna
            ha någon påverkan på detta.
          </note>
          <note>
            Det är ett extremexempel, för lidingöborna har ju ingen annan
            möjlighet, om man inte äger båt, att ta sig till annat fastland
            än just Stockholms stad. Då ligger det väldigt nära till hands
            att tänka sig att de också skulle vara inkluderade i en sådan
            folkomröstning och kunna ge sin syn på detta.
          </note>
          <note>
            Sedan håller jag också med statsrådet om att folkomröstning kan
            vara ett väldigt trubbigt instrument och att samråd med befolkningen
            är ett mycket vidare begrepp. Där håller jag med om att de parlamentariska
            församlingarna i grund och botten är ett viktigare beslutsorgan.
            Trots att jag har ställt en fråga om folkomröstningar är jag av
            den grundläggande uppfattningen att eftersom detta ofta rör komplicerade
            frågor är det naturligare att man lägger samman frågorna i de
            parlamentariska församlingarna. Det är ju inte bara fråga om hur
            man tar in avgifter utan också hur man använder dem. Det är en
            väldigt viktig fråga för att få acceptans för detta.
          </note>
          <note>
            Jag skulle vilja ställa en väldigt konkret fråga om
          </note>
          <note>
            Stockholmsberedningen. Den ger ju vid handen att det bara är
            Stockholmsfrågor som bereds, och såvitt jag förstår är det bara
            Stockholmspolitiker som sitter i beredningen. Men den har ju genom
            tilläggsdirektiv från regeringens sida förra året, eller möjligen
            dessförinnan, fått en vidare lagstiftningsinriktad profil.
          </note>
          <note>
            Dess förslag när det gäller vägtullar, biltullar, trängselavgifter
            eller vad det nu kan vara kan därför komma att omfatta också andra
            kommuner, till exempel sådana intressanta kommuner som Västervik
            eller
          </note>
          <note>
            Nyköping, om de också skulle vilja införa trängselavgifter, biltullar
            eller vad det nu kan vara.
          </note>
          <note>
            Därför undrar jag: Hur ser statsrådet på att den här beredningen
            kallas just Stockholmsberedningen? Jag tycker att det i det här
            skedet har blivit väldigt missvisande.
          </note>
          <note>
            Anf. 81 Statsrådet LARS-ERIK LÖV-
          </note>
          <note>
            DÉN (s):
          </note>
          <note>
            Herr talman! Stockholmsberedningen tillsattes ursprungligen för
            att se över hela trafiksituationen i
          </note>
          <note>
            Storstockholmsområdet, alltså inte bara Stockholms stad utan
            hela trafiken i Storstockholmsområdet, både vägtrafik och kollektivtrafik.
            Det var nödvändigt att göra det, framför allt för att komma fram
            till någon sorts politisk majoritet för nödvändiga förändringar
            och satsningar i den här regionen.
          </note>
          <note>
            Eftersom frågan om trängselavgifter har varit den fråga som diskuterats
            mest, nästan uteslutande, i just
          </note>
          <note>
            Stockholmsområdet har regeringen gjort bedömningen att det var
            lämpligt att ge denna utredning i uppdrag att titta på hur ett
            sådant system skulle kunna utföras och införas.
          </note>
          <note>
            Detta kan kanske aktualiseras senare i andra delar av landet,
            vad vet jag - i Västervik tror jag kanske dock icke. Då får man
            väl dra erfarenheter av de förslag och lösningar som Stockholmsberedningen
            kommer fram till.
          </note>
          <note type="speaker">
            Anf. 82 GUNNAR ANDRÉN (fp):
          </note>
          <note>
            Herr talman! Tack för det, statsrådet!
          </note>
          <note>
            Jodå, detta finns på andra ställen också. Jag såg häromdagen
            i tidningen Göteborgs-Posten att någon miljöpartist kunde tänka
            sig att också ha miljöavgifter eller trängselavgifter på E 6:an.
            Det är en trång väg på många ställen, och den passerar ju även
            statsrådets egen hemstad. Åtminstone går den ned mot Helsingborgshållet
            till. Jag tror alltså att det är befogat att vidga perspektivet
            och inte ha namnet Stockholmsberedningen på detta, då det leder
            fel.
          </note>
          <note>
            Jag tror, för att nu gå in på partipolitik mot slutet, att en
            viktig uppgift för oss som inte gillar vägtullar och tror att
            detta är en felaktig miljöpolitik är att hjälpa statsrådets partikamrater
            i Stockholms stad och
          </note>
          <note>
            Stockholms län ur den svårighet som vi nog kan vara ense om att
            inte minst kommunstyrelsens ordförande finansborgarrådet Billström
            i Stockholms stad har hamnat i efter att tidigare ha lovat att
            inte under den kommande mandatperioden införa de här trängselavgifterna.
            Att ställa dessa tre interpellationer är en del i strategin -
            det ska jag gärna medge - för att möjliggöra att man ska ha handlingsfrihet
            också på kommunal nivå i vår största stad. Väljarna i Stockholms
            stad, från alla partier utom Miljöpartiet och Vänsterpartiet,
            tog nämligen ställning för att det inte skulle införas denna typ
            av avgifter eller skatter under den här mandatperioden.
          </note>
          <note>
            Anf. 83 Statsrådet LARS-ERIK LÖV-
          </note>
          <note>
            DÉN (s):
          </note>
          <note>
            Herr talman! Gunnar Andréns strategi med de här tre interpellationerna
            har väl några av oss genomskådat. Den var väl inte särskilt ny.
          </note>
          <note>
            Det här med trängselavgifter har ju framför allt kretsat kring
            Stockholmsområdet. Jag ska inte ge mig in i sakdiskussionen, men
            det har framför allt varit en debatt i Stockholmsområdet med hänsyn
            till den väldigt besvärliga trafiksituation och den tillväxt av
            biltrafiken vi har haft i Stockholmsområdet. Denna har gjort det
            svårt att över huvud taget ta sig fram och är kanske i sig också
            tillväxthämmande för regionen.
          </note>
          <note>
            Den ger svårigheter för handel och svårigheter för företag och
            andra. Därför var det ganska naturligt att ge Stockholmsberedningen
            i uppdrag att titta på den här frågan.
          </note>
          <note>
            Den problematik som Gunnar Andrén tar upp om
          </note>
          <note>
            E 6:an har snarare att göra med en annan fråga, nämligen om vi
            ska ha avgiftsfinansierade vägar i det här landet. Det är en lite
            större och vidare fråga. Det är inte ensidiga kommunala beslut
            det är fråga om när det rör stora motorvägar som går kors och
            tvärs över landet. Då gäller det snarare den principiella frågan
            om vi ska ha motorvägsavgifter eller inte. Den har inte riktigt
            bäring på detta med trängselavgifterna.
          </note>
          <note>
            Överläggningen var härmed avslutad.
          </note>
          <note>
            11 § Meddelande om ändring i kammarens sammanträdesplan
          </note>
          <note>
            Förste vice talmannen meddelade att interpellationsdebatten fredagen
            den 21 februari kl. 9.00 skulle utgå och ersättas av bordläggningsplenum
            kl. 13.00.
          </note>
          <note>
            Meddelandet hade delats ut till kammarens ledamöter.
          </note>
          <note>
            12 § Anmälan om sammansatt konstitutionsoch utrikesutskott (KUU)
          </note>
          <note>
            Från sammansatta konstitutions- och utrikesutskottet hade följande
            promemoria inkommit:
          </note>
          <note>
            Sammansatt konstitutions- och utrikesutskott
          </note>
          <note>
            3 bil.
          </note>
          <note>
            Konstitutions- och utrikesutskotten har jämlikt
          </note>
          <note>
            4 kap. 8 § riksdagsordningen i separata beslut av den
          </note>
          <note>
            11 februari 2003 överenskommit att genom deputerade i sammansatt
            utskott gemensamt bereda vissa EU-
          </note>
          <note>
            frågor.
          </note>
          <note>
            Till deputerade i det sammansatta utskottet har utsetts de i
            bifogade protokollsutdrag upptagna riksdagsledamöterna (bil. 1-3).
          </note>
          <note>
            Det sammansatta utskottet, som benämns Sammansatta konstitutions-
            och utrikesutskottet (KUU), har vid konstituerande sammanträde
            denna dag utsett följande presidium:
          </note>
          <note>
            Urban Ahlin (s), ordförande
          </note>
          <note>
            Gunnar Hökmark (m), 1:e vice ordförande
          </note>
          <note>
            Göran Magnusson (s), 2:e vice ordförande
          </note>
          <note>
            Göran Lennmarker (m), 3:e vice ordförande
          </note>
          <note>
            Stockholm den 18 februari 2003
          </note>
          <note>
            Bertil Wennberg Thomas Hörberg
          </note>
          <note>
            Bilaga 1 hade följande lydelse:
          </note>
          <note>
            Utrikesutskottet
          </note>
          <note>
            Utdrag ur protokoll 2002/03:9
          </note>
          <note>
            2003-02-11
          </note>
          <note>
            - - -
          </note>
          <note>
            § 10
          </note>
          <note>
            I enlighet med 4 kap. 8 § riksdagsordningen beslutar utrikesutskottet,
            under förutsättning att konstitutionsutskottet beslutar på samma
            sätt, att gemensamt med konstitutionsutskottet bereda vissa EU-
          </note>
          <note>
            frågor genom deputerade i sammansatt utskott.
          </note>
          <note>
            Under förutsättning att ett sammansatt utskott bildas kommer
            utrikesutskottet senare att besluta om överlämnande av vissa motioner
            till det sammansatta utskottet.
          </note>
          <note>
            Utskottet väljer följande deputerade och suppleanter för dessa
            att ingå i det eventuella sammansatta konstitutions- och utrikesutskottet.
          </note>
          <note>
            Deputerade:
          </note>
          <note>
            Urban Ahlin (s)
          </note>
          <note>
            Birgitta Ahlqvist (s)
          </note>
          <note>
            Inger Segelström (s)
          </note>
          <note>
            Ronny Olander (s)
          </note>
          <note>
            Göran Lennmarker (m)
          </note>
          <note>
            Carl B Hamilton (fp)
          </note>
          <note>
            Lars Ohly (v)
          </note>
          <note>
            Suppleanter för deputerade:
          </note>
          <note>
            Kenneth G Forslund (s)
          </note>
          <note>
            Anders Sundström (s)
          </note>
          <note>
            Berndt Ekholm (s)
          </note>
          <note>
            Veronica Palm (s)
          </note>
          <note>
            Göran Lindblad (m)
          </note>
          <note>
            Cecilia Nilsson Wigström (fp)
          </note>
          <note>
            Kompletterande val av två suppleanter för deputerade kommer att
            äga rum vid nästkommande sammanträde.
          </note>
          <note>
            Denna paragraf förklaras omedelbart justerad.
          </note>
          <note>
            - - -
          </note>
          <note>
            Vid protokollet
          </note>
          <note>
            Maria Stridsman
          </note>
          <note>
            Justerat:
          </note>
          <note>
            Urban Ahlin
          </note>
          <note>
            Rätt utdraget intygar:
          </note>
          <note>
            Maria Stridsman
          </note>
          <note>
            Bilaga 2 hade följande lydelse:
          </note>
          <note>
            Konstitutionsutskottet
          </note>
          <note>
            Utdrag ur protokoll 2002/03:21
          </note>
          <note>
            Torsdagen den 13 februari 2003
          </note>
          <note>
            - - -
          </note>
          <note>
            § 8 Sammansättning av konstitutions- och utrikesutskottet (KUU)
          </note>
          <note>
            Som deputerade till sammansatta konstitutionsoch utrikesutskottet
            (KUU) valdes från konstitutionsutskottet
          </note>
          <note>
            Ledamöter
          </note>
          <note>
            Göran Magnusson (s)
          </note>
          <note>
            Pär Axel Sahlberg (s)
          </note>
          <note>
            Helene Petersson (s)
          </note>
          <note>
            Anders Bengtsson (s)
          </note>
          <note>
            Gunnar Hökmark (m)
          </note>
          <note>
            Nils Fredrik Aurelius (m)
          </note>
          <note>
            Tobias Krantz (fp)
          </note>
          <note>
            Ingvar Svensson (kd)
          </note>
          <note>
            Kerstin Lundgren (c)
          </note>
          <note>
            Gustav Fridolin (mp)
          </note>
          <note>
            Suppleanter
          </note>
          <note>
            Inger Jarl Beck (s)
          </note>
          <note>
            Kenth Högström (s)
          </note>
          <note>
            Mats Berglind (s)
          </note>
          <note>
            Billy Gustafsson (s)
          </note>
          <note>
            Henrik S Järrel (m)
          </note>
          <note>
            Liselott Hagberg (fp)
          </note>
          <note>
            Mats Einarsson (v)
          </note>
          <note>
            Åsa Torstensson (c)
          </note>
          <note>
            Lotta N Hedström (mp)
          </note>
          <note>
            - - -
          </note>
          <note>
            Vid protokollet
          </note>
          <note>
            Kerstin Siverby
          </note>
          <note>
            Justeras
          </note>
          <note>
            Gunnar Hökmark
          </note>
          <note>
            Rätt utdraget intygar:
          </note>
          <note>
            Kerstin Siverby
          </note>
          <note>
            Exp. 2003-02-18
          </note>
          <note>
            UU
          </note>
          <note>
            Bilaga 3 hade följande lydelse:
          </note>
          <note>
            Utrikesutskottet
          </note>
          <note>
            Protokoll 2002/03:11
          </note>
          <note>
            2003-02-18
          </note>
          <note>
            - - -
          </note>
          <note>
            § 4 Kompletterande val av suppleanter till KUU
          </note>
          <note>
            Utskottet väljer Ewa Björling (m) och Holger
          </note>
          <note>
            Gustafsson (kd) till suppleanter samt Karin Granbom
          </note>
          <note>
            (fp) och Mats Odell (kd) till extra suppleanter i det sammansatta
            konstitutions- och utrikesutskottet.
          </note>
          <note>
            Denna paragraf förklaras omedelbart justerad.
          </note>
          <note>
            - - -
          </note>
          <note>
            Vid protokollet:
          </note>
          <note>
            Maria Stridsman
          </note>
          <note>
            Justerat:
          </note>
          <note>
            Urban Ahlin
          </note>
          <note>
            Rätt utdraget intygar:
          </note>
          <note>
            Maria Stridsman
          </note>
          <note>
            Exp. 2003-02-19
          </note>
          <note>
            KU
          </note>
          <note>
            Promemorian med bilagor hade delats ut till kammarens ledamöter.
          </note>
          <note>
            Promemorian lades till handlingarna.
          </note>
          <note>
            13 § Anmälan om inkommen faktapromemoria om förslag från Europeiska
            kommissionen
          </note>
          <note>
            Förste vice talmannen anmälde att följande faktapromemoria om
            förslag från Europeiska kommissionen inkommit och överlämnats
            till utskott:
          </note>
          <note>
            2002/03:FPM39 Faktapromemoria om kommissionens förslag till ändring
            av EG:s mervärdesskatteregler beträffande plats för leverans av
            elektricitet och gas KOM(2002)688 till skatteutskottet
          </note>
          <note>
            14 § Hänvisning av ärenden till utskott
          </note>
          <note>
            Föredrogs och hänvisades
          </note>
          <note>
            Proposition
          </note>
          <note>
            2002/03:49 till lagutskottet
          </note>
          <note>
            Skrivelse
          </note>
          <note>
            2002/03:103 till konstitutionsutskottet
          </note>
          <note>
            Förslag
          </note>
          <note>
            2002/03:RB2 till finansutskottet
          </note>
          <note>
            Redogörelse
          </note>
          <note>
            2002/03:ER1 till utrikesutskottet
          </note>
          <note>
            15 § Bordläggning
          </note>
          <note>
            Anmäldes och bordlades
          </note>
          <note>
            Skrivelse
          </note>
          <note>
            2002/03:51 Redogörelse för en överenskommelse mellan staten och
            Landstingsförbundet om vissa ersättningar till hälso- och sjukvården
            för år 2003
          </note>
          <note>
            16 § Anmälan om interpellation
          </note>
          <note>
            Anmäldes att följande interpellation framställts
          </note>
          <note>
            den 20 februari
          </note>
          <note>
            2002/03:197 av Göran Lindblad (m) till socialminister Lars Engqvist
          </note>
          <note>
            Metallbiologiskt centrum
          </note>
          <note>
            Interpellationen redovisas i bilaga som fogas till riksdagens
            snabbprotokoll tisdagen den 4 mars.
          </note>
          <note>
            17 § Anmälan om frågor för skriftliga svar
          </note>
          <note>
            Anmäldes att följande frågor för skriftliga svar framställts
          </note>
          <note>
            den 20 februari
          </note>
          <note>
            2002/03:556 av Michael Hagberg (s) till jordbruksminister Ann-Christin
            Nykvist
          </note>
          <note>
            Jordbrukskooperationens arbete i utvecklingsländer
          </note>
          <note>
            2002/03:557 av Anita Brodén (fp) till jordbruksminister Ann-Christin
            Nykvist
          </note>
          <note>
            EU:s stöd till det svenska lantbruket
          </note>
          <note>
            2002/03:558 av Anna Grönlund (fp) till justitieminister Thomas
            Bodström
          </note>
          <note>
            Tingsrätternas framtid
          </note>
          <note>
            2002/03:559 av Ulf Sjösten (m) till justitieminister
          </note>
          <note>
            Thomas Bodström
          </note>
          <note>
            Europol
          </note>
          <note>
            2002/03:560 av Ulf Sjösten (m) till justitieminister
          </note>
          <note>
            Thomas Bodström
          </note>
          <note>
            Drograttfylleri
          </note>
          <note>
            2002/03:561 av Ulf Sjösten (m) till statsrådet Morgan
          </note>
          <note>
            Johansson
          </note>
          <note>
            GBL
          </note>
          <note>
            2002/03:562 av Ulf Sjösten (m) till statsrådet Ulrica
          </note>
          <note>
            Messing
          </note>
          <note>
            Järnväg i väst
          </note>
          <note>
            2002/03:563 av Runar Patriksson (fp) till statsrådet
          </note>
          <note>
            Ulrica Messing
          </note>
          <note>
            Bidrag till enskilda vägar
          </note>
          <note>
            2002/03:564 av Rolf Gunnarsson (m) till finansminister Bosse
            Ringholm
          </note>
          <note>
            Beskattning vid omarrondering
          </note>
          <note>
            2002/03:565 av Cecilia Wigström (fp) till statsminister Göran
            Persson
          </note>
          <note>
            De nya EU-medborgarnas rätt till fri rörlighet
          </note>
          <note>
            2002/03:566 av Solveig Hellquist (fp) till socialminister Lars
            Engqvist
          </note>
          <note>
            Bostadslösa missbrukare
          </note>
          <note>
            2002/03:567 av Carina Moberg (s) till statsrådet
          </note>
          <note>
            Lars-Erik Lövdén
          </note>
          <note>
            Länsstyrelsernas resurser och uppgifter
          </note>
          <note>
            2002/03:568 av Carina Moberg (s) till statsrådet
          </note>
          <note>
            Lars-Erik Lövdén
          </note>
          <note>
            Barnfamiljers bostadsstandard
          </note>
          <note>
            2002/03:569 av Sven Gunnar Persson (kd) till miljöminister Lena
            Sommestad
          </note>
          <note>
            Småskalig vedeldning
          </note>
          <note>
            2002/03:570 av Luciano Astudillo (s) till utbildningsminister
            Thomas Östros
          </note>
          <note>
            Modersmålsundervisningens betydelse
          </note>
          <note>
            Frågorna redovisas i bilaga som fogas till riksdagens snabbprotokoll
            tisdagen den 4 mars.
          </note>
          <note>
            18 § Anmälan om skriftliga svar på frågor
          </note>
          <note>
            Anmäldes att skriftliga svar på följande frågor inkommit
          </note>
          <note>
            den 19 februari
          </note>
          <note>
            2002/03:476 av Carl-Axel Johansson (m) till socialminister Lars
            Engqvist
          </note>
          <note>
            Legitimation av socionomer
          </note>
          <note>
            2002/03:500 av Gabriel Romanus (fp) till socialminister Lars
            Engqvist
          </note>
          <note>
            Vinterkräksjukan
          </note>
          <note>
            2002/03:526 av Gabriel Romanus (fp) till statsrådet
          </note>
          <note>
            Morgan Johansson
          </note>
          <note>
            Överkonsumtion av så kallade lådviner
          </note>
          <note>
            2002/03:534 av Inger René (m) till försvarsminister
          </note>
          <note>
            Leni Björklund
          </note>
          <note>
            Helikoptrarna på Säve
          </note>
          <note>
            den 20 februari
          </note>
          <note>
            2002/03:466 av Sten Tolgfors (m) till socialminister
          </note>
          <note>
            Lars Engqvist
          </note>
          <note>
            Uppfostringsläger utomlands
          </note>
          <note>
            Svaren redovisas i bilaga som fogas till riksdagens snabbprotokoll
            tisdagen den 4 mars.
          </note>
          <note>
            19 § Kammaren åtskildes kl. 15.20.
          </note>
          <note>
            Förhandlingarna leddes av talmannen från sammanträdets början
            till ajourneringen kl. 13.29, av andre vice talmannen därefter
            till ajourneringen kl. 13.57 och av förste vice talmannen därefter
            till sammanträdets slut.
          </note>
        </div>
      </body>
    </text>
  </TEI>
</teiCorpus>
