<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 200203</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 200203</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200203--2</head>
          <docDate when="2002-10-01">2002-10-01</docDate>
        </div>
      </front>
      <body>
        <div>
          <note>
            16.30 - 16.31
          </note>
          <note>
            Det justerade protokollet beräknas utkomma om 3 veckor
          </note>
          <note>
            Protokoll
          </note>
          <note>
            2002/03:2
          </note>
          <note>
            ----------------------------------------------------------------------
          </note>
          <note>
            Efter gudstjänst i Storkyrkan, där gudstjänsten förrättades av
            domprost Lennart Koskinen och predikan hölls av katolske biskopen
            Anders Arborelius, öppnades riksmötet i kammarens plenisal enligt
            det program som i bilaga fogats till detta protokoll.
          </note>
          <note>
            1 § Öppnande av riksmötet
          </note>
          <note type="speaker">
            Anf. 1 TALMANNEN:
          </note>
          <note>
            Jag hemställer att Eders Majestät nu måtte förklara 2002/03 års
            riksmöte öppnat.
          </note>
          <note type="speaker">
            Anf. 2 HANS MAJESTÄT KONUNGEN:
          </note>
          <note>
            Herr talman! Ärade riksdagsledamöter! Ännu en gång har svenska
            folket gått till val. Medborgarna har utsett sina företrädare
            till de styrande församlingarna på såväl nationell som regional
            och lokal nivå i enlighet med våra demokratiska regler.
          </note>
          <note>
            I Sverige ser vi demokratin som en självklar kraft i utvecklingen
            av det samhälle vi bor och lever i. Att få rösta i fria val är
            en förmån som måste vårdas och försvaras, inte minst i skuggan
            av de mörka moln som tornar upp sig på världshimlen och skapar
            oro och osäkerhet. Jag tänker då bl.a. på extrema våldshandlingar
            utförda av terrorgrupper runtom på vår jord, de globala hoten
            mot vår miljö och enligt många experter växande klyftor mellan
            fattiga och rika runtom i världen. Här måste alla demokratiska
            krafter, nationella såväl som internationella, samverka. Annars
            är riskerna stora för en utveckling mot mera slutna och intoleranta
            samhällen. Detta gäller vårt land likaväl som många andra.
          </note>
          <note>
            Herr talman! Ärade riksdagsledamöter! Ni har alla ett stort ansvar
            att verka för att vårt svenska samhälle förblir öppet mot omvärlden,
            mot andra kulturer, religioner och människor. Men öppenheten måste
            gå hand i hand med fortsatt trygghet och säkerhet för både individen
            och samhället.
          </note>
          <note>
            Många av de beslut ni fattar här i kammaren har långsiktiga konsekvenser
            för vår livsmiljö. En viktig del av den är naturen, luften och
            vattnet, som utgör nödvändiga förutsättningar för allt liv på
            jorden.
          </note>
          <note>
            Vi har på senare år upplevt extrema väderförhållanden som väckt
            undran och oro. Medan det här i
          </note>
          <note>
            Skandinavien har varit en sommar med sol och rekordvärme har
            Centraleuropa drabbats av katastrofala regn och översvämningar.
            Är detta ett resultat av naturliga variationer eller av växthuseffekten?
          </note>
          <note>
            Att besvara den frågan är kanske inte en uppgift för Sveriges
            riksdag, men genom ert arbete kan ni främja fortsatt forskning
            och utveckling i Sverige såväl som internationellt. På detta område
            får vi inte ge upp inför tillfälliga svårigheter utan obetingat
            fortsätta kampen för en miljö som vi med stolthet kan lämna efter
            oss till kommande generationer.
          </note>
          <note>
            En jämnare fördelning av befintliga och nya resurser mellan jordens
            länder och mellan medborgarna i dessa är en ständig utmaning för
            dem som styr. I
          </note>
          <note>
            Sverige är det färska valresultatet en vägvisare för riksdagens
            kommande arbete. Att omsätta löften och visioner i konkreta åtgärder
            är en svår och grannlaga uppgift.
          </note>
          <note>
            Herr talman! Ärade riksdagsledamöter! Vi kommer alla att med
            stor uppmärksamhet följa och ta del av ert arbete. En tredjedel
            av er är helt nya i denna församling. Kombinationen av erfarenhet
            och förnyelse brukar utgöra en god förutsättning för ett bra resultat.
          </note>
          <note>
            Jag vill önska er alla, valda ombud för Sveriges folk, all lycka
            och framgång i ert ansvarsfulla värv.
          </note>
          <note>
            Med dessa ord förklarar jag 2002/03 års riksmöte öppnat.
          </note>
          <note>
            2 § Regeringsförklaring
          </note>
          <note>
            Anf. 3 Statsminister GÖRAN
          </note>
          <note type="speaker">
            PERSSON (s):
          </note>
          <note>
            Eders Majestäter! Eders Kungliga Högheter! Herr talman! Ärade
            ledamöter av Sveriges riksdag!
          </note>
          <note>
            De svenska väljarnas uppdrag åt oss folkvalda var entydigt: Sverige
            ska fortsätta att utvecklas som välfärdsnation. Därför måste barnens
            villkor, sjukvården och omsorgen om de äldre gå före stora skattesänkningar.
          </note>
          <note>
            Därför ska varje reform vara finansierad och politiken präglas
            av ordning och ansvar. Därför ska politiken formas i samarbete
            och samverkan såväl i som utanför riksdagen. Det är bara så målet
            kan nås: Sverige ska vara de många möjligheternas land - inte
            de stora motsättningarnas samhälle.
          </note>
          <note>
            De senaste årens framgångar - en stark ekonomi, hög tillväxt
            och låg arbetslöshet - bildar en god grund för en offensiv politik.
            Målen för den ekonomiska politiken ligger fast. De offentliga
            finanserna ska uppvisa överskott och inflationen hållas tillbaka.
          </note>
          <note>
            Utgiftstaken ligger fast och ska klaras.
          </note>
          <note>
            Målet är att 80 % av befolkningen mellan 20 och
          </note>
          <note>
            64 år ska vara sysselsatt år 2004. Socialbidragsbehovet ska halveras
            mellan åren 1999 och 2004.
          </note>
          <note>
            En fortsatt god ekonomisk utveckling kräver en bred uppslutning
            kring två stora arbetsuppgifter -
          </note>
          <note>
            båda helt avgörande för vårt lands framtid.
          </note>
          <note>
            För det första, vi måste göra arbetslivet mänskligare och minska
            sjukskrivningarna.
          </note>
          <note>
            Regeringens mål är att halvera antalet sjukdagar fram till år
            2008. Parallellt ska antalet förtidspensioneringar varje år minska.
            Det långsiktiga arbete som inleddes hösten 2001 fortsätter. Trepartssamtal
            förs nu mellan regeringen och arbetsmarknadens parter.
          </note>
          <note>
            Den sjukes rätt till rehabilitering och möjligheter att återgå
            i arbete ska förbättras. Fler läkare ska bedöma längre sjukskrivningar.
            Resurser avsätts för ökad samordning mellan sjukvård, socialtjänst,
            arbetsmarknad och försäkringskassa. Parternas förebyggande arbete
            stärks, liksom folkhälsoarbetet och företagshälsovården. Kvinnors
            hälsa och arbetsvillkor uppmärksammas särskilt.
          </note>
          <note>
            Arbetsgivarna måste bära ett större ansvar vid långtidssjukskrivning.
            Dålig arbetsmiljö ska kosta -
          </note>
          <note>
            bra premieras. Löntagarnas inflytande över arbetsvillkor och
            arbetstid måste också öka. Heltid ska vara en rättighet, deltid
            en möjlighet. Unga människor får inte låsas in i otrygga anställningar.
            Antalet tidsbegränsade anställningsformer ska minska och möjligheten
            att få tillsvidareanställning ska öka. Anställningstryggheten
            för föräldralediga stärks.
          </note>
          <note>
            Äldres, förtidspensionerades och funktionshindrades resurser
            måste bättre tas till vara. Med fler som arbetar ökar utrymmet
            att göra arbetslivet bättre för alla. Den offentliga sektorn ska
            gå före och vara en mönsterarbetsplats.
          </note>
          <note>
            Den andra stora arbetsuppgiften är att öka de invandrade svenskarnas
            tillträde till arbetsmarknaden.
          </note>
          <note>
            Människors vilja till arbete är nationens främsta tillgång. Den
            viljan måste tas till vara hos alla om vi ska kunna hålla samman
            Sverige.
          </note>
          <note>
            Arbetsmarknadspolitiken förstärks. Resurser satsas på att göra
            arbetsförmedling och vägledning mer anpassad efter individens
            förutsättningar. Ett nytt stöd införs för dem som trots lång tid
            i aktivitetsgarantin inte fått fotfäste på arbetsmarknaden. Undervisningen
            i svenska förbättras. Former och metoder för värdering av utländsk
            yrkeskompetens utvecklas. Skyddet mot diskriminering utökas och
            storstadspolitiken förbättras.
          </note>
          <note>
            Samtliga myndigheter, alla kommuner och landsting ska sätta upp
            mål och utarbeta handlingsplaner för att öka mångfalden och motverka
            diskriminering vid anställning. Vi vill att privata arbetsgivare
            gör samma sak.
          </note>
          <note>
            Dessa två samhällsproblem - de höga sjuktalen och de många invandrarnas
            utanförskap - är denna mandatperiods allt annat överskuggande
            arbetsuppgifter. Ansvaret är gemensamt. Medverkan kommer att behövas
            från alla aktörer.
          </note>
          <note>
            Regeringen kommer därför att bjuda in till två symposier. Vi
            vill samla företrädare för riksdagens partier, arbetsmarknadens
            parter, organisationer, nationella och internationella experter,
            såväl teoretiker som praktiker. Nya idéer, fakta och erfarenheter
            måste lägga grunden för gemensam handling.
          </note>
          <note>
            Den anda av ömsesidig respekt som under senare år har utvecklats
            mellan företrädare för näringslivet och de fackliga organisationerna
            är hoppingivande.
          </note>
          <note>
            Bara genom ökat samförstånd kan staten, näringslivet och löntagarnas
            organisationer ta det helhetsansvar som välstånd och välfärd kräver.
          </note>
          <note>
            Svenska lagar och regler ska gynna företagande.
          </note>
          <note>
            De s.k. 3:12-reglerna förändras. Fler företag ska behandlas generöst
            vid generationsskiften. Finansieringsmöjligheterna för nya och
            växande företag förbättras. Konkurrens och export främjas, karteller
            bekämpas. En ny innovationsstrategi utarbetas.
          </note>
          <note>
            Sverige är ett litet land, beroende av världen utanför. Det har
            skapat en öppenhet och nyfikenhet på det annorlunda och nya som
            är en framgångsfaktor.
          </note>
          <note>
            Kombinationen av traditionella näringar och nya, kreativa branscher
            som IT, bioteknik och upplevelseindustri ger goda tillväxtmöjligheter.
          </note>
          <note>
            Ett nationellt centrum för miljöteknikexport etableras. Svenska
            framgångar på designområdet ger konkurrensfördelar. Ökade satsningar
            görs på industriell design. Ett svenskt designår år 2005 förbereds.
          </note>
          <note>
            Invest in Sweden Agency ges ökade resurser för att attrahera
            utländska investeringar i Sverige.
          </note>
          <note>
            Basindustrins villkor ska hävdas, liksom skogsnäringens. De areella
            näringarna är en viktig tillgång i arbetet för att utveckla kretsloppssamhället.
          </note>
          <note>
            Ska det vidsträckta Sverige hållas samman, de sociala och regionala
            klyftorna minska, krävs en väl utbyggd infrastruktur. Därför kommer
            investeringar i mångmiljardklassen att genomföras under de kommande
            åren. Underhållet av vägar förbättras och järnvägsnätet byggs
            ut. Stockholmsberedningen ges stöd för att lösa trafiksituationen
            i Stockholmsområdet.
          </note>
          <note>
            Herr talman! Trygga människor vågar. Det är först i trygghet
            verklig frihet föds.
          </note>
          <note>
            Det är när politiken stöder både trygghet för alla och tillväxt
            som utvecklingen blir som starkast. Så vill vi forma politiken
            också under kommande år.
          </note>
          <note>
            · Grunden till trygghet läggs tidigt. Barnen ska stå främst.
          </note>
          <note>
            Barnfamiljernas ekonomi har stärkts med en rad satsningar under
            senare år. Vi vill under mandatperioden ytterligare höja barnbidragen
            och införa ett flerbarnstillägg redan från andra barnet. Möjligheterna
            att förbättra villkoren för ensamstående och studerande föräldrar
            ses över. Föräldraförsäkringen förbättras.
          </note>
          <note>
            Barnkonventionen ska efterlevas. En ny strategi läggs fram för
            att öka konventionens genomslag också på lokal nivå. Stödet för
            utsatta barn stärks. Mottagandet av asylsökande barn förbättras.
          </note>
          <note>
            Under mandatperioden tillförs idrottsrörelsen en miljard kronor
            - under förutsättning att idrottsrörelsen öppnar dörrarna för
            fler, håller tillbaka avgifterna, satsar mer på flickidrotten,
            deltar i kampen mot droger och vidgar samarbetet med skolorna.
          </note>
          <note>
            · Alla har rätt till en trygg ålderdom.
          </note>
          <note>
            En bra äldreomsorg kräver fler anställda. Personalens arbetsvillkor
            och utbildningsmöjligheter ska förbättras. Missförhållanden får
            aldrig accepteras.
          </note>
          <note>
            Tillsynen ska skärpas och 100 nya äldreskyddsombud anställas.
          </note>
          <note>
            Maxtaxan i äldreomsorgen och högkostnadsskyddet inom tandvården
            har förbättrat ekonomin för många äldre. Vid årsskiftet höjs pensionerna
            med
          </note>
          <note>
            300-600 kr per månad för de allra flesta pensionärer med låg
            pension. Fr.o.m. 2003 införs ett äldreförsörjningsstöd som ska
            garantera alla som bor i Sverige och som har fyllt 65 år en skälig
            levnadsnivå.
          </note>
          <note>
            Förmånerna till efterlevande förbättras. Inkomstprövningen av
            änkepensionerna avskaffas den 1 januari 2003. Omställningspensionen
            görs mer generös.
          </note>
          <note>
            · Bättre sjukvård, fler anställda och kortare köer.
          </note>
          <note>
            Så kan målen för sjukvårdspolitiken under de närmaste åren sammanfattas.
            Sjukvården ska omfatta alla, betalas gemensamt och fördelas efter
            behov. All offentlig sjukvård ska följa samma regler. Privata
            försäkringsbolags kunder ska inte få förtur till den vård som
            är gemensamt finansierad.
          </note>
          <note>
            Under de närmaste fyra åren tillförs sjukvården ytterligare 20
            miljarder kronor. Fler kan anställas och kvaliteten öka. En nationell
            vårdgaranti införs. Dialogen mellan alternativmedicinen och skolmedicinen
            ökas. Om samhällsekonomin så tillåter tas ett första steg mot
            ett högkostnadsskydd i tandvården för alla under mandatperioden.
            Hindren för funktionshindrades delaktighet i samhällslivet måste
            rivas.
          </note>
          <note>
            En solidarisk utjämning mellan kommuner och landsting ska säkerställa
            att kvaliteten på välfärden är hög och jämn i hela landet. Kommuner
            och landsting med negativ befolkningsutveckling ges fortsatt stöd.
          </note>
          <note>
            Regeringen kommer att särskilt följa utvecklingen i
          </note>
          <note>
            Stockholms läns landsting med tanke på den förra majoritetens
            ovilja att följa av riksdagen fattade beslut.
          </note>
          <note>
            En parlamentarisk utredning tillsätts i syfte att se över uppgifts-
            och ansvarsfördelningen mellan de olika nivåerna i samhällsorganisationen.
          </note>
          <note>
            · En bra bostad till en rimlig kostnad är en social rättighet.
          </note>
          <note>
            Minst 120 000 nya bostäder behöver byggas under mandatperioden.
          </note>
          <note>
            Vi vill sänka byggmomsen för äldrebostäder, studentbostäder och
            mindre hyresbostäder. Hyrorna i nyproducerade lägenheter ska hållas
            tillbaka. Konkurrensen på byggområdet ska stärkas. Utbyggnaden
            av högskoleplatser kopplas till krav på kommunerna att tillhandahålla
            bostäder för studenter. Kommuner som bygger hyresbostäder premieras.
          </note>
          <note>
            · Narkotikan måste bekämpas.
          </note>
          <note>
            Vi måste alla dela ansvaret. Mitt ibland oss skördar narkotikan
            offer. Många gånger är det unga människor som fastnar i missbruk.
            Ambitionen är entydig.
          </note>
          <note>
            De som börjar missbruka måste bli färre, och de som slutar måste
            bli fler.
          </note>
          <note>
            Fler drogfria mötesplatser och starka nätverk behöver skapas
            för unga människor. Missbrukarvården ska stärkas. Den nationella
            narkotikasamordnaren ges ökade resurser. Särskilda satsningar
            på vård och behandling görs i storstäderna, där de flesta tunga
            missbrukarna och de stora grupperna hemlösa finns. Antalet platser
            på de särskilda ungdomshemmen utökas.
          </note>
          <note>
            · Där narkotika finns, frodas ofta kriminalitet.
          </note>
          <note>
            Under mandatperioden utbildas 4 000 nya poliser.
          </note>
          <note>
            Gränskontrollen skärps. Insatserna mot den internationella organiserade
            brottsligheten vidareutvecklas.
          </note>
          <note>
            Rättsväsendet ska moderniseras och tiden mellan brott och lagföring
            kortas. Insatserna för att göra kriminalvården narkotikafri utökas.
            Skyddet för utsatta kvinnor och barn förbättras. Unga flickor
            som lever under hot eller tvång ska få ett ökat stöd. Skärpt lagstiftning
            rörande besöksförbud och sexualbrott läggs fram under nästa år.
          </note>
          <note>
            Framtidens kunskapssamhälle grundläggs i dagens förskola.
          </note>
          <note>
            Maxtaxan är införd. Den 1 januari 2003 införs den allmänna förskolan
            för alla barn från fyra års ålder.
          </note>
          <note>
            Ytterligare 6 000 förskollärare och barnskötare ska anställas
            så att barngrupperna blir mindre och kvaliteten höjs.
          </note>
          <note>
            Alla skolor ska vara bra skolor. Regeringens skolsatsning ska
            ge 15 000 nya lärare och andra specialister i landets grundskolor.
            Kvalitetsgranskningen förbättras. Utbildningen för elever i segregerade
            områden förstärks. Skollagen reformeras och elevens rätt stärks.
            Vi ska lagstifta om förbud mot diskriminering och sexuella trakasserier
            i skolan. Arbetsmiljölagstiftningen ses över utifrån ett elevperspektiv.
          </note>
          <note>
            Läsning prioriteras. Skolbiblioteken ges ökat stöd för bokinköp.
            Antalet skolbibliotekarier och läspedagoger ska öka. Idrott och
            fysisk aktivitet för alla barn ska bli en naturlig del av skolvardagen.
            Matematiken stärks på alla nivåer - från förskola till högskola.
          </note>
          <note>
            Under mandatperioden reformeras gymnasieskolan. Fler elever ska
            nå kunskapsmålen och slutföra sin utbildning. Vuxenutbildningen
            görs mer tillgänglig och flexibel. Nätuniversitetet öppnar möjligheter
            för fler att studera på högskolan.
          </note>
          <note>
            Den högre utbildningens internationella konkurrenskraft stärks.
            Forskningens frihet garanteras och grundforskningen stöds. Fler
            ska gå vidare till forskarutbildning. Spetsutbildningar skapas
            inom industriell design. Satsningarna på biovetenskap och bioteknik
            fortsätter. Ytterligare högskolor ska prövas mot högt ställda
            krav för att utvecklas till universitet.
          </note>
          <note>
            Kunskap är makt, det är en vedertagen tes. Men också kultur är
            makt.
          </note>
          <note>
            Vi behöver alla ha tillgång till uttrycksmedel - ett rikt språk
            att uttrycka känslor och uppfattningar med, kanske förmågan att
            sjunga, spela, måla, dansa.
          </note>
          <note>
            Men vi behöver också någon som lyssnar. Vi behöver varandra,
            att dela upplevelser med och att bryta uppfattningar mot. Så hjälper
            vi varandra till djupare insikter.
          </note>
          <note>
            Jag lånar orden av Leo Tolstoj:
          </note>
          <note>
            "Att framkalla hos sig själv en känsla man en gång har upplevt,
            och så med hjälp av rörelsen, linjer, färger, toner eller ordbilder
            medvetet uttrycka denna känsla så att andra upplever den på samma
            sätt - det är den form av mänsklig aktivitet vi kallar konst."
          </note>
          <note>
            Det är vackert. Det finns säkert tusen sätt att beskriva det
            på. Det finns ett säkert sätt att berika ett samhälle - genom
            att satsa på kulturen.
          </note>
          <note>
            Kulturen blir ett viktigt reformområde under förestående mandatperiod.
          </note>
          <note>
            Fortsatta satsningar görs på svensk film, dans och musik. Vi
            vill lyfta fram arkitektur, form och design som en gemensam angelägenhet
            för alla. Det internationella kulturutbytet ska vidgas. Insatserna
            för invandrarnas kultur ökar. Sveriges många arbetslivsmuseer
            stöds i en särskild satsning för att bevara industriarvet.
          </note>
          <note>
            Barnkulturen ges ökat stöd. Ett internationellt barnbokspris
            till Astrid Lindgrens minne inrättas. Fri entré införs på statliga
            museer.
          </note>
          <note>
            Framför mig, i denna kammare, sitter världens mest jämställda
            parlament.
          </note>
          <note>
            Över detta bör vi vara stolta, men inte nöjda. Sverige är fortfarande
            långt ifrån jämställt.
          </note>
          <note>
            Regeringen kommer under mandatperioden att skärpa integreringen
            av jämställdhetsperspektivet på alla politikområden. En nationell
            handlingsplan för ökad jämställdhet läggs fram under året.
          </note>
          <note>
            Den nya jämställdhetslagen kräver att osakliga löneskillnader
            kartläggs och åtgärdas inom tre år. Utfallet av lagskärpningen
            ska analyseras noga. Om så krävs, är vi beredda att skärpa lagen
            ytterligare.
          </note>
          <note>
            Herr talman! Jag vill att vi bygger det gröna folkhemmet.
          </note>
          <note>
            Miljöpolitiken rör på djupet frågor om ansvar och moral. Det
            handlar om framtiden, om våra barn och deras barn och nya generationers
            livsvillkor.
          </note>
          <note>
            Sverige ska fortsätta att vara ett föregångsland i omställningen
            till hållbar utveckling. Regeringens övergripande mål för miljöpolitiken
            är att till nästa generation kunna lämna över ett Sverige där
            de stora miljöproblemen är lösta.
          </note>
          <note>
            De beslut som fattades vid världstoppmötet i Johannesburg förpliktar.
            Klimatpolitiken kommer att prioriteras, nationellt och internationellt.
            De svenska utsläppen av växthusgaser ska minska med minst 4 %
          </note>
          <note>
            till 2010. Den gröna skatteväxlingen fortsätter. Ändrade skatteregler
            införs för att främja utvecklingen av alternativa drivmedel. Konkurrenskraftiga
            villkor för biodrivmedel skapas 2003.
          </note>
          <note>
            En överenskommelse förbereds med industrin om en långsiktig strategi
            för den fortsatta omställningen av energisystemen. En prövning
            görs av villkoren för stängning av Barsebäcks andra reaktor.
          </note>
          <note>
            Gift- och oljeutsläpp, övergödning och rovfiske hotar havens
            ekosystem. Havsmiljöfrågorna ges en central roll i miljöpolitiken.
            EU:s fiske- och jordbrukspolitik måste reformeras.
          </note>
          <note>
            Svenskt jordbruk är konkurrenskraftigt och kan tillvarata den
            potential ökad efterfrågan på ekologiska livsmedel utgör. Den
            nya djurskyddsmyndigheten ges utökade befogenheter. Kampen mot
            kemikalier fortsätter. Fler skyddsvärda skogar bevaras genom statliga
            skogsinköp. En särskild satsning görs på kommunal naturvård.
          </note>
          <note>
            Världsmarknaden för miljöteknik växer snabbt.
          </note>
          <note>
            Vinstmöjligheterna är mångdubbla. Ökade satsningar på teknikutveckling
            och teknologiutbyte kan både lösa globala miljöproblem, främja
            svensk industri och driva på tillväxten till förmån för välfärd
            och rättvisa.
          </note>
          <note>
            Fortfarande pågår en ohållbar utveckling. Den går att vända.
            Det går att bygga ett grönt folkhem som går före. Men det kräver
            att alla är med och delar ansvaret.
          </note>
          <note>
            Herr talman! Sveriges röst är stark och respekterad över världen.
            Vi är aktiva i FN, EU och andra internationella sammanhang. Nedrustning,
            konfliktförebyggande och mänskliga rättigheter, folkrätt och hållbar
            utveckling, en fri och rättvis handel - det är och ska förbli
            hörnstenar i svensk utrikespolitik.
          </note>
          <note>
            Ett drygt år har gått sedan terrorattackerna mot
          </note>
          <note>
            USA den 11 september. En ny tids hot blev verklighet. En global
            insikt tog form: Alla demokratiska krafter måste samverka för
            att bevara det öppna samhället. Den internationella kampen mot
            terrorismen ska bedrivas med full respekt för folkrätten, de mänskliga
            rättigheterna och rättssäkerheten. Exportkontrollen stärks för
            att förebygga terrordåd.
          </note>
          <note>
            Sverige är militärt alliansfritt. Den uppgörelse som träffats
            om Sveriges utrikespolitiska hållning ligger fast. Reformeringen
            av totalförsvaret fortsätter.
          </note>
          <note>
            Sverige ska aktivt verka för att EU tar sitt fulla ansvar för
            en global hållbar utveckling. Globaliseringen måste spridas till
            fler och skarpa välfärdsklyftor motarbetas. Kampen för global
            rättvisa är vårt gemensamma ansvar. FN:s mål om halverad världsfattigdom
            år 2015 måste uppnås.
          </note>
          <note>
            Under mandatperioden blir utvidgningen av EU
          </note>
          <note>
            ett faktum. Sverige ska driva på för ett beslut före årsskiftet
            om inträde i unionen för de stater som är redo. Därmed tas det
            historiska steget att ena Europa.
          </note>
          <note>
            Den inre marknaden kommer därefter att bestå av över 450 miljoner
            konsumenter. Östersjöområdets potential som Europas snabbast växande
            tillväxtområde ska tas till vara. Medel anslås för att befästa
            svenskt näringslivs position i området. Sankt Petersburgs 300-årsjubileum
            uppmärksammas. Ryssland ges stöd inför inträdet i WTO. Förslag
            till hur nya
          </note>
          <note>
            EU-länders medborgare ska kunna ges fri tillgång till vår arbetsmarknad
            från anslutningsdagen presenteras.
          </note>
          <note>
            Integrationsfrågor kommer att stå i fokus när Sverige under år
            2003 är ordförande för det nordiska regeringssamarbetet.
          </note>
          <note>
            Under mandatperioden fattas beslut så att enprocentsmålet för
            biståndet nås. Fortsatt skuldavskrivning prioriteras, liksom kamp
            mot hiv/aids. En ny utvecklingspolitik presenteras under vårriksdagen.
            En
          </note>
          <note>
            EU-gemensam solidarisk flyktingpolitik på asylrättens och humanitetens
            grund ska skapas. Asylrätten för den som behöver skydd i Sverige
            försvaras med kraft.
          </note>
          <note>
            Arbetet i konventet om EU:s framtid övergår under mandatperioden
            i en regeringskonferens om ett nytt fördrag. Sverige deltar aktivt
            i diskussionen om unionens framtida utformning. Samtidigt som
            kommissionens ställning och det gemensamma beslutsfattandet på
            områden som miljö och asyl/migration kan behöva stärkas, bör rådets
            ställning i EU-
          </note>
          <note>
            samarbetet vara stark. De nationella parlamentens roll bör utvecklas
            och förstärkas.
          </note>
          <note>
            Överläggningar mellan riksdagspartierna inleds om datum för folkomröstning
            om Sveriges deltagande fullt ut i EMU med målet att nå så bred
            enighet som möjligt.
          </note>
          <note>
            Demokratin är vi själva - ingenting annat. Den dagen människor
            vänder demokratin ryggen börjar det öppna humanistiska samhällets
            sönderfall. Demokratins styrka beror av den samlade viljan hos
            många att påverka sina liv och villkor.
          </note>
          <note>
            Än en gång kan vi konstatera ett sjunkande valdeltagande. Det
            är en varningssignal att ta på yttersta allvar, så även framryckningen
            av partier med antidemokratiska värderingar.
          </note>
          <note>
            Samtidigt visar preliminära analyser att trenden har brutits
            i de valdistrikt där särskilda insatser gjorts för att höja valdeltagandet.
            Likaså syns ett växande stöd för folkvalda institutioner. Det
            är ljuspunkter att ta fasta på. Inget ansvar faller tyngre på
            riksdagens ledamöter än att värna demokratin.
          </note>
          <note>
            I våras fattade riksdagen beslut om en långsiktig handlingsplan
            för stärkt demokrati. Detta arbete måste intensifieras.
          </note>
          <note>
            Kampen för demokratin och människovärdet och mot rasism och annan
            intolerans måste ständigt pågå
          </note>
          <note>
            - i vardagen, i diskussion och reflexion. Nästa år öppnar den
            nya myndigheten Forum för levande historia, med uppdrag att med
            utgångspunkt i Förintelsen främja det arbetet.
          </note>
          <note>
            Etablerandet av ett fristående centrum mot rasism och andra former
            av intolerans ges stöd. De nationella minoriteternas inflytande
            ska öka. Ett råd för romska frågor inrättas. Under våren anordnas
            för fjärde året i rad regeringskonferensen Stockholms Internationella
          </note>
          <note>
            Forum.
          </note>
          <note>
            Slutligen: Fyra år av hårt arbete stundar. I denna kammare kommer
            demokratins två sidor att manifesteras.
          </note>
          <note>
            Å ena sidan är det meningsutbytet: idéernas och värderingarnas
            brytning mot varandra.
          </note>
          <note>
            Å andra sidan är det besluten: kompromisserna och sammanvägningarna.
            Så är det, och så måste det vara i en levande demokrati.
          </note>
          <note>
            Stora utmaningar ligger framför oss, men också stora möjligheter
          </note>
          <note>
            Vårt åtagande är en politik för välfärd och sysselsättning, driven
            framåt av teknisk utveckling, modern omställning, delaktighet
            och minskade klyftor.
          </note>
          <note>
            Vårt ansvar gäller Sverige, men också den omvärld vi är så beroende
            av.
          </note>
          <note>
            Låt oss mötas i en ny anda av samförstånd som bryter ned gränser
            och hinder, för att tillsammans bygga ett tryggare och starkare
            Sverige.
          </note>
          <note>
            (Applåder)
          </note>
          <note>
            3 § Ceremonin avslutades.
          </note>
          <note>
            Ajournering
          </note>
          <note>
            Kammaren ajournerade förhandlingarna till kl. 16.30.
          </note>
          <note>
            Återupptagna förhandlingar
          </note>
          <note>
            Förhandlingarna återupptogs kl. 16.30.
          </note>
          <note>
            4 § Förnyad bordläggning
          </note>
          <note>
            Föredrogs och bordlades åter
          </note>
          <note>
            Yrkandet om misstroendeförklaring mot statsminister
          </note>
          <note>
            Göran Persson
          </note>
          <note>
            5 § Ny riksdagsledamot, m.m.
          </note>
          <note>
            Upplästes och lades till handlingarna följande från
          </note>
          <note>
            Valprövningsnämnden inkomna
          </note>
          <note>
            Berättelse om granskning av bevis för riksdagsledamot och ersättare
            för riksdagsledamöter
          </note>
          <note>
            Till Valprövningsnämnden har från Valmyndigheten inkommit bevis
            om att Karin Thorborg (v),
          </note>
          <note>
            Västerås, utsetts till ny ledamot av riksdagen fr.o.m.
          </note>
          <note>
            den 1 oktober 2002 sedan Stig Henriksson (v) avsagt sig sitt
            uppdrag som riksdagsledamot. Från Valmyndigheten har också inkommit
            protokoll angående utseende av ersättare.
          </note>
          <note>
            Valprövningsnämnden har denna dag granskat beviset för den nya
            ledamoten och protokollet angående ersättare och därvid funnit
            att de blivit utfärdade i enlighet med 19 kap. 11 § vallagen.
          </note>
          <note>
            Stockholm den 1 oktober 2002
          </note>
          <note>
            Lars Tottie/
          </note>
          <note>
            Kerstin Siverby
          </note>
          <note>
            6 § Hänvisning av ärenden till utskott
          </note>
          <note>
            Föredrogs och hänvisades
          </note>
          <note>
            Propositioner
          </note>
          <note>
            2001/02:190 och 191 till konstitutionsutskottet
          </note>
          <note>
            Förslag
          </note>
          <note>
            2001/02:RR21 till finansutskottet
          </note>
          <note>
            2001/02:RS3 till konstitutionsutskottet
          </note>
          <note>
            7 § Kammaren åtskildes kl. 16.31.
          </note>
          <note>
            Förhandlingarna leddes av talmannen.
          </note>
          <note>
            Bilaga
          </note>
          <note>
            Program för öppnandet av riksmötet 2002/03
          </note>
          <note>
            tisdagen den 1 oktober 2002 kl. 14.00
          </note>
          <note>
            Musik under samlingen
          </note>
          <note>
            Musica Mobile
          </note>
          <note>
            Fanfar
          </note>
          <note>
            Kungssången
          </note>
          <note>
            Lent för violoncell och piano av Gösta Nystroem
          </note>
          <note>
            Talmannen
          </note>
          <note>
            Hans Majestät Konungen öppnar riksmötet
          </note>
          <note>
            Fanfar
          </note>
          <note>
            Rondo ur klarinettkvartett nr 1
          </note>
          <note>
            av Bernhard Crusell
          </note>
          <note>
            Statsministern avger regeringsförklaring
          </note>
          <note>
            Romans för violoncell och piano av Jean Sibelius
          </note>
          <note>
            Nationalsången
          </note>
          <note>
            Grande Marche av Charles Voss
          </note>
          <note>
            ----------------------------------------------------
          </note>
          <note>
            Medverkande
          </note>
          <note>
            Riksplan:
          </note>
          <note>
            Arméns musikkår konserterar
          </note>
          <note>
            Trapphallen:
          </note>
          <note>
            Sång av klasserna 5A och 5B från Uppsala musikklasser, Domarringens
            skola under ledning av Gunnel Haulin
          </note>
          <note>
            Riksspelmännen Cajsa och Annika Ekstav, nyckelharpa, och Örjan
            Englund, dragspel
          </note>
          <note>
            Folkdanslaget Kedjan paraderar med Sveriges landskapsfanor
          </note>
          <note>
            Plenisalen:
          </note>
          <note>
            Musiker ur Musica Mobile
          </note>
          <note>
            Daniel Blendulf, violoncell, och Terés Löf, piano
          </note>
          <note>
            Fanfarblåsare: John Axelsson och Mikael Nilsson
          </note>
        </div>
      </body>
    </text>
  </TEI>
</teiCorpus>
