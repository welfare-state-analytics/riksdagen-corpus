<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 200203</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 200203</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200203--91</head>
          <docDate when="2003-04-15 00:00:00">2003-04-15 00:00:00</docDate>
        </div>
      </front>
      <body>
        <div>
          <note>
            Det justerade protokollet beräknas utkomma om 3 veckor
          </note>
          <note>
            --------------------------
          </note>
          <note>
            Välkomsthälsning
          </note>
          <note type="speaker">
            Anf. 1 TALMANNEN:
          </note>
          <note>
            First I would like to address Mrs Sylvia Heal,
          </note>
          <note>
            First Deputy Speaker of the House of Commons,
          </note>
          <note>
            United Kingdom. You are most welcome to attend our session for
            the spring budget. Very welcome!
          </note>
          <note>
            1 § Bordläggningsdebatt med anledning av vårpropositionen
          </note>
          <note>
            Anmäldes
          </note>
          <note>
            Proposition
          </note>
          <note>
            2002/03:100 2003 års ekonomiska vårproposition
          </note>
          <note>
            Finansministern överlämnade 2003 års ekonomiska vårproposition
            2002/03:100.
          </note>
          <note type="speaker">
            Anf. 2 Finansminister BOSSE RINGHOLM (s):
          </note>
          <note>
            Herr talman! Vårpropositionen är ett uttryck för att den socialdemokratiska
            regeringen tillsammans med sina samarbetspartier är beredd att
            ta ett ansvar för svensk ekonomi i en allvarlig tid. Vi har en
            internationell situation som både säkerhetspolitiskt och ekonomiskt
            har präglats av mer oro än på mycket länge. Det är självfallet
            så att den långa uppmarschen mot det Irakkrig som ännu inte är
            avslutat också har påverkat världens ekonomi och världshandeln
            i stor omfattning. Det har förstärkts av att vi sedan två eller
            tre år tillbaka också har haft en kraftig internationell konjunkturförsvagning.
          </note>
          <note>
            I det läget kan man för svensk del konstatera två saker. Det
            ena är att svensk ekonomi står stark i ett internationellt perspektiv
            och i ett EU-perspektiv. Det andra är naturligtvis att svensk
            ekonomi också drabbas av den internationella lågkonjunkturen.
            Vi påverkas som många andra länder, även om vi har bättre förutsättningar
            än andra länder.
          </note>
          <note>
            Svensk ekonomi är i ett EU-perspektiv stark. Man kan konstatera
            att bara för några veckor sedan gjorde
          </note>
          <note>
            EU-kommissionen den årliga jämförelsen mellan de
          </note>
          <note>
            15 EU-länderna när det gäller ekonomisk reformtakt.
          </note>
          <note>
            EU-kommissionen jämför alltid hur långt länderna har kommit i
            den så kallade Lissabonprocessen. Där placerade sig de tre nordiska
            länderna på tätplats. Det var Sverige etta, Finland tvåa och Danmark
            trea. Det var inte bara när det gäller de ekonomiska reformerna,
            tillväxt, sysselsättning, forskning, kapital till företagen, utbildning
            och mycket annat som de tre nordiska länderna och Sverige hade
            en tätposition.
          </note>
          <note>
            Samma tätposition har de tre nordiska länderna när det gäller
            de offentliga finanserna. EU-
          </note>
          <note>
            kommissionen presenterade för några dagar sedan sin bedömning
            av 2003 års offentliga finanser i Europa.
          </note>
          <note>
            Det är, dessvärre, kan man säga, bara 3 av 15 länder i
          </note>
          <note>
            EU som har ett offentligt överskott i sina finanser. Då talar
            jag om både statens finanser, kommuner och landsting och det som
            finns i våra offentliga pensionssystem. Det är Sverige, Finland
            och Danmark, samma tre nordiska länder, som leder reformligan.
          </note>
          <note>
            Det är bara de tre länderna som också har ett överskott i sina
            offentliga finanser.
          </note>
          <note>
            Med all respekt för det goda resultat som vi i
          </note>
          <note>
            Norden har är det ändå så att vår befolkningsandel i
          </note>
          <note>
            EU naturligtvis inte räcker till för att väga upp när de stora
            länderna, som Tyskland, Frankrike och Italien, har underskott
            runt 3 % eller till och med över 3 %.
          </note>
          <note>
            Det drabbar naturligtvis också svensk ekonomi när många länder
            har fått en mycket liten och låg tillväxt under senare tid.
          </note>
          <note>
            Sverige ligger när det gäller tillväxt och arbetslöshet definitivt
            på den övre planhalvan i EU-
          </note>
          <note>
            sammanhang. Vi förväntas få något snabbare tillväxt i år än övriga
            EU-länder enligt EU-kommissionens bedömningar. Och vi har en arbetslöshet
            som jämfört med EU-länderna i övrigt kanske bara är hälften av
            vad många andra EU-länder har. Vi har haft en relativt liten ökning
            av arbetslösheten, medan andra i EU
          </note>
          <note>
            har drabbats betydligt mer under senare tid.
          </note>
          <note>
            Även om man kan säga att Sveriges offentliga finanser är i god
            ordning och vi i EU-sammanhang har en god position har också vi,
            vilket jag alldeles nyss konstaterade, drabbats av den internationella
            konjunkturnedgången. Det har gjort att det som alla i höstas bedömde
            som ganska självklart, att 2003 års ekonomi och tillväxt skulle
            bli bättre än 2002 års, har alla nu tvingats bedöma på ett nytt
            sätt. När jag säger alla menar jag i stort sett alla konjunkturbedömare.
          </note>
          <note>
            Regeringen gjorde i budgetpropositionen i höstas bedömningen
            att vi skulle få en tillväxt på ungefär
          </note>
          <note>
            2 ½ % under 2003. Det var ingen särskilt optimistisk bedömning.
            Fyra av fem konjunkturbedömare trodde faktiskt på en ännu starkare
            utveckling under 2003 än vad regeringen gjorde. Till dem hörde
            Svenskt Näringsliv. Till dem hörde Konjunkturinstitutet och flera
            av de stora bankerna som trodde att vi skulle få ännu snabbare
            utveckling än regeringen trodde i höstas.
          </note>
          <note>
            Men alla har fått revidera sina uppfattningar i ljuset av att
            den internationella konjunkturen har slagit åt ett helt annat
            håll än omvärlden trodde under hösten.
          </note>
          <note>
            Och för varje månad som har gått har vi sett hur konjunkturbedömare
            efter konjunkturbedömare har fått ändra riktning på sina tillväxtantaganden.
            I stället för en uppgång på ungefär ½ % av ekonomin mellan
          </note>
          <note>
            2002 och 2003 har vi nu tvingats registrera att det för svensk
            del snarast handlar om en nedgång på kanske
          </note>
          <note>
            ½ % jämfört med det resultat vi hade förra året.
          </note>
          <note>
            I det läget, när vi inte har draghjälp av den internationella
            konjunkturen, är det viktigt att själv bedriva en politik efter
            två linjer. Det första är att hålla ordning och reda i de offentliga
            finanserna, att inte svikta när det gäller att klara våra budgetpolitiska
            mål, att inte svikta när det gäller att se till att statsfinanserna
            är i god ordning.
          </note>
          <note>
            Det andra är att använda just det goda läget för att stimulera
            svensk ekonomi. Jag vill påminna kammaren om att vi 2001, för
            bara två år sedan, hade ett offentlig överskott i den svenska
            ekonomin som var nära 100 miljarder kronor, nära 5 % av vår bruttonationalprodukt.
            Det överskottet på nära 100 miljarder kronor har vi kunnat använda
            till att stimulera ekonomin under 2001, 2002 och nu 2003. Det
            är det bästa stöd, den bästa stimulans som en ekonomi kan få,
            där vi både via de skattesänkningar som är utförda under åren,
            via de reformer som vi har utfört och som vi också genomför det
            här året kan ge ett stöd för enskilda hushåll, för enskilda företag,
            för näringslivet, för hela ekonomin att kunna växa.
          </note>
          <note>
            Näringslivet är oerhört beroende av att det finns en stark privat
            konsumtionskraft. Den privata konsumtionskraften är i sin tur
            ytterst beroende av att det är ordning och reda i de offentliga
            finanserna, att vi inte drabbas som hela Europa i övrigt av sviktande
            statsfinanser, sviktande offentliga finanser. Därför har vi kunnat
            gå från de 100 miljarderna i överskott 2001
          </note>
          <note>
            till dagens situation där vi nu utnyttjar resurserna maximalt.
          </note>
          <note>
            Men vi kan genomföra reformer i år för ungefär
          </note>
          <note>
            20 miljarder kronor. De statliga utgifterna ökar med ungefär
            35 miljarder kronor. Men det är finansierade reformer. Därför
            kan vi genomföra alla de reformer som vi lade fram förslag om
            i höstas i budgetpropositionen utom en enda, sjuk- och föräldraförsäkringstaket,
            just därför att vi har resurser för de reformer som vi avsatt
            pengar för.
          </note>
          <note>
            Vi ser samtidigt att det är viktigt att kommunerna
          </note>
          <note>
            - som är pelare i vår välfärd när det gäller vård, skola omsorg
            - också får besked för sina möjligheter att bedriva bra välfärdspolitik
            och för att klara inte minst jobben i kommuner och landsting.
            Därför får kommuner och landsting redan nu besked om sina pengar
            för nästa år. Det handlar i realiteten om att kommuner och landsting
            för nästa år kan kvittera ut kanske 5
          </note>
          <note>
            miljarder kronor mer än de stabila anslagen. Det är de tillfälliga
            sysselsättningsstöden som nu förlängs, utökas, och den särskilda
            delen av den så kallade 200-
          </note>
          <note>
            kronan som kommer kommunerna till del även 2004.
          </note>
          <note>
            Det är ett viktigt besked till landets kommuner och landsting
            att de har dessa resurser också under nästa år.
          </note>
          <note>
            Jag sammanfattar: Vi klarar den reformtakt vi tidigare har aviserat.
            Vi försöker att bromsa utgifterna kraftigt. Vi försöker, på samma
            sätt som vi har gjort de senaste sex åren, naturligtvis klara
            de budgetpolitiska målen både när det gäller utgiftstak och överskottsmål.
          </note>
          <note>
            Vi har valt modellen att det är viktigare att klara välfärden
            före transfereringarna. Det är viktigare att i första hand klara
            vården, skolan och omsorgen. Vi har som huvudlinje att försöka
            få så många människor som möjligt ut på arbetsmarknaden. De sjuka
            och arbetslösa ska få ett bättre stöd för att kunna komma tillbaka
            på arbetsmarknaden så fort som möjligt.
          </note>
          <note>
            Vi har gjort massor av saker och ting på ohälsoområdet. Det är
            allt från trepartssamtalen över till de konkreta förslag som finns
            i denna vårproposition, som berör alla, individer, arbetsgivare
            och samhällets olika institutioner som gemensamt ska hjälpa till
            med att försöka få till stånd en bättre arbetsmarknadsutveckling
            och en bättre utveckling av våra ohälsokostnader.
          </note>
          <note>
            En stark ekonomi, en hög tillväxt och en låg arbetslöshet gör
            att vi trots nedgången kan genomföra en rad reformer i år och
            nästa år. Det handlar om reformer i tandvården och allmänna förskolan
            och mycket annat. Det är viktigt att en fortsatt ansvarsfull politik
            bevarar de sunda offentliga finanserna. Det ger oss en chans till
            en snabb återhämtning av svensk tillväxt. När den internationella
            lågkonjunkturen vänder kommer vi inte att behöva använda uppgången
            till att städa efter tidigare misskötsel. På samma sätt som vi
            under de goda åren gjorde oss redo att klara de sämre tiderna
            är vi när konjunkturen vänder uppåt igen redo att tillvarata den
            goda utvecklingens fulla kraft.
          </note>
          <note>
            Därför vill jag säga att vi från regeringens sida naturligtvis
            välkomnar en konstruktiv debatt om de alternativ och andra förslag
            som kan finnas kring vårpropositionen. Jag vill gärna till sist
            avsluta med att tacka Vänsterpartiet och Miljöpartiet för ett
            bra samarbete i samband med vårpropositionen. Vi har tillsammans
            visat att det finns politiska krafter som är beredda att ta ansvar
            också i svåra tider när Sverige behöver det som bäst.
          </note>
          <note>
            (Applåder)
          </note>
          <note type="speaker">
            Anf. 3 FREDRIK REINFELDT (m):
          </note>
          <note>
            Herr talman! Landets finansminister anländer till riksdagen med
            besked om svikna vallöften och sämre tider för många människor
            i Sverige. Men om detta sade Bosse Ringholm ingenting. Väljarna
            hade ställt sig före att få en hel del förbättringar, och en hel
            del av dem röstade på Socialdemokraterna. Det är alla de som nyligen
            har fått barn och som har räknat ut hur de med ett högre tak i
            föräldraförsäkringen skulle kunna klara det. Det är de som i dag
            är blåsta. Blåsningen är dubbel. Det är inte bara så att Socialdemokraterna
            tar tillbaka en del av vallöftena från 2002, utan blåsningen är
            så kraftig att man också backar från en del av vallöftena från
            1998. Minns ni maxtaxan som skulle bli 700 kr i ett första steg
            för att sedan avvecklas? Den är snart den dubbla med de försämringar
            som nu kommer.
          </note>
          <note>
            Det här är också en regering som inte når sina egna mål för den
            ekonomiska politiken. Om detta sade Bosse Ringholm ingenting.
            De klarar inte det egna sysselsättningsmålet. Jag kan tycka att
            det är ett obegripligt mål som kan uppfyllas av att fler blir
            sjukskrivna, men det är ändå viktigt för regeringen.
          </note>
          <note>
            Det når man inte. Man klarar inte längre målet om den öppna arbetslösheten,
            ni vet den som skulle ned till 4 %. Man når inte målen om att
            halvera sjuktalen.
          </note>
          <note>
            Man når inte målen om att halvera socialbidragsberoendet. Man
            klarar knappt utgiftstaket med mindre än att listan på tricksandet
            blir så lång att den på något sätt underminerar hela idén med
            denna budgetprocess.
          </note>
          <note>
            När åtgärder ska tas fram för att försöka möta det läge som har
            uppstått och som man har tigit om under den tid som har varit,
            skakar regeringsunderlaget. Då får vi vittnesbörd om voteringar
            i stödpartier, som bara med precis minsta möjliga marginal gör
            att de kan fortsätta att agera regeringsunderlag. Då har det ändå
            bara börjat.
          </note>
          <note>
            I kontrast till vad Bosse Ringholm sade ägnar man sig åt att
            själv förslappa den budgetprocess som har betytt mycket för att
            få ordning på statsfinanserna i
          </note>
          <note>
            Sverige under 90-talet. Man överger att sätta årliga saldomål
            för de kommande tre åren och övergår till att bara göra det för
            nästa år. Därmed tappar man ett av instrumenten för att faktiskt
            styra på sikt, vilket var idén med budgetprocessen för att hålla
            ordning på utgifterna.
          </note>
          <note>
            Vi får inget förslag om skarpa tak för 2005 och
          </note>
          <note>
            2006. Under höstens tumultartade diskussioner där två partier
            först gjorde upp och ett tredje anslöt lite senare sade man att
            man inte hinner anta förslagen om de skarpa taken. De kommer till
            våren. Det kommer inget besked i dag. Det kommer kanske till hösten.
            Idén med att på några års sikt sätta skarpa tak för att hålla
            ordning på utgiftsutvecklingen får nu ge vika. Nu orkar inte regeringssamverkande
            partier längre leverera resultat.
          </note>
          <note>
            I stället pratar man om lite mjuka tak i förhållande till BNP.
            Men då överger man en annan grundläggande tanke med det nya budgetsystemet,
            nämligen att utgiftstaken skulle leda till en minskad utgiftskvot.
            Nu säger man i stället att det ska vara en fast andel av BNP.
            Det är liktydigt med att säga slappare budgetprocess.
          </note>
          <note>
            Denna regering har eroderat sina egna budgeteringsmarginaler
            till att i princip inte vara någonting.
          </note>
          <note>
            Visst, Moderaterna tycker inte att det är en bra idé, men om
            vi utgår från vad denna regering själv hävdar är viktigt lever
            man inte upp till sina egna föresatser.
          </note>
          <note>
            Bosse Ringholm talade om stimulanser av svensk ekonomi. Det är
            alldeles riktigt. Det är fråga om 75
          </note>
          <note>
            miljarder i vad Bosse Ringholm, om det hade varit närmre valet,
            hade kallat ofinansierade skattesänkningar och utgiftsökningar.
            De låg som stimulans inför valåret 2002. 75 miljarder. Hela det
            stålbad
          </note>
          <note>
            Sverige genomgick under 1990-talet är därmed borta.
          </note>
          <note>
            Alla insatser, alla vittnesbörd om alla som har fått stå tillbaka
            är nu borta, till följd av de stimulanser socialdemokratin släppte
            fram för att vinna valet 2002.
          </note>
          <note>
            Det går inte att sammanfatta detta på annat sätt än att det ser
            illa ut. Det är spruckna vallöften. De når inte de egna målen
            för den ekonomiska politiken. När åtgärder ska tas fram darrar
            regeringsunderlaget. De slappar själv till budgetprocessen, och
            de har haft ett utgiftskalas på i runda slängar 75 miljarder för
            att ta bort effekterna av egna sparåtgärder.
          </note>
          <note>
            Vi ser en regeringsmakt i förfall. Det kan säkert förändras av
            bättre konjunktur eller kanske andra förslag, men dagens besked
            är att vi har en regeringsmakt i förfall med ett regeringsunderlag
            som inte längre håller.
          </note>
          <note>
            Det känns lite lustigt att just denna dag läsa i Aftonbladet
            om att Göran Persson har lämnat landet för att ge sig ut på friarstråt
            i Europa för att söka nytt jobb. Det var kanske lite illa tajmat
            just i dag.
          </note>
          <note>
            Det som är mest tydligt är avsaknad av tillväxtförslag. Det har
            vi pratat ofta om i denna riksdagens talarstol. De lyser ånyo
            helt med sin frånvaro.
          </note>
          <note>
            Jag har ägnat våren åt att resa till friska, växande företag.
            Det är roligt. Dels är de inte alldeles vana vid att politiker
            kommer till friska, växande företag, dels har den politiska stilen
            och den mediala bilden i Sverige varit mer att söka upp företag
            som går dåligt.
          </note>
          <note>
            Därför blir första reaktionen: "Vi ska inte lägga ned, men du
            är hjärtligt välkommen." Det viktiga just med att prata med friska,
            växande företag är att där ligger svaret på var tillväxten ska
            komma i Sverige, var de nya jobben ska komma fram, var ekonomin
            ska växa till. Det är med de företagarna man ska diskutera frågan
            om vad som skulle få dem att växa ännu mer.
          </note>
          <note>
            De har idéer som fungerar. Då kommer beskrivningarna av allt
            det som inte finns i vårpropositionen.
          </note>
          <note>
            Gör någonting åt 3:12-reglerna, som vi har pratat om så mycket
            och som vanligt får en liten rad i vårpropositionen om att kanske
            återkomma. Gör någonting åt arvs- och gåvobeskattningen, så att
            det som är kärnan i svenskt företagande, nämligen familjeföretagande,
            får en chans att överleva och växla från en generation till en
            annan. Gör någonting åt förmögenhetsskatten, som gör att vi måste
            driva ägandet av företag ur landet.
          </note>
          <note>
            Att ta bort bara delar av detta skulle hjälpa dem.
          </note>
          <note>
            Men att ta bort reglerna för fåmansbolag, arvs- och gåvoskatten
            och förmögenhetsskatten helt och hållet skulle inte ta mer än
            11 miljarder av de offentliga resurserna. Bosse Ringholm har just
            stått och berättat att han trots det kaotiska läget har nya utgiftsökningar
            på nästan 20 miljarder.
          </note>
          <note>
            Det är så man visar vad man prioriterar. Antingen ökar man bidragsberoendet
            i Sverige eller också ger man en vitamininjektion för att få i
            gång tillväxten.
          </note>
          <note>
            Det hade räckt till det, men så valde inte regeringen.
          </note>
          <note>
            Det återkommer väldigt mycket förslag som nu ska komma, men vad
            gäller några sidor blir det nästan parodiskt när man läser vårpropositionen.
            Den återkommande formuleringen är nämligen: Det här borde man
            göra. Sedan kommer: Regeringen avser att återkomma. De har tydligen
            haft lite roligt på departementet för de växlar lite grann. Ibland
            ska det undersökas och ibland ska man titta lite noggrannare.
          </note>
          <note>
            Om man skulle gå igenom de här så kallade skarpa förslagen, som
            jag roade mig med, och ta bort alla avsiktsförklaringar skulle
            det bli kvar nästan en sådan bok som man ger till barn som ska
            börja lära sig läsa.
          </note>
          <note>
            Det är två ord per sida, så att säga. Det står: "jobb"
          </note>
          <note>
            och "företag". Sedan får man bläddra, och då står det:
          </note>
          <note>
            "sysselsättning" och "tillväxt". Så innehållslöst blir det när
            man tittar på det på det sättet.
          </note>
          <note>
            Sedan - det ska vi erkänna - finns det ansatser till beskrivningar
            som kanske också förvånar lite grann.
          </note>
          <note>
            Jag får den känsla som jag tror att svenska folket har efter
            att ha haft Thomas Bodström som justitieminister en lång tid.
            Vi moderater måste nog låsa efter oss när vi går hem på kvällen,
            för någon har varit och korpat väldigt mycket formuleringar, som
            ju har varit tabu och som man inte har fått prata om i Sverige.
          </note>
          <note>
            Här nämns nu att man faktiskt ska ha eget ansvar för att inte
            vara sjukskriven. Jaha? Och vi ska ha lite koll på detta med marginaleffekter.
            Det lönar sig dåligt att gå från bidragsberoende till arbete.
            Nej, men vad säger ni? Vad intressant! Har vi hört det förut någon
            gång från något parti? Men det duger inte att skriva vackert om
            det ändå bara landar i orden
          </note>
          <note>
            "regeringen avser" och någonting annat som inte leder till skarpa
            förslag. Det är en tendens till insikt, kanske någonting som kan
            lägga grund för någonting i framtiden, men det finns fortfarande
            inget skarpt förslag på plats.
          </note>
          <note>
            Med detta kan man summera ett nytt läge i svensk politik. En
            regeringsmakt som inte håller vad den lovar och som inte har ordning
            på statsfinanser och på sitt eget regeringsunderlag ska nu utmanas
            av en borgerlighet som bör välja en annan väg, naturligtvis.
          </note>
          <note>
            Man ska välja en väg som gör det möjligt för företag att växa,
            som gör det möjligt för svensk ekonomi att växa så att också resurser
            kan räcka till det som vi tycker är viktigt. Det ska vara en borgerlighet
            som skapar grund för ökad egenmakt för människor i vardagen. Kring
            detta ska vi under de kommande veckorna återkomma från de borgerliga
            partierna. Jag tror att Moderaterna i den delen har en mycket
            viktig uppgift i att formulera en ny väg för Sverige.
          </note>
          <note>
            (Applåder)
          </note>
          <note type="speaker">
            Anf. 4 KARIN PILSÄTER (fp):
          </note>
          <note>
            Herr talman! Vad vi ser här är en planlös reträtt.
          </note>
          <note>
            Sanningen är att det inte går särskilt bra ekonomiskt för Sverige.
            Det är det verkliga budskapet i den här vårbudgeten. Färre arbetar.
            Fler förtidspensioneras.
          </note>
          <note>
            Färre företag startar, men fler går i konkurs. Resultatet av
            det här är just sämre statsfinanser.
          </note>
          <note>
            Han som myntade uttrycket den som är satt i skuld är inte fri,
            Göran Persson, lånar tiotals miljarder kronor varje år under de
            närmaste åren för att få statsbudgeten att gå ihop. Ändå står
            löftesbrotten som spön i backen.
          </note>
          <note>
            Taken i föräldraförsäkringen höjs inte, vilket Socialdemokraterna
            lovade. Arbetsgivarna tvingas betala sjuklön, vilket man före
            valet lovade inte skulle ske. Arbetsgivarna får ingen kompensation
            för det här, vilket man lovade efter valet. Sjukförsäkringen försämras
            i stället för att förbättras, och det var det
          </note>
          <note>
            Socialdemokraterna lovade. Maxtaxan höjs, och det är verkligen
            tvärtemot vad man sade.
          </note>
          <note>
            Den här vårbudgeten är, för att använda en väldigt sliten klyscha,
            snarare en sol- och vårbudget.
          </note>
          <note>
            Den 31 augusti sade Bosse Ringholm: Utgiftstaken ska klaras med
            tekniska justeringar. Det blir inga besparingar i budgeten och
            inga inställda vallöften.
          </note>
          <note>
            Dagen därpå sade samme Bosse Ringholm: Vi gör naturligtvis en
            bedömning som inte KI kan göra om vilka insatser som behöver göras
            för att få ned utgifterna för långtidssjukskrivningarna.
          </note>
          <note>
            Sedan var det då Socialdemokraternas stödparti.
          </note>
          <note>
            Vi påverkas inte av ett kortsiktigt budgetpolitiskt veckotänkande
            och drar inte tillbaka några vallöften, sade Gudrun Schyman den
            8 september och hänvisade, för vilken gång i ordningen, till budgetöverskottet,
            som i stället skulle användas.
          </note>
          <note>
            Nåväl, det är bättre sent än aldrig. Sent ska syndaren vakna.
            Det är ekonomiskt helt rätt att spara in de här pengarna, men
            det är moraliskt fel därför att Socialdemokraterna vann valet
            på att utlova att de här pengarna skulle användas. När man har
            fått behålla regeringsmakten tar man tillbaka löftena.
          </note>
          <note>
            Regeringen skyller på kriget i Irak som, tack och lov, ser ut
            att gå mot sin upplösning, och man skyller på den internationella
            nedgången, men det håller inte.
          </note>
          <note>
            Irakkonflikten är inte orsaken till de svenska ekonomiska problemen.
            Vi är en del i en integrerad världsekonomi. Det medför så klart
            att den allmänna nedgången, osäkerheten och den fördröjda återhämtningen
            drabbar Sverige, men det är ingenting nytt. Framför allt kan man
            inte skylla de stora statsfinansiella problemen, de höga sjuktalen
            och det låga företagandet på Bush och Blair. Man kan faktiskt
            inte ens skylla på Saddam Hussein.
          </note>
          <note>
            I tider som präglas av oro och osäkerhet - så är det inte bara
            nu, utan det var faktiskt väl känt före valet - är det i stället
            viktigt att ha marginaler, men just precis det har regeringen
            absolut ingenting av.
          </note>
          <note>
            Det är därför som man nu tvingas till en planlös reträtt.
          </note>
          <note>
            Vi har alla följt med i pressen. Det har till och med skickats
            ut pressmeddelanden där Bosse Ringholm, för några veckor sedan,
            glatt meddelade att det inte var 11 miljarder som behövde sparas,
            utan det var bara 8 miljarder som skulle sparas.
          </note>
          <note>
            I den här syrenlila produkten finns det 5 ½, varav en del bara
            handlar om att skjuta räkningarna lite framför sig. En halv miljard
            sparas in på uppskjutet vägunderhåll, till exempel. Jag tror säkert
            att det gläder dem mycket som inte kommer fram på sina tjälskadade
            vägar att Vägverket i stället för 50 miljoner kronor får köpa
            konferensanläggningen Pylonen.
          </note>
          <note>
            En halv miljard klarar man genom att avrunda uppåt. Det är himla
            fiffigt. I höstas fick man nästan en hel miljard genom avrundning
            på det sättet, men icke desto mindre fattas det fortfarande 2
            miljarder av de 8
          </note>
          <note>
            som Bosse Ringholm skickade pressmeddelande om att man behövde
            spara. Sanningen är ju den att det inte är slut med detta. Fortfarande
            fattas det 2 miljarder i oredovisade besparingar, och samtidigt
            försummar man som vanligt tillväxten.
          </note>
          <note>
            Jag tycker, herr talman, att det är helt uppenbart att Socialdemokraterna
            och deras stödpartier fullständigt har tappat greppet både om
            statsbudgeten och om tillståndet i den svenska ekonomin. Det är
            mycket allvarligt, men det är faktiskt minst lika allvarligt att
            de brutna vallöftena är ett grundskott mot människors tilltro
            till politiken och till partierna.
          </note>
          <note>
            Herr talman! Konjunkturer kommer och går, men strukturproblemen
            i Sverige består. Det som är avgörande är att få in fler människor
            i arbete. Regeringen påstår att sysselsättningen ökade med 320
            000 personer mellan 1997 och 2002, men rätt svar är att det var
            fram till 2001. Sedan har absolut ingenting hänt.
          </note>
          <note>
            Sysselsättningsgraden började sjunka redan förra året och kommer
            att fortsätta nedåt ytterligare.
          </note>
          <note>
            Ingenstans har kostnaderna skenat så som de har gjort när det
            gäller sjukskrivningar och sjukpensioner.
          </note>
          <note>
            Och nästan ingenstans har regeringen visat - och det är ändå
            i hård konkurrens - så långvarig och ihärdig passivitet inför
            kostnadsutvecklingen som just precis i det avseendet.
          </note>
          <note>
            Nu talar man om ett trendbrott, men det rätta svaret är att regeringen
            själv har gett oss en tabell där kostnaderna för ohälsan fortsätter
            att stiga varje år fram till 2006. Sedan finns det inga fler kolumner.
          </note>
          <note>
            Det är inget trendbrott när sjukpenning byts mot förtidspension.
            Totalt sett ökar detta med 5 miljarder om året.
          </note>
          <note>
            Ovanpå det är det väldigt tråkigt att Vänsterpartiet har lagt
            sig totalt platt för regeringen och nu är med på att införa sjuklön
            som företagen ska betala. Det är verkligen sämre än dåligt. När
            vi som mest skulle behöva bättre villkor för företagandet drämmer
            man till med förlängd sjuklön. Det blir högre kostnader och större
            risker för företagarna. Detta gör man för att manipulera budgettaket.
            Man privatiserar kostnaden, så att säga, i stället för att försöka
            få bort den. Men då saboterar man ju ett mycket mer centralt mål,
            nämligen att få in människor i arbete på riktigt. Just de som
            har svårast att komma in på arbetsmarknaden blir de som drabbas
            hårdast av det här förslaget.
          </note>
          <note>
            Herr talman! Vi i Folkpartiet liberalerna har sannerligen sagt
            det förut, men jag säger det igen: Integrationspolitiken har helt
            havererat. De människor som trots allt lyckas ta sig igenom Utlänningsnämndens
            gränskontroll, vilket sannerligen inte är lätt, finner bara att
            nästa gränskontroll, den in till arbetsmarknaden, är ännu svårare
            att ta sig igenom.
          </note>
          <note>
            Regeringen påstår i vårbudgeten att sysselsättningen bland invandrare
            stigit snabbare än för infödda under 1997-2002. Rätt svar är att
            detta skedde
          </note>
          <note>
            1997-2001. Sedan sjönk den igen, och mycket snabbare än för de
            infödda. Detta visar att det inte i grunden har skett någon förändring
            utan att sysselsättningen bland invandrare bara är ännu mer konjunkturkänslig
            än för infödda.
          </note>
          <note>
            Det är väldigt bra att man inte är nöjd. Man ser också själv
            uppenbarligen sambandet: Man kommer inte att klara ekonomin utan
            att klara sysselsättningen, och det målet kommer man inte att
            klara. Man kommer inte heller att klara målet om att få ned socialbidragsberoendet
            till hälften om man inte klarar sysselsättningsmålet och så vidare.
            Det är bra att man inte är nöjd - men förslagen, var finns förslagen?
          </note>
          <note>
            När det gäller att få in invandrare på arbetsmarknaden ska man
            återkomma med förslag om bättre metoder för validering - oklart
            när. Man ska återkomma 2004, alltså nästa år, med förslag om kombinerad
            arbetsplatsintroduktion och svenskundervisning. Man ska också
            återkomma nästa år med förslag om förbättrad kvalitet på svenskundervisningen.
            När ska det sättas i verket? Ja, det kommer sannerligen att dröja.
            Snacka om Sverige, var god dröj!
          </note>
          <note>
            Herr talman! Konjunkturer kommer och går, men vår huvuduppgift
            med den ekonomiska politiken är att ge förutsättningar för en
            växande ekonomi. En viktig förutsättning är då att ha ordning
            på statsfinanserna, precis som Bosse Ringholm sade. Problemet
            är bara att Bosse Ringholm inte har den ordningen. Han nämnde
            alldeles nyss att man 2001 hade ett överskott på 100 miljarder
            som man nu använder. Ja, men det var ju pengar från de gamla AP-fonderna.
            Det var ju inget äkta överskott utan bara ett sätt att bokföra
            om statens egna tillgångar. Det är inga nya pengar.
          </note>
          <note>
            Regeringen har ingen ordning framöver heller.
          </note>
          <note>
            Det överskott man talar om nu och talade om före valet är helt
            och hållet placerat i det autonoma pensionssystemet. Hälften av
            det är grundlagsskyddad privat egendom i premiepensionssparandet,
            och resten är inbetalningar som är regelstyrda i AP-
          </note>
          <note>
            fondssystemet och någonting som faktiskt Bosse
          </note>
          <note>
            Ringholm inte disponerar. I och för sig tycker jag att det känns
            tryggt att han inte gör det.
          </note>
          <note>
            Enligt regeringens egna besked kommer statsskulden att öka med
            25 miljarder kronor nästa år.
          </note>
          <note>
            Själva budgetsaldot, när man rensar från olika sådana här omdisponeringar,
            har ett underskott på 20, 30, 40
          </note>
          <note>
            miljarder vartenda år framöver. Det här är inte acceptabelt.
            Men det är faktiskt inte heller acceptabelt att försöka blanda
            bort korten för medborgarna genom att stå här, Bosse Ringholm,
            och låtsas som om dina och mina pensionspengar går att disponera
            för annat.
          </note>
          <note>
            Folkpartiet tycker att ordning och reda i statsfinanserna är
            ett väldigt viktigt mål. Jag tror att alla som granskar våra förslag
            och besked och jämför dem med förslagen och beskeden från regeringen
            också kan konstatera att vi har betydligt större möjligheter att
            klara hem detta.
          </note>
          <note>
            Vi talade klartext före valet. Om Sverige hade haft en regering
            med ett starkt liberalt inslag hade vi lagt fram en vårbudget
            för jobb och tillväxt. Tyvärr har vi inte en sådan regering, och
            därför kommer vi i den liberala riksdagsgruppen att den 5 maj
            lägga fram vårt alternativ.
          </note>
          <note>
            (Applåder)
          </note>
          <note type="speaker">
            Anf. 5 MATS ODELL (kd):
          </note>
          <note>
            Herr talman! Sverige utnyttjade de goda åren väl.
          </note>
          <note>
            Så sade finansminister Bosse Ringholm, faktiskt exakt på dagen
            för ett år sedan, när han inledde remissdebatten angående förra
            årets vårproposition. Om sanningen ska fram, och det ska den väl
            en dag som denna, hade det varit naturligt med en negation redan
            då: Sverige utnyttjade inte de goda åren väl, borde
          </note>
          <note>
            Bosse Ringholm ha sagt. Detta tycker jag blir alltmer uppenbart
            för varje dag som går.
          </note>
          <note>
            Sverige hade från 1994 och framåt draghjälp av en väldigt god
            internationell konjunktur. Detta höll i sig en bra bit in på det
            nya millenniet. Men inte tog
          </note>
          <note>
            Socialdemokraterna tillfället i akt att genomföra ens några av
            alla de förslag till strukturella reformer som vi kristdemokrater,
            som hela den borgerliga oppositionen, som EU-kommissionen, som
            OECD, som
          </note>
          <note>
            Världsbanken och som Internationella valutafonden har rekommenderat
            Sverige i decennier - icke!
          </note>
          <note>
            Allt detta hade naturligtvis varit viktigt för att skapa ett
            drägligare företagsklimat och bättre förutsättningar för den ekonomiska
            tillväxt som vi måste ha för att ge våra barn en bra utbildning
            och våra gamla en anständig vård.
          </note>
          <note>
            Vi kan titta i vår omgivning och se att det faktiskt går att
            lyckas med detta om man genomför den här typen av reformer. Titta
            på Finland! Om Sverige hade haft samma tillväxt som Finland sedan
            Bosse Ringholms parti tog över regeringsmakten och hans första
            budget började gälla 1995 hade vi i dag haft en bruttonationalprodukt
            som hade varit ca 200 miljarder högre som grund för att finansiera
            den gemensamma välfärd där kommuners och landstings och statens
            kassakistor i dag gapar tomma.
          </note>
          <note>
            Då, för ett år sedan, var det fortfarande fem månader kvar till
            valet. Men Bosse Ringholm hade redan börjat sjunga upp sig inför
            de valser han tänkte dra i valrörelsen. Den borgerliga oppositionens
            varningsrop liknades som vanligt vid olyckskorpars kraxande från
            mörka dysterkvistar. Själv sjöng han den egna regeringens lov.
          </note>
          <note>
            En vers handlade om att Sverige hade fått fyra guldmedaljer.
            Det är ju alltid trevligt. Dessa hade vi fått i grenar som var
            väldigt lovande för vår tillväxtpotential. Ja, vem tror inte att
            Sverige har en bra tillväxtpotential? Men det handlar ju om att
            föra en politik som tar till vara potentialen, och det har inte
          </note>
          <note>
            Socialdemokraterna gjort - tvärtom, skulle jag vilja säga.
          </note>
          <note>
            Jag ska ta några exempel.
          </note>
          <note>
            Småföretagardelegationens förslag - detta var faktiskt ett löfte
            inför valet 1998, Bosse Ringholm -
          </note>
          <note>
            ligger i stor utsträckning fortfarande kvar i skrivbordslådorna
            på Näringsdepartementet och Finansdepartementet.
          </note>
          <note>
            Sverige har dubbelt så höga skatter på företagande som genomsnittet
            av EU-länderna.
          </note>
          <note>
            Mer än 35 % av de 250 största företagens huvudkontor kommer sammantaget
            under detta år att vara utflyttade ur landet.
          </note>
          <note>
            Vi är snart det enda landet inom EU, där vi har fri rörlighet
            för kapital, som har kvar förmögenhetsskatten, som enligt Riksskatteverkets
            beräkningar har drivit ut ungefär 500 miljarder kronor av svenska
            hushålls sparkapital till oredovisade konton i utlandet.
          </note>
          <note>
            Detta skulle vara ännu mycket mer pengar om inte
          </note>
          <note>
            Socialdemokraterna hade gjort undantag för de allra rikaste,
            för aktiemiljardärerna.
          </note>
          <note>
            Småföretagarna kan naturligtvis känna avund mot aktiemiljardärerna
            men också samhörighet med låginkomsttagarna. Det finns nämligen
            knappast något annat land som beskattar sina låginkomsttagare,
            till exempel de vårdanställda, så hårt som Bosse Ringholm och
            Göran Persson gör.
          </note>
          <note>
            Med en förkvävande regeldjungel och skadliga skatter undermineras
            naturligtvis en aldrig så löftesrik tillväxtpotential. Inte undra
            på att det saknas resurser att betala vårdens kvinnor anständiga
            löner.
          </note>
          <note>
            Utan tillväxt finns bara nedskärningar att fördela.
          </note>
          <note>
            Det har vi varnat för tidigare, och nu ser vi att även
          </note>
          <note>
            Socialdemokraterna förstår att detta stämmer.
          </note>
          <note>
            Nu gapar, som jag sade, kommuners och landstings kassakistor
            tomma till följd av denna dåliga tillväxt. Men trots egen skuld
            till detta valsade statsministern ut i valrörelsen med maningar
            till hundratusentals lågavlönade och sade: Det är er tur nu! Ta
            för er! Det är budskapet.
          </note>
          <note>
            Nog jobbar många vårdbiträden för mager lön.
          </note>
          <note>
            Men när Göran Persson indirekt uppmanar de kommunalanställda
            till strejk är detta ännu ett tecken på en regerandets etik stadd
            i förfall. Och det är naturligtvis också ett kraftigt underbetyg
            till den egna politiken att den inte leder fram till anständiga
            löner.
          </note>
          <note>
            Så talar en som har tappat greppet.
          </note>
          <note>
            Jag går förbi Dramaten här i Stockholm och ser att man ger Moliéres
            Den inbillade sjuke. Någon sådan hade regeringsföreträdarna aldrig
            träffat på när vi kristdemokrater diskuterade sjukfrånvaron för
            ett år sedan. Vi ville ha krafttag mot ohälsan och ett stävjande
            av missbruket. Men vi avhånades av det ena statsrådet efter det
            andra. Ända sedan 1997 när ohälsotalen började skena har Socialdemokraterna
            faktiskt suttit med armarna i kors, och de har varken försökt
            beivra missbruket eller bemästra huvudproblemet med den ökande
            ohälsan. Och nu gör man det sjukaste av allt, man lägger över
            ännu större kostnader på företagen utan att sänka arbetsgivaravgiften
            samtidigt som man drar ned på förmånerna för de sjukskrivna. Varför,
            Bosse Ringholm, hörde vi ingenting om det i valrörelsen?
          </note>
          <note>
            Herr talman! Utan ett bättre näringsklimat parat med bättre drivkrafter
            för arbete, utbildning och entreprenörskap går det aldrig att
            tillfredsställa de skriande behov som finns inom barnomsorgen,
            inom skolan, inom sjukvården och ända upp till den äldreomsorg
            som ofta på grund av just denna inhumana resursbrist inte ens
            gör skäl för namnet omsorg.
          </note>
          <note>
            Man måste fråga vad det egentligen beror på att
          </note>
          <note>
            Socialdemokraterna nu inte tar sig i kragen och lägger fram förslag
            som kan bryta den utveckling som nu faktiskt har gjort Sverige
            till Nordens fattigaste land.
          </note>
          <note>
            Man döljer sig till exempel hela tiden bakom talet om goda och
            sunda offentliga finanser. Men sanningen,
          </note>
          <note>
            Bosse Ringholm, är att ni gör ert bästa för att dölja att ni
            ska låna 57,4 miljarder kronor till den löpande driften av Konungariket
            Sverige mellan 2003 och
          </note>
          <note>
            2006. Jag minns en som sade, det var förresten Göran
          </note>
          <note>
            Persson: Den som är satt i skuld är icke fri. Om den logiken
            håller kommer ofriheten nu att breda ut sig med 57,4 miljarder
            kronor.
          </note>
          <note>
            Herr talman! Det är flera som redan har påpekat att Socialdemokraterna
            nu drar tillbaka sina vallöften ett efter ett. Löftena har gjort
            sitt för att man skulle vinna makten. Men Socialdemokraterna har
            också satt upp mål för politiken. Och jag vill nu passa på att
            fråga finansministern: Vilka, om ens några, mål tror
          </note>
          <note>
            Bosse Ringholm att han kommer att nå? För ett år sedan stod Bosse
            Ringholm här i talarstolen och sade att man vill sätta kampen
            för jobben främst, att sysselsättningen ska fortsätta att öka,
            att arbetslösheten ska minska och att fler företag ska startas.
            Bosse
          </note>
          <note>
            Ringholm sade den 15 april 2002 att det alltid är nummer ett
            på dagordningen för en socialdemokratisk regering.
          </note>
          <note>
            Nu pekar allt i stället på att antalet socialbidragstagare kommer
            att öka. Man kommer inte att lyckas vare sig med sysselsättningsmålet,
            arbetslöshetsmålet, målet för finansiellt sparande, målet om halverad
            ohälsa eller målet om antalet socialbidragstagare. Det enda mål
            som man antagligen kommer att klara är utgiftstaket.
          </note>
          <note>
            Herr talman! Det var väldigt mycket elände som skulle halveras
            i samband med valrörelsen. Det beståndande efter valet är en ovanligt
            kort halveringstid på Socialdemokraternas vallöften. Fler och
            fler anser att regeringen faktiskt har lurat till sig valsegern.
          </note>
          <note>
            Många småbarnsföräldrar tog s-valsedeln för att pappa skulle
            ha råd att vara hemma med de små barnen. I
          </note>
          <note>
            stället för de utlovade låga avgifterna, mindre barngrupper och
            mer personal får föräldrarna nu betala högre avgifter på dagis
            utan att kommunerna får behålla dessa pengar. Alltså: Nya resurser
            för att minska barngrupperna uteblir. Vad kallar man sådant, Bosse
          </note>
          <note>
            Ringholm? Svek är väl ett för svagt ord? Men alla svikna vallöften
            till trots är det största sveket ändå att
          </note>
          <note>
            Socialdemokraterna i sin vårbudget 2003 i praktiken inte gör
            någonting alls för att vända utvecklingen till det bättre vare
            sig för svensk företagsamhet eller för folk i allmänhet.
          </note>
          <note>
            (Applåder)
          </note>
          <note type="speaker">
            Anf. 6 LARS BÄCKSTRÖM (v):
          </note>
          <note>
            Herr talman! Jag är glad, jag är besviken, och jag är sugen på
            revansch. Jag är glad över att Vänsterpartiet har gjort det svåra
            valet och sagt ja till gemensamma förslag för att klara årets
            budget.
          </note>
          <note>
            Att välja samarbete, herr talman, är ibland en svår väg. För
            dem som vill spela bluffstopp både till höger och till vänster
            finns det alltid utvägar. För dem finns det växlingskontor där
            man alltid kan växla en hundring i tre 50-lappar.
          </note>
          <note>
            Herr talman! Vi har nyss hört tre av dem här i dag. De kritiserar
            besparingarna, de säger att vi måste ha en starkare budget, och
            så lovar de sänkt skatt. Tre
          </note>
          <note>
            50-lappar för en hundring. Grattis! Vi har tur att vi har en
            sådan opposition, Bosse.
          </note>
          <note>
            Men att resa sig upp och smälla i dörren och ställa sig utanför
            är inte svårt. Att lova allt gott och att ta avstånd från allt
            jobbigt är enkelt. Men att välja att fortsätta ett rödgrönt samarbete
            är bra för jobben, och det är bra för rättvisan.
          </note>
          <note>
            När man hör dessa alternativ är jag så väldigt glad att vi klarar
            att hålla ihop på vänstersidan därför att politisk kris och rentav
            hot om nyval skulle ganska säkert leda till en fallande krona
            och stigande räntor.
          </note>
          <note>
            Och det skulle kosta jobb och öka klyftorna. Det är effekter
            som skulle vara manna från himlen, Alf
          </note>
          <note>
            Svensson, för ja-sidan i omröstningen om EMU. Det tänker man
            inte på - icke.
          </note>
          <note>
            Vi har nyss hört att det alltid finns ett borgerligt alternativ.
            Bevare mig från detta. De ska inte kritisera oss för budgettricksande.
            Vi ska komma tillbaka till detta i denna debatt. De som lovar
            sänkt skatt och som kritiserar besparingar ska inte kritisera
            oss för att bluffa med budgeten.
          </note>
          <note>
            Vi vet att det till och med finns ännu ett knepigare alternativ.
            Miljöpartiet höll rentav på att förhandla med dem ett tag. Centern
            sade som tur var nej, och vi slapp den röran, Peter Eriksson.
            Tack för att du är här hos oss i dag. Det värmer.
          </note>
          <note>
            Vi fick ett konkret och handfast politiskt samarbete på 121 punkter
            som vi kan stå för i stället för den oreda som annars skulle ha
            inträffat. Och en av dessa punkter är satsningar för kommunerna.
            En annan är åtgärder för att minska löneklyftorna mellan kvinnor
            och män. Och alla som har varit på ett sjukhus vet att det behövs
            fler händer inom vården. Alla som har besökt en skola vet att
            eleverna och förskolebarnen där behöver fler vuxna. Och det kan
            räcka med att ha sett Solbacken på TV för att veta att de äldre
            har rätt till mer. Och alla som vet - jag vet det, Odell - vad
            man betalar till exempelvis undersköterskor och till personalen
            i förskolan vet att deras löner borde höjas.
          </note>
          <note>
            Men det blir inte mer till löner med stora skattesänkningar,
            indragningar och besparingar som de borgerliga föreslår. Det blir
            det icke. Tro inte på svartväxlarna! De gråter krokodiltårar i
            dag över våra besparingar och är mer vårdslösa med budgeten än
            vad vi någonsin har varit. Fy för krokodiltårar.
          </note>
          <note>
            Jag är glad nu, herr talman, att vi nu ger besked till kommunerna
            att de via skattesystemet ska få ytterligare 4 300 miljoner kronor
            nästa år. Och med tidigare beslut blir det en förstärkning för
            kommunerna nästa år på över 7 miljarder kronor. Jag vet väl att
          </note>
          <note>
            7 miljarder kronor inte löser kommunernas problem.
          </note>
          <note>
            Men de gör det lättare för kommunerna att hantera problemen.
            Och det motsvarar uppemot 3 % i löneutrymme eller 20 000-25 000
            tjänster. Det är inte jag som bestämmer vart detta ska gå. Det
            ska kommunerna göra. Men visst är det en förstärkning.
          </note>
          <note>
            Herr talman! Jag är inte bara glad, utan jag är också besviken
            - besviken över att vi just nu inte kan klara att betala för en
            höjning av taken i sjuk- och föräldraförsäkringarna. Det är särskilt
            besvärligt för barnfamiljerna, för de behöver en bättre försäkring
            som stärker jämställdheten och barnens rätt till tid med båda
            föräldrarna.
          </note>
          <note>
            Varför blir det så här? Ja, svaret är enkelt: Vi fick mindre
            inkomster och större utgifter än beräknat.
          </note>
          <note>
            Statens underskott stiger då från ungefär 13 till uppemot 30
            miljarder, och då tvingas vi spara.
          </note>
          <note>
            Men vad hade hänt om de borgerliga hade suttit vid makten - de
            som skulle sänka skatten så himla mycket detta år? Hur hade underskotten
            då sett ut, och vad hade de då tvingats komma med för sparpaket
            denna vår? Huja mej, vilken tur att vi slipper det!
          </note>
          <note>
            Jag är besviken över att jag inte har hittat bättre sparförslag
            för att klara budgeten för år 2003. Det svåraste var inte att
            enas om besparingar vad gäller försvar och vägar, utan det svåra
            var besparingarna vad gäller miljön och att skjuta upp en del
            av biståndsökningen. Allra svårast var försämringen av sjukförsäkringen
            och den extra vecka då arbetsgivaren måste stå för sjuklönen.
            Det var svårt - visst,
          </note>
          <note>
            Pilsäter! Men vi har också fått en förbättring i och med att
            vi nu har ett högkostnadsskydd även för de två existerande veckorna,
            så man kan väl säga att det är ett steg åt fel håll och två steg
            åt rätt håll.
          </note>
          <note>
            En del kommer att tjäna på det, och en del kommer att förlora.
            Det är faktiskt fler företag som kommer att vinna än det är företag
            som kommer att förlora. Ingen borde förlora - visst är det så
            - men vi måste ju också hantera verkligheten och en verklig budget.
          </note>
          <note>
            Jag tycker inte om detta därför att det slår mot människor som
            redan har det besvärligt. Jag förstår att ingen blir friskare
            av sänkt ersättning, och jag begriper att den förlängda arbetsgivarperioden
            gör det svårare att anställa. Men varken jag eller vi i Vänsterpartiet,
            och inte heller någon annan, kunde presentera andra, snabba besparingar
            som bet under året.
          </note>
          <note>
            Att höja skatten för dem som tjänar bra eller mycket är ingen
            lösning för årets budget. Sådana beslut skulle ge inkomster först
            år 2004 eller år 2005.
          </note>
          <note>
            Ökade inkomster år 2004 hjälper inte när taket är satt och inte
            någon ens vill diskutera möjligheten att justera det.
          </note>
          <note>
            Vi har lovat att hålla taken, och vi håller våra löften. Vi har
            också nu fått igenom detta med att vi måste se över budgetsystemet.
            Systemet ska ju kunna fungera också i lite sämre tider.
          </note>
          <note>
            Herr talman! Min idé är enkel: Jag vill bygga om folkhemmet så
            att det blir rymligare, och jag vill ge det både ett innertak
            och ett yttertak. Under innertaket får befintliga system - såsom
            sjukförsäkringen -
          </note>
          <note>
            samsas om utrymmet med nya reformer. Men vi behöver också ett
            extra utrymme - låt säga en vind under ett yttertak - med resurser
            så att vi har möjlighet att göra satsningar vid sämre konjunkturer
            och ökad arbetslöshet.
          </note>
          <note>
            Herr talman! Det vore en beprövad och klok politik. Tro mig,
            för den är tillämpad förr. Det är bara att läsa historien.
          </note>
          <note>
            Men att lägga om tak tar tid, och dagens problem måste vi hantera
            nu. Vårt gemensamma - ja, hela
          </note>
          <note>
            Sveriges - problem är att kostnaden för ohälsan har ökat från
            28 miljarder år 1999 till 49 miljarder år
          </note>
          <note>
            2002. Det är en kostnadsökning med ungefär 20 miljarder, 5 miljarder
            per år.
          </note>
          <note>
            Herr talman! Så här kan vi inte längre ha det!
          </note>
          <note>
            Vi har dock gjort mycket. Vi har nyligen lagt fram en rad konkreta
            förslag, bland annat om anställningsstöd för långtidssjuka, för
            en effektivare sjukskrivningsprocess. Siffrorna går åt rätt håll
            men det är för lite och går för långsamt. Det är bara att vara
            ärlig och erkänna det. Det krävs mer.
          </note>
          <note>
            Regeringen har försökt på egen hand. Parterna på arbetsmarknaden
            har försökt på egen hand. Alla partier har presenterat sin lösning
            och kritiserat andras idéer. Var och en har blockerat den andres
            lösning, och ingen har då lyckats.
          </note>
          <note>
            Herr talman! Så här kan vi inte längre ha det!
          </note>
          <note>
            Det är dags för en folkrörelse mot ohälsa och utslagning från
            arbetslivet. Från den 1 januari 2004
          </note>
          <note>
            måste vi ha ett nytt system med ekonomiska drivkrafter mot ohälsan
            som kan accepteras av det politiska systemet, löntagarna, arbetsgivarna
            och företrädarna för hälsovården.
          </note>
          <note>
            Herr talman! Det räcker inte med nya betalsystem, utan vi måste
            alla hjälpas åt. Med "vi" menar jag alla, alla vi som bor i Sverige.
            Vi behöver en verklig folkrörelse mot ohälsan. Det handlar om
            att vi måste hjälpa varandra på arbetsplatser och i grannskap.
            Det kräver arbetskamrater, chefer och vårdpersonal som verkligen
            bryr sig. Att bara sjukskriva sig eller att sjukskriva en medmänniska
            är ingen lösning.
          </note>
          <note>
            Herr talman! Jag talar nu om solidaritet. Jag talar om klassisk
            folkhemsmoral, arbetarmoral. Men förväxla aldrig denna med högerns
            klassiska kritik om att människor är lata och fuskar!
          </note>
          <note>
            Och, Odell, tala inte om den inbillade sjuke, för då kommer jag
            att börja tala om en annan pjäs av
          </note>
          <note>
            Molière, om Misantropen, gnällspiken. Så säg inte så om Sveriges
            sjuka!
          </note>
          <note>
            Vi ska hjälpas åt, och jag vädjar till Odell och kristdemokraterna
            och till alla väljare i Sverige om att hjälpas åt ute på arbetsplatserna,
            om att bry sig om varandra och se till den andre och se allmänmänniskan.
            Lösningen ligger i lokal samverkan, satsningar på arbetsmiljön
            och rehabilitering, en bättre arbetsorganisation och en arbetslivsreform
            för mindre stress -
          </note>
          <note>
            rimliga arbetskrafter och rimliga krav, krav som kan kombineras
            med verkligt stöd.
          </note>
          <note>
            När vi får i gång en sådan folkrörelse och skapar de reglerna
            kommer vi att få ned ohälsan och minska det lidande och den kostnad
            som ohälsan för med sig.
          </note>
          <note>
            Då kan vi också snabbare än vad många tror i dag återställa när
            det gäller besparingarna i sjukförsäkringen och ta bort den förlängda
            arbetsgivarperioden.
          </note>
          <note>
            Karin Pilsäter, det ska vi göra!
          </note>
          <note>
            Herr talman! Jag vet att Bosse Ringholm inte behöver återställare
            men det här är återställare som vårt folkhem behöver snabbare
            än kvickt.
          </note>
          <note>
            Till slut vill jag ägna en minut åt det viktigaste av allt, något
            som jag återkommer till i nästa inlägg:
          </note>
          <note>
            jobben. Sverige har klarat den frågan bättre än övriga
          </note>
          <note>
            Europa. Men där vill jag ge de borgerliga partierna rätt. Vi
            har inte gjort tillräckligt. Samtidigt måste jag säga att jag
            inte har någon större tilltro till ert standardrecept, nämligen
            sänkt skatt som en säker väg till fler jobb.
          </note>
          <note>
            Jag ser att siffrorna är sämre än väntat men målet att åtta av
            tio ska ha ett riktigt jobb ligger fast. Herr talman! Jag är sugen
            på revansch, för det målet ska vi nå. Därför finns det en rad
            åtgärder i den här propositionen, och vi jobbar redan på att ta
            fram fler och skarpare förslag. Vi ska gå från ohälsa till hälsa
            och arbete, från klyftor till jämlikhet och jämställdhet och från
            besvikelse till utbyggd välfärd.
          </note>
          <note>
            Herr talman! Jag är glad över att Vänsterpartiet driver på i
            den kampen.
          </note>
          <note>
            (Applåder)
          </note>
          <note type="speaker">
            Anf. 7 LENA EK (c):
          </note>
          <note>
            Herr talman, ärade åhörare och ärade ledamöter!
          </note>
          <note>
            Jag vill inleda mitt inlägg i den här debatten med ett citat:
            "Vi har råd att föra EU:s mest expansiva finanspolitik - - -."
            Det var den 15 april för ett år sedan, och det var Sveriges finansminister
            som uttalade detta. Sedan följde en sommar då överbuden haglade.
            Regeringens nerver höll inte i valrörelsen.
          </note>
          <note>
            Hålen i statsfinanserna ligger nu i full dager. Trots larm om
            både lågkonjunktur och Irakkris redan tidigt förra året från Konjunkturinstitutet,
            Ekonomistyrningsverket och det egna Finansdepartementet valde
            finansministern att blunda för de hissade varningsflaggorna. I
            dag visar det sig att inga löften höll.
          </note>
          <note>
            Det samlade lånebehovet för staten blir 91 miljarder till år
            2006. Ohälsans kostnader stiger till 136
          </note>
          <note>
            miljarder - en sjättedel av utgifterna. Kommuner och landsting
            är i kraftig ekonomisk obalans, och arbetslösheten stiger. Regionala
            och sociala klyftor ökar, och skillnaden mellan mäns och kvinnors
            löner ökar.
          </note>
          <note>
            Nu måste det paniksparas i tilläggsbudgeten för att nå effekt
            redan det här året. Efter det följer neddragningar. Barn och gamla,
            sjuka och arbetslösa får en gång till ta ansvaret för att sanera
            svensk ekonomi.
          </note>
          <note>
            Stolt men inte nöjd, var parollen.
          </note>
          <note>
            Sanningen är att regeringen själv lagat till den här soppan.
            Man har helt enkelt struntat i att ta till vara de goda år i statsfinanserna
            som följde efter förra saneringen och med den internationella
            högkonjunkturen.
          </note>
          <note>
            Regeringen har valt att spela poker med svensk ekonomi. Under
            hela valrörelsen talade man om de starka kort man hade. När dessa
            nu synas i den ekonomiska vårpropositionen visar det sig att man
            har slängt bort essen och sitter kvar med tvåorna, med de låga
            korten.
          </note>
          <note>
            Herr talman! Centerpartiet vill förändra och förnya Sverige.
            I dag behövs det radikala och kraftiga grepp på de fyra största
            problemområdena: tillväxten, företagen, ohälsan och miljön. Om
            regeringen bara vågade släppa loss företagsamheten och livskraften
            i det här landet kunde vi också ha en bättre ekonomi i staten
            och därmed säkra välfärden - vården, skolorna och omsorgen.
          </note>
          <note>
            I finansplanen står det mycket. Bland annat står det att arbete
            och tillväxt är grunden för välfärden.
          </note>
          <note>
            Det är rätt och sant. Så är det. Tillväxt skapas av produktivitet
            multiplicerat med antalet arbetade timmar. Men i dagens förslag
            finns det ingenting som skapar ökad produktivitet. Anslagen till
            utbildning, forskning, infrastruktur och annat produktivitetsökande
            minskas.
          </note>
          <note>
            Det finns heller inga anslag som ger ett ökat antal arbetade
            timmar, den andra viktiga halvan. Det gör inte det.
          </note>
          <note>
            Talare efter talare före mig har talat om att de skarpa förslagen
            saknas. Det är utredningar, kunskap, funderande och allt möjligt
            sådant, men de skarpa förslagen finns inte här. Tvärtom skräms
            företagen från att anställa fler människor. Det blir svårare för
            de arbetslösa att ta sig in på arbetsmarknaden, svårare för invandrare
            att komma in på den svenska arbetsmarknaden och svårare för unga
            människor att få sitt första riktiga jobb. Det är effekten av
            de här förslagen. Det är inte nog med att man sparar; man sparar
            på fel sätt. Arbete och tillväxt är grunden för välfärden. Varför
            lägger ni inga sådana förslag?
          </note>
          <note>
            Sju av tio nya arbeten skapas av småföretagen.
          </note>
          <note>
            Småföretagen är faktiskt bäst i klassen när det gäller att skapa
            långtidsfrisk arbetskraft. Det är den fokusering vi måste ha -
            långtidsfriska människor. Därför är det oförklarligt att regeringen
            i sin strategi för att minska sjukkostnader ger sig på företagen
            genom att förlänga ansvaret för sjukperioden från två till tre
            veckor. Kostnaderna ökar för företagen oavsett om den anställde
            har skadat sig på jobbet eller fotbollsplanen! Åtminstone där
            borde man kunna sortera.
          </note>
          <note>
            Men i finansplanen står det tvärtom att entreprenörskap ska underlättas.
          </note>
          <note>
            Jag kan ge ett annat exempel på hur man underlättar entreprenörskap.
            Sedan förra valet har vi här i kammaren diskuterat frågan om regelbördan
            för företag och den tillsatta Simplexgruppen, som skulle förenkla
            reglerna. Medan ledamöter i gruppen i en ständig ström har hoppat
            av i protest eller leda ägnar sig regeringen åt att förhala och
            underminera riksdagens beslut. Simplexenheten får nämligen först
            nu efter alla de här åren "medel för att granska den befintliga
            lagstiftningen" - den lagstiftning som de har varit satta att
            granska hela tiden. Det är fantastiskt,
          </note>
          <note>
            Sverige är fantastiskt!
          </note>
          <note>
            Det är inte konstigt att nyföretagandet minskar.
          </note>
          <note>
            Man vägrar att göra någonting åt diskrimineringen av småföretagen.
            Varför ska småföretagarna ha lägre föräldraersättning när de är
            hemma med sina barn än andra människor? Jag förstår inte rättvisan
            i det.
          </note>
          <note>
            Sverige behöver i stället en politik som förstärker den långsiktiga
            tillväxtförmågan och individens självbestämmande. Det är sådant
            som vi jobbar med tillsammans med partierna från opposition. Det
            innebär att det finns sammanhängande förslag på detta område.
          </note>
          <note>
            Herr talman! Regeringen låtsas att det är arbetsgivarnas fel
            att sjukskrivningarna har ökat. I fem års tid, medan kostnaderna
            har fördubblats motsvarande ett och ett halvt försvar, så stor
            är ökning, har Centerpartiet och jag själv i den här talarstolen
            gång på gång visat på att här är ett jätteproblem. Det kommer
            att äta upp alla andra satsningar vi vill göra, och vi kommer
            inte att klara någonting om vi inte löser detta problem. Regeringen
            har valt att passivt se på. Jag tycker att det är ynkligt att
            så mycket görs för att skjuta över skulden och notan till företagen
            när regeringen själv har ignorerat problemet i flera år och sedan
            fundamentalt helt misslyckats med ett fungerande rehabiliteringsarbete.
            Budgetens rubrik Ansvar i en orolig tid är helt fel. Den borde
            heta: Övervältrat ansvar på oroliga småföretagare.
          </note>
          <note>
            Regeringen erkänner i vårbudgeten att "de höga marginaleffekter
            som i dag möter dem som försöker ta sig in på arbetsmarknaden
            är ett hinder". På vanligt språk betyder det: Arbete lönar sig
            inte. Och det är ett problem.
          </note>
          <note>
            Man konstaterar: "Dessa marginaleffekter uppstår ofta i samspelet
            mellan skattesystemen och bidragssystemen." Det betyder på vanligt
            språk att vi beskattar låglöneinkomsttagare i Sverige på ett sådant
            sätt att de inte kan ta sig ur fattigdomsfällan. Det är en välkommen
            insikt, men finns det något lösningsförslag? Nej, det finns det
            inte på det här området heller.
          </note>
          <note>
            Vi har sagt att man borde ändra inkomstskatten så att människor
            får en bonus, i vårt förslag uppemot
          </note>
          <note>
            900 kr per månad, för att gå från bidrag till arbete.
          </note>
          <note>
            Det går bra att ansluta sig till vårt förslag.
          </note>
          <note>
            I stället väljer regeringen att göra precis som man har gjort
            med sjuksidan, att sitta passivt bredvid och se på, och så får
            vi besked att man på lämpligt sätt ska se över hur marginaleffekterna
            vid inträde i arbetskraften kan minskas. Det vet vi begravs i
            en utredning.
          </note>
          <note>
            Herr talman! Tillväxt och miljö kan gå hand i hand. I vår, när
            USA startade sin tredje största tekniksatsning i modern tid, efter
            rymdprogrammet och IT-
          </note>
          <note>
            samhället, genom att satsa på forskning, utveckling och ingenjörskunskap
            runt alternativa bränslen märker inte regeringen ens detta. Vi
            har fått ett nytt ord i svenska språket, Eskilstunamorän. Kom
            ihåg det, det kommer ni att höra mycket om. Eskilstunamorän består
            av gjutsand, slagg och järnfilsspån och i stort sett allt annat
            från det periodiska systemet. 40 000
          </note>
          <note>
            förorenade platser finns det, och vi kommer att nå halvvägs till
            målet 2005 om att ha avslutat 50 projekt.
          </note>
          <note>
            Där drar man in anslagen. Känns det bra, Peter Eriksson?
          </note>
          <note>
            Herr talman! Centerpartiet avvisar det budgetförslag som har
            lagts fram i dag. Det kanske har framgått av mitt anförande. Sverige
            är i skriande behov av förändring. Tyvärr återfinns inget av det
            nytänkande som behövs i den här propositionen. Om ett par veckor
            kommer vi att lägga fram ett förslag från Centerpartiet där vi
            presenterar åtgärder för ökad tillväxt genom företagande och självbestämmande.
            Det går att satsa på utveckling och företagande i kombination
            med miljötänkande. Det går att minska ohälsan genom att ge människor
            bättre villkor och högre självbestämmande. Vi kommer att visa
            vägen.
          </note>
          <note>
            (Applåder)
          </note>
          <note type="speaker">
            Anf. 8 PETER ERIKSSON (mp):
          </note>
          <note>
            Herr talman! Ledamöter och åskådare! Efter valet hösten 2002
            har vi haft en ganska trött och dyster opposition av borgerlighet
            i Sverige. Det kan man väl förstå. Det var inget lysande val de
            flesta gjorde.
          </note>
          <note>
            Folkpartiet gick visserligen upp, men de andra tappade ordentligt.
            Vi har sedan dess inte sett några stora förändringar heller. Men
            jag tycker i dag att den ser ut att piggna till lite grann. Jag
            får hälsa dem välkomna in i diskussionen lite mera. Detta är inte
            att undra på för nu ser man här, efter några ganska goda ekonomiska
            år i Sverige där det har funnits ett utökat utrymme varje år för
            att genomföra reformer, att det måste genomföras besparingar,
            neddragningar av utgifterna för att klara budgeten. Då brukar
            det gå lite bättre för oppositionen när man inte längre får brottas
            med en regering som kan vifta med nya pengar till många grupper.
          </note>
          <note>
            Läget är faktiskt ganska besvärligt, betydligt mer besvärligt
            än vad de flesta inklusive regeringen och vi bedömde i höstas.
            Vi har fått en utdragen konjunktur, en konjunkturförsvagning som
            har pågått i ett par år och inte ser ut att förbättras i år utan
            snarare blir ännu något sämre i år. Det är däremot fel att kalla
            det för en kraftig lågkonjunktur eller någon kris i sig. Det är
            att ta till alldeles för stora ord. Det handlar om en försvagning
            av konjunkturen, och att den drar ut på tiden är ett problem.
            Det är problem inte bara i Sverige utan i praktiskt taget hela
            världen. Vi har en ovanligt synkroniserad konjunktursituation,
            skulle jag säga.
          </note>
          <note>
            Problemet för oss är ju inte att vi ligger sämst till.
          </note>
          <note>
            Ekonomiskt sett har Sverige faktiskt legat ganska bra till. Vi
            har hyggliga sysselsättningstal och inte alltför stor arbetslöshet,
            men vi har en känslighet när det gäller statens finanser som är
            lite större än i många andra länder.
          </note>
          <note>
            När konjunkturen påverkar lite nedåt, när företagen inte längre
            går lika bra och när arbetslösheten ökar lite grann slår det väldigt
            snabbt och ganska hårt mot statens finanser. Det gör att man måste
            ta till rätt så beska piller för att klara den ekonomiska situationen
            och en balanserad budget. Anledningen till att vi gör det är att
            vi vill att förtroendet ska vara fortsatt högt för svensk ekonomi.
            Vi vill att omvärlden också fortsättningsvis ska anse att svenska
            politiker klarar av att hantera situationen. Vi vågar fatta nödvändiga
            beslut och låter inte det hela rinna ut genom fingrarna på oss.
          </note>
          <note>
            Vi från Miljöpartiet såg väldigt allvarligt på detta innan förhandlingarna
            om budgeten kom till stånd. Vi tyckte att vi hade ett ansvar för
            att fatta ordentliga beslut och att inte acceptera ett tricksande
            och tekniska justeringar av budgettaken som inte har någon grund
            i det system som har byggts upp. Vi har också fått med oss de
            andra partierna på detta, och det tycker jag är bra. De har varit
            väldigt ansvarsfulla.
          </note>
          <note>
            Man kan naturligtvis tala om att andra partier medverkar till
            ett svek när de inte lyckas genomföra allt som de sade i valet
            att de ville göra. Men sanningen är också att vi allihop har gett
            löften om att försöka klara svensk ekonomi, och det måste nog
            gå lite före. Ibland är man kanske tvungen att skjuta på andra
            reformer som man hade velat genomföra. Jag tror att de allra flesta
            i Sverige har stor förståelse för det, även om det innebär att
            man skjuter upp en och en annan åtgärd eller reform något år.
          </note>
          <note>
            Läget i övrigt är det att när det gäller det offentliga Sverige
            är det inte inom statens finanser som de stora problemen finns
            under de närmaste två åren, utan det är i landstingen och i kommunerna
            som bekymren är mycket stora. Om ingenting händer under närmaste
            tiden och om det inte blir en väldigt snabb konjunkturuppgång
            med ökad sysselsättning, större inkomster och högre tillväxt kommer
            vi att få se ytterligare skattehöjningar, besparingar och nedskärningar
            i kommuner och landsting. Det ska man vara väldigt medveten om.
          </note>
          <note>
            Det var också utgångspunkten för oss när vi i de här förhandlingarna
            valde att prioritera just kommuner och landsting, det vill säga
            den offentliga sektorns kärnverksamheter, och vi lyckades väl
            sådär. Vi fick fram 4,3 miljarder under nästa år till kommuner
            och landsting trots att det rör sig om en besparingsbudget, en
            tilläggsbudget där utgifterna måste minskas. Ur det perspektivet
            måste man se detta som ganska bra.
          </note>
          <note>
            Men det räcker inte för att vi ska klara kommunoch landstingssektorn
            under de närmaste åren, utan det måste till ytterligare insatser
            - det måste man vara beredd på - om vi inte ska acceptera att
            sysselsättningen ökar och att nedskärningarna kommer att påverka
            äldreomsorg, skola och barnomsorg. Det är många kommuner och landsting
            som har dessa bekymmer. Prognoserna för inkomstutvecklingen inom
            landsting och kommuner under åren 2003 och 2004
          </note>
          <note>
            pekar på betydande inkomstminskningar.
          </note>
          <note>
            Åtgärderna i denna budget har också en hygglig inkomst- och fördelningsprofil,
            tycker jag. De som har fått bära de tuffaste neddragningarna och
            som har fått leva med uppskjutandet av utlovade reformer är framför
            allt vi hög- och medelinkomsttagare. De allra fattigaste människorna
            på klotet har faktiskt inte drabbats. Jag tycker att vi med en
            viss stolthet kan säga att Sverige visserligen med små steg men
            ändå successivt närmar sig anständighetsmålet på 1 % av
          </note>
          <note>
            BNI i bistånd till fattiga länder.
          </note>
          <note>
            Höjningen i år och nästa år är inte obetydlig. Det svenska biståndet
            ökar faktiskt från 2002 till 2004
          </note>
          <note>
            med 4 miljarder kronor. Det är ganska mycket pengar om man också
            betänker att vi måste spara på andra områden. Jag tycker att det
            är en riktig prioritering.
          </note>
          <note>
            Vi i Sverige måste ha råd att nå upp till ett anständigt biståndsmål,
            vilket är 1 % av BNI. Det är också en av de viktigaste prioriteringar
            som det gröna partiet gör.
          </note>
          <note>
            När det gäller människor i Sverige har vi valt att också här
            i första hand se till de som har det sämst ställt. Därför har
            vi inte värnat en höjning av taken i försäkringssystemen, utan
            vi har främst velat gå på en höjning av golven så att de som har
            de allra lägsta inkomsterna ska få något mer. Det kommer också
            att genomföras i föräldraförsäkringen under 2003. Det är ett vallöfte
            som vi har gett, och vi kan nu säga med gott samvete att vi har
            råd med detta därför att det finns andra som bättre kan ta smällarna.
          </note>
          <note>
            Avslutningsvis handlar besparingarna i den här budgeten framför
            allt om ohälsan och om att klara de galopperande utgifterna i
            sjukförsäkringssystemet.
          </note>
          <note>
            Om det inte blir ett trendbrott inom det området kommer vi inte
            heller att klara statsbudgeten under de närmaste åren. Därför
            är det helt nödvändigt att rikta besparingar till det här området.
          </note>
          <note>
            (Applåder)
          </note>
          <note>
            Anf. 9 Finansminister BOSSE RING-
          </note>
          <note>
            HOLM (s):
          </note>
          <note>
            Herr talman! Efter det jag har hört är det lätt att instämma
            i det som Peter Eriksson säger om en trött opposition. Jag instämmer
            också gärna i Lars Bäckströms beskrivning om att de borgerliga
            ofta flyr till växlingskontoret där de försöker att växla varje
            hundralapp i tre femtiolappar. Men, Lars Bäckström, med ett svenskt
            EMU-medlemskap behövs det inga växlingskontor. Det vore också
            ett sätt att komma undan den borgerliga växlingstekniken.
          </note>
          <note>
            En osanning blir ju inte mer sann därför att den upprepas. De
            fyra borgerliga talarna säger alla att regeringen sviker sina
            vallöften.
          </note>
          <note>
            Regeringen och socialdemokratin tog fram ett valmanifest som
            presenterades för hela svenska folket i valrörelsen. På första
            sida står det allra första vallöftet, som inte något av de borgerliga
            partierna tycks ha läst: "Socialdemokratin kommer aldrig att medverka
            till att Sveriges ekonomi undermineras. Därför måste reformer
            vara finansierade." Det är ju någonting som man kanske inte förknippar
            med borgerligheten. Vidare står det: "I första hand måste nya
            resurser användas för att öka tryggheten och rättvisan. Det måste
            gå före stora skattesänkningar."
          </note>
          <note>
            Detta är det alldeles övergripande socialdemokratiska vallöftet,
            inte minst nedskrivet i vårt valmanifest med tanke på de utomordentligt
            dåliga erfarenheter som vi har av den borgerliga regeringen i
            början av
          </note>
          <note>
            90-talet som körde sönder Sveriges ekonomi.
          </note>
          <note>
            Om de borgerliga vill säga att vi kan fortsätta ha vallöften
            som är ofinansierade vill jag bestämt protestera. Jag vill också
            bestämt protestera mot påståendet att Socialdemokraterna inte
            genomför sina vallöften. Vi genomförde alla våra vallöften under
            den förra mandatperioden. Vi kommer att genomföra alla våra vallöften
            under den här mandatperioden - men finansierade, och i den tid
            och den ordning då det finns en finansiering.
          </note>
          <note>
            I höstas, i budgetpropositionen, gjorde Socialdemokraterna, Vänsterpartiet
            och Miljöpartiet bedömningen att det skulle finnas utrymme för
            reformer för
          </note>
          <note>
            20 miljarder kronor det här året. 19 av de 20 miljarder kronorna
            genomför vi nu. En enda sak, det här taket i socialförsäkringarna,
            har vi tvingats skjuta upp. Hur kan man då säga, som Lena Ek,
            att alla Socialdemokraternas vallöften sviks? Jag kan förstå att
            många människor undrar vad politiker håller på med när vi beskriver
            varandras förslag på det sättet. Lena Ek och ni andra: Om vi genomför
            19 av våra 20 miljarder kronor i reformer det här året, hur kan
            man då påstå att vi sviker våra vallöften? Vi kommer att genomföra
            den tjugonde också, det vill säga taken i sjuk- och föräldraförsäkringen,
            när vi har pengar för det under den här mandatperioden.
          </note>
          <note>
            Vi har valt att bromsa kostnadsutvecklingen i sjukförsäkringen,
            för vi tycker inte att det är rimligt att skolbarnen ska få färre
            läkare och att de sjuka ska få mindre vårdpersonal för att vi
            inte lyckas bromsa sjukförsäkringskostnaderna. Det är inte rimligt
            att välfärden ska betala urholkade statsfinanser med sådana indragningar.
            Det är därför vi helt enkelt måste bromsa sjukförsäkringskostnaderna.
          </note>
          <note>
            När jag hör Fredrik Reinfeldt kan jag se att han kommer att bli
            en mycket god efterträdare till Bo
          </note>
          <note>
            Lundgren. Han har redan anammat principen att till
          </note>
          <note>
            90 % tala om motståndarens förslag, och kritisera det, och till
            10 % om den egna politiken. Ska jag mäta var det snarare 91-9
            eller 92-8. Han är på väg mot att tala till hundra procent om
            andra och ingenting om sin egen politik.
          </note>
          <note>
            Men, Fredrik Reinfeldt, det är faktiskt oerhört viktigt att konstatera
            att de offentliga finanserna är grunden för hela välfärdspolitiken.
            När Sverige, Finland och Danmark i dag är de enda tre länderna
            i EU
          </note>
          <note>
            som har ordning på sina offentliga finanser, som har ett överskott,
            så är det faktiskt utomordentligt viktigt.
          </note>
          <note>
            Därför är det märkligt att Moderaterna inte ens tycker att vi
            behöver ha ett överskottsmål. De tycker inte ens att det är viktigt
            att vi sköter finanserna på ett sådant sätt att vi har ordentliga
            resurser. Det är ju så, mina vänner, att vi hade ett överskott
            på hundra miljarder kronor under den goda perioden 2000-2001.
            Dessa pengar har vi kunnat utnyttja maximalt genom att vi nu har
            kunnat motarbeta arbetslösheten.
          </note>
          <note>
            Det är ju ingen tillfällighet, Fredrik Reinfeldt, att
          </note>
          <note>
            Sverige inte bara är ett av de främsta länderna när det gäller
            tillväxt, offentliga finanser och ekonomiska reformer utan också
            har en lägre arbetslöshet än vad exempelvis EU har i genomsnitt.
          </note>
          <note>
            Fredrik Reinfeldt har partivänner i Frankrike. De vann valet
            förra våren på en politik som Moderaterna tycker att vi skulle
            ha haft här hemma också och som
          </note>
          <note>
            Moderaterna hade velat genomföra om de hade vunnit valet. Och
            vad gjorde Moderaternas partikamrater i Frankrike efter att ha
            vunnit valet? Jo, de sänkte skatterna på det sätt som Moderaterna
            här hemma också hade velat göra. Frankrike har i dag sista platsen
            i Europas ekonomi både när det gäller offentliga finanser och
            när det gäller ekonomiska reformer. Så snabbt kunde det gå med
            en borgerlig skattesänkningsregering i Frankrike. Så snabbt kunde
            det ha gått i Sverige också om de borgerliga hade fått majoritet
            och Moderaternas politik hade fått genomslag här i riksdagen.
          </note>
          <note>
            Nu klagar Fredrik Reinfeldt på att en del av de socialdemokratiska
            reformerna inte blivit omedelbart genomförda. Inte alla våra vallöften
            är omedelbart genomförda. Samtidigt klagar han på att vi har för
            mycket ökade utgifter. Det går inte ihop på något vis.
          </note>
          <note>
            Det bör kanske vara lite ordning i leden i kritiken.
          </note>
          <note>
            Även om nu Reinfeldt ägnar 90 % av sitt anförande åt att kritisera
            så kanske han kunde ha någon ordning på sin argumentation i alla
            fall.
          </note>
          <note>
            Han talar om de bidragsberoende kommunerna.
          </note>
          <note>
            Den socialdemokratiska regeringen och Vänsterpartiet och Miljöpartiet
            tycker att det är viktigt att landets kommuner och landsting får
            besked om de fyra fem miljarder kronor de får nästa år för jobb
            i skolan, sjukvården och äldreomsorgen. Då säger Reinfeldt föraktfullt:
            "de bidragsberoende kommunerna". Jag tror inte att några lärare,
            sjuksköterskor, undersköterskor eller läkare känner sig som bidragsberoende
            och att de arbetar åt några slags bidragsberoende kommuner.
          </note>
          <note>
            Karin Pilsäter tog upp frågan om ekonomiska drivkrafter. Det
            tycker vi är viktigt, för vi tycker att det är bra om man kan
            stimulera arbetsgivare och företag att ägna energi och arbete
            åt att skapa bra arbetsmiljöer så att färre behöver bli sjuka
            och vara borta från sina arbetsplatser. I dag har vi ett system
            där vi inte tillräckligt mycket uppmuntrar arbetsgivare att ta
            det här ansvaret. Vi skulle gärna vilja se från socialdemokratiskt
            håll att vi får ett sådant system med ekonomiska drivkrafter som
            uppmuntrar och stöder enskilda företagare. Vi tycker att det är
            bra att vi i vårpropositionen har kunnat lägga fram ett förslag
            som ger småföretagare ett särskilt skydd i det så kallade arbetsgivarinträdet
            eller sjuklönen. Små företag med 25 anställda eller färre kan
            på så vis undvika att få onödigt stora kostnader för sin sjukfrånvaro.
          </note>
          <note>
            Karin Pilsäter är nog den enda, hoppas jag, i den här kammaren
            som tror att Irakkriget och Irakkrisen inte betyder någonting
            för tillväxten i Sverige - eller i världen, om man ska tolka henne
            på det sättet. Hon säger att det inte har någon betydelse. Man
            kan inte skylla på Irakkriget när det gäller tillväxten. Men varför
            tror Karin Pilsäter att land efter land har räknar ned sina prognoser
            för tillväxten och att hela världsekonomin har backat i år? Tror
            Karin Pilsäter inte att det finns något som helst samband mellan
            Irakkrisen och den internationella konjunkturdämpningen så torde
            hon nog faktiskt vara ganska ensam på det området.
          </note>
          <note>
            Jag vill gärna påminna Karin Pilsäter om att vi under den förra
            mandatperioden inte bara skötte de offentliga finanserna utan
            också såg till att betala av på statsskulden. Statsskulden minskade
            med
          </note>
          <note>
            320 miljarder kronor. Det betyder att räntekostnaden för vår
            statsskuld naturligtvis är mycket lägre i dag.
          </note>
          <note>
            Det tycker jag är oerhört viktigt att ha i minnet. Därmed står
            vi också starkare inför framtiden.
          </note>
          <note>
            Mats Odell säger att Sverige hade draghjälp under den internationella
            högkonjunkturen. Det är klart att vi hade det. Men, Mats Odell,
            varför hade Sverige ändå bättre tillväxtsiffror än omvärlden?
            Vi hade så mycket draghjälp - inte bara av omvärlden utan faktiskt
            även av våra egna insatser - att vi sedan 1994 till och med har
            haft bättre tillväxtsiffror än EU-länderna, än OECD-länderna.
            Det beror naturligtvis på den politik som vi har fört här hemma,
            på att vi har åtgärdat budgetsituationen, sanerat statsfinanserna.
            Vi har skapat offentliga överskott. Vi har skapat tillväxt. Vi
            har skapat 320 000 nya jobb under den senaste mandatperioden.
            Det är naturligtvis en del av de framgångar som vi har haft och
            som vi nu kan utnyttja.
          </note>
          <note>
            Mats Odell säger att regeringen lyfter fram det faktum att Sverige
            har fått fyra guldmedaljer i ekonomiska grenar. Jag kan säga att
            i den senaste EU-
          </note>
          <note>
            statistiken om ekonomiska reformer har Sverige av
          </note>
          <note>
            100 möjliga medaljer tagit 35, Mats Odell. Finland och Danmark
            har också tagit väldigt många. Det är också ett uttryck för hur
            vi har kunnat sköta ekonomin allt bättre. Det är också vår ambition
            i fortsättningen att kunna ha en fortsatt bra tillväxt, för det
            är grunden för välfärden.
          </note>
          <note>
            Anf. 10 FREDRIK REINFELDT (m)
          </note>
          <note>
            replik:
          </note>
          <note>
            Herr talman! Jag tror att det är bra om finansministern håller
            en debatt som handlar om vad företrädarna för partierna har sagt
            och inte om det som man möjligen har förberett i skriftliga inlägg
            före debatten.
          </note>
          <note>
            Det bli så konstigt om man så att säga ska bemöta saker som man
            själv inte har framfört.
          </note>
          <note>
            Jag pratade om att det finns spruckna vallöften, och det har
            ju också finansministern nu påpekat, och att det är en blåsning
            gentemot väljarna både vad gäller vallöftena från 2002 och tillbaka
            till 1998. Jag hävdar att regeringen har svårt att nå något av
            sina ekonomiska mål, och det vore kanske intressant att höra finansministern
            säga någonting om det i dag.
          </note>
          <note>
            Jag har hävdat att regeringsunderlaget darrar när det nu ska
            tas fram lite obekväma beslut. Jag har påpekat att ni själva har
            medverkat till att förslappa den budgetprocess som jag tror har
            betytt mycket för att vi under 90-talet ändå har kunnat komma
            till rätta med en hel del av de problem som Sverige har befunnit
            sig i. Jag påpekade också att det spenderades väldigt mycket pengar
            2001-2002, vilket ju gav ett stort konsumtionsutrymme till svenska
            folket inför valet
          </note>
          <note>
            2002. Något annat har jag faktiskt inte hävdat här i dag.
          </note>
          <note>
            Dessutom har jag hävdat att det helt och hållet saknas tillväxtåtgärder
            i den här budgeten. Jag tror att vilken regering vi än har är
            det i det här läget där man måste börja göra jobbet. Vad är det
            som ska ligga till grund för växande företag? Vad är det som ska
            ge incitament och hopp för svenska folket att jobba mer och faktiskt
            få lite mer över efter skatt?
          </note>
          <note>
            Jag tycker att det trots allt finns ett par saker i budgeten
            på detta tema, men de är negativa för tillväxten. Det nämns bland
            annat att taket för att komma undan den tredje veckan i sjukförsäkringen
            ska sättas vid företag som har ungefär 25 anställda. Med färre
            anställda slipper man ta kostnaden, men med fler anställda kommer
            man att behöva bära den kostnaden. Inser Bosse Ringholm att han
            därmed har skapat ett tillväxttak för företag som vill växa, alltså
            precis en sådan åtgärd som företagare i det här landet inte behöver
            och som kommer att bromsa ambitionen att växa vidare, trots att
            man kanske har en god idé som man vill bygga vidare på? Det är
            den typen av saker som naturligtvis gör att företagare i det här
            landet ofta ger upp.
          </note>
          <note>
            Dessutom finns konstiga beskrivningar av hur mycket vi ska arbeta.
            Det börjar i finansplanen med beskrivningar av hur viktigt det
            är att vi jobbar mer och att det är en grund för tillväxt. Men
            sedan, på s. 27, dyker det helt plötsligt upp en formulering där
            regeringen säger att det är angeläget att korta arbetstiderna.
            Jag vet inte vilken teknik ni har haft i de samverkande partierna
            - om ni skriver en sida var medan de andra går ut en stund för
            att sedan komma tillbaka. Sidorna håller i alla fall inte ihop
            här. Miljöpartiet hade hand om s. 27, och s. 24 skrev Bosse
          </note>
          <note>
            Ringholm. Intrycket blir att den här majoriteten inte vet vart
            den är på väg. Hur ska vi ha det med jobben?
          </note>
          <note>
            Ska vi jobba mer eller ska vi jobba mindre? Ska vi få några åtgärder
            för tillväxten? Det är det som är läxan,
          </note>
          <note>
            Bosse Ringholm, för att få en växande ekonomi.
          </note>
          <note>
            Anf. 11 Finansminister BOSSE RING-
          </note>
          <note>
            HOLM (s) replik:
          </note>
          <note>
            Herr talman! Det är viktigt att hålla fast vid de ekonomisk-politiska
            mål som regering och riksdag ställer upp. Till de allra viktigaste
            målen hör naturligtvis att hålla ordning på de offentliga finanserna.
          </note>
          <note>
            Det torde inte ha undgått ens Fredrik Reinfeldt, det jag har
            sagt ett antal gånger nu: Sverige är ett av få länder - 3 av 15
            länder - som har ett överskott i de offentliga finanserna. Detta
            är faktiskt grunden för hela vår välfärdspolitik.
          </note>
          <note>
            Varför har vi dessutom kunnat stimulera den privata konsumtionen
            de senaste åren? Jo, just därför att vi har haft ordning och reda
            i ekonomin. Det har varit ett sätt att hålla tillbaka arbetslösheten.
          </note>
          <note>
            Nu klagar Fredrik Reinfeldt på att folk har fått för mycket pengar
            i plånboken de senaste åren, att det har varit för mycket pengar
            till privat konsumtion och att det har varit för mycket pengar
            till olika reformer.
          </note>
          <note>
            Men Fredrik Reinfeldt: Det är ju just för att folk har haft pengar
            i plånboken, just för att vi genomfört olika reformer och skattesänkningar
            som har varit finansierade - det är inget som Moderaterna brukar
            använda, men de här reformerna har varit finansierade - det är
            just därför som vi har kunnat hålla stånd mot den internationella
            lågkonjunkturen under senare år. Det är naturligtvis oerhört viktigt
            att vi kan fortsätta hålla de målen också.
          </note>
          <note>
            Utgiftstaket är ett av de ekonomisk-politiska målen. Varje år
            under de sex år vi har haft utgiftstak - vi är inne på det sjunde
            nu - har de borgerliga ständigt ifrågasatt, ständigt misstrott
            och sagt: Regeringen kommer inte att klara utgiftstaken. Vi har
            klarat det första året, andra året, tredje året, fjärde året och
            femte året, och i höstas sade oppositionen under valrörelsen:
            Ni kommer inte att klara utgiftstaket. Vi redovisade från regeringens
            sida tillsammans med
          </note>
          <note>
            Vänsterpartiet och Miljöpartiet i höstens budgetproposition åtgärder
            för att klara utgiftstaket för 2002.
          </note>
          <note>
            När 2002 nu är till ända kan vi konstatera att vi för sjätte
            gången har klarat utgiftstaket. Tala om att klara sina mål! Ständigt
            ifrågasatta har vi ständigt klarat målen.
          </note>
          <note>
            Jag förstår inte Fredrik Reinfeldts synpunkt när det gäller att
            regeringen vill hjälpa de mindre företagen. Vi har sett att det
            finns en del mindre företag som har osedvanligt hög sjukfrekvens.
            En del av dem har försökt försäkra sig mot det här via en vanlig
            försäkringslösning på den privata marknaden, men av naturliga
            skäl har det blivit ganska höga försäkringskostnader, eftersom
            det är få företag som ingått i det här försäkringsskyddet. Därför
            har vi nu föreslagit i vårpropositionen att alla mindre företag
            ska få ett försäkringsskydd mot överkostnader. Det tycks Fredrik
            Reinfeldt inte gilla. Han tycks inte tycka att det är bra. Jag
            förstår inte det. Jag tycker att det snarast är ett tillskott
            till en bra tillväxt i vårt näringsliv att försöka försäkra bort
            dessa överkostnader. Vi behöver stödja näringslivet på alla olika
            sätt och vis. Det här är ett bra sätt att stödja de mindre företagen.
          </note>
          <note>
            Anf. 12 FREDRIK REINFELDT (m)
          </note>
          <note>
            replik:
          </note>
          <note>
            Herr talman! Låt oss bara vara klara över att förslaget om att
            införa en tredje vecka med ansvar för sjukförsäkringskostnader
            för företagen löser inte ohälsan.
          </note>
          <note>
            Det regeringen gör är att flytta kostnaderna från statsbudgeten
            över på företagarna. Det är möjligen en operation för att få ordning
            på statsfinanserna, men det förbättrar inte det som borde vara
            uppgiften, nämligen att se till att ohälsan minskar i Sverige.
          </note>
          <note>
            Jag tycker dessutom att det är en ren ovänlighet att på det sätt
            som regeringen gör återkommande peka ut privata företagare, som
            förmodligen är de som är bäst i landet på att ta hand om och verkligen
            jobba nära sin personal, som de stora syndarna i det här sammanhanget.
            Var är självkritiken för alla de socialdemokratiska landsting
            och kommuner som är de som verkligen har problem med höga ohälsotal?
            Var är självkritiken? Det är de facto så att det är alltfler i
          </note>
          <note>
            Sverige som känner: Jag får inte plats, jag hinner inte med,
            det finns ingen plats för mig i arbetslivet och jag har svårt
            att få mitt liv att hålla ihop, och därför kanske jag blir sjukskriven
            - därför kanske jag försöker komma undan. Det är en revolution
            på svenskt vis:
          </note>
          <note>
            Jag går hem och bäddar ned mig, därför att jag får inte plats
            - man lyssnar inte på mig.
          </note>
          <note>
            I stället ägnar sig regeringen hela tiden åt denna jakt på privata
            företagare, som, när jag besöker dem, är stolta över att berätta
            hur låga sjuktal de har och hur väl de tar hand om sin personal.
            Det är genom att hela tiden skicka förslag mot den gruppen som
            ni försöker ta bort ansvaret från er själva. Det är därför ni
            inte löser problemet med ohälsan. Ni erkänner inte problemet -
            ni flyttar bara runt kostnader.
          </note>
          <note>
            För Moderaterna är det viktigt att vi har ordning på statsfinanserna.
            Vi ska leverera förslag som gör att vi har en bättre saldobalans
            än regeringen, och vi har sedan länge sagt att vi tycker det är
            viktigt att Sverige kommer ned i statsskuldskvot, ned emot 40
            %. Det är sättet att få ordning på statsfinanserna.
          </note>
          <note>
            Däremot tycker vi inte att man ska fortsätta driva väldigt höga
            överskottsmål, baserade i hög grad på överskott i pensionspengarna,
            och sedan säga att det är ett utrymme som man kan spendera. Det
            var det
          </note>
          <note>
            Karin Pilsäter försökte påpeka för finansministern, men det återkommer
            nu som besked. Det finns alltså ett utrymme som i väldigt hög
            grad bygger på att det finns ett överskott i pensionssystemet,
            och man beskriver detta som att man kan dela ut det.
          </note>
          <note>
            Sedan är det lätt att peka finger åt andra om att de har ofinansierade
            skattesänkningar och liknande. Ja, det har varit väldigt mycket
            ofinansierade skattesänkningar och reformförslag från den här
            majoriteten inför valet 2002, en av de dyraste valsegrarna någonsin,
            som svenska folket nu får vara med och betala.
          </note>
          <note>
            Och det är det jag pratar om. Jag pratar inte om att jag är irriterad.
            Svenska väljare är irriterade: De uppfattade att socialdemokraterna
            ställde ut löften, men nu backar man på en del håll eller skjuter
            på framtiden.
          </note>
          <note>
            Det är inte sjyst. Det är inte den typen av relation svenska
            väljare vill ha till sina politiker. Ställer man ut löften får
            man se till att leva upp till dem. Så enkel är politiken. Det
            är detta som socialdemokratin inte har gjort, och för detta förtjänar
            ni kritik.
          </note>
          <note>
            Anf. 13 Finansminister BOSSE RING-
          </note>
          <note>
            HOLM (s) replik:
          </note>
          <note>
            Herr talman! Det är naturligtvis en framgång att även Fredrik
            Reinfeldt och Moderata samlingspartiet erkänner att vi behöver
            offentliga överskott. Det intressanta är ju att Moderata samlingspartiet
            aldrig i sina förslag har lagt fram några sådana. Det ska bli
            intressant att se om man i kommande motioner nu kommer att lägga
            om kursen och inse att det behövs offentliga överskott.
          </note>
          <note>
            Men jag är inte så säker på att det är så. I nästa ögonblick
            säger ju Reinfeldt emot sig själv genom att säga att vi inte hade
            behövt ha det där överskottet på hundra miljarder för ett par
            år sedan. Men Fredrik
          </note>
          <note>
            Reinfeldt: Det är ju just för att vi hade ett överskott för två
            år sedan som vi har kunnat bekämpa arbetslösheten bättre än andra
            länder. Det är därför vi har kunnat se till att företagen i Sverige
            har haft en bättre efterfrågan på sina varor och tjänster: Folk
            har haft pengar i plånboken, därför att vi hade ett överskott.
            I
          </note>
          <note>
            länder som inte hade något överskott, eller som hade ett litet
            överskott och nu har stora underskott, har man inte kunnat stimulera
            ekonomin på det sätt som vi har gjort i Sverige, och det är det
            som Fredrik Reinfeldt har så väldigt svårt att förstå. Därför
            tror jag att det kommer att vara så att Moderaternas politik också
            framöver kommer att handla om att lägga fram ofinansierade förslag
            om skattesänkningar utan någon form av förståelse för att vi i
            goda tider behöver överskott som vi kan använda i lite sämre tider.
          </note>
          <note>
            Fredrik Reinfeldt, regeringens förslag om ohälsan gäller alla
            arbetsgivare. Det måste ändå Reinfeldt ha tagit till sig. Det
            gäller alla arbetsgivare: privata, offentliga, statliga och kommunala.
            Tittar man på sjukfrånvaron ser man att det faktiskt är så att
            de kommunala arbetsgivarna har den högsta sjukfrånvaron. Staten
            har den lägsta sjukfrånvaron. Däremellan finns de privata arbetsgivarna.
            Jag säger inte att staten är bäst och de kommunala arbetsgivarna
            sämst. Jag säger att detta har olika orsaker. Vi måste bekämpa
            all sjukfrånvaro, var den än befinner sig någonstans i offentliga
            eller privata företag av något slag. Det är det som våra förslag
            går ut på. Jag har fortfarande svårt att förstå varför Reinfeldt
            vill motsätta sig att vi särskilt vill hjälpa de små företagen
            mot de överkostnader som de i annat fall kan komma att drabbas
            av.
          </note>
          <note>
            Vi hade en moderatledd regering i början på 90-
          </note>
          <note>
            talet. Den lyckades få upp underskotten till en sådan nivå att
            statsskulden var över 80 % av vår ekonomi, av vår bruttonationalprodukt.
            Vi har nu fått ned denna statsskuld från 80 % till 50 % och vill
            gärna ta ned den ytterligare ett steg. Men då måste man ha ordning
            och reda i de offentliga finanserna och se till att man också
            hela tiden har täckning bakåt. Man måste ha överskotten i goda
            tider som kan användas i sämre tider. Det är en kunskap som Moderaterna
            fortfarande har väldigt svårt att ta till sig.
          </note>
          <note>
            Får jag till sist säga att jag naturligtvis hoppas att näringslivet
            ska kunna hjälpa till i tillväxten och att vi kan få draghjälp,
            ett samarbete mellan näringslivet och samhället. Men det fordrar
            kanske att näringslivet tar lite större ansvar för sina optioner,
            stora förmåner och allt annat som man nu ägnar stort intresse
            åt. Om man ägnade lika stort intresse åt tillväxtfrågorna kanske
            vi kunde få lite stöd därifrån också när det gäller tillväxtpolitiken
            i Sverige.
          </note>
          <note type="speaker">
            Anf. 14 KARIN PILSÄTER (fp) replik:
          </note>
          <note>
            Herr talman! När man hör Bosse Ringholm, och för den delen också
            Lars Bäckström, så förstår man att ni måste ha haft stor nytta
            av att åtminstone ha ett parti med er som hade markkontakt, i
            form av Miljöpartiet. Jag förstår att finansministern är mycket
            trängd nu. Det skulle jag också ha varit ifall jag hade befunnit
            mig i hans kläder, vilket jag inte skulle vilja göra.
          </note>
          <note>
            Precis som finansministern sade alldeles nyss: En osanning blir
            inte sann för att den upprepas ofta. När man nu hör er upprepa
            gång på gång att ni inte har brutit några vallöften är det precis
            så. Först bryter ni vallöften och sedan förnekar ni det. Det är
            ännu värre.
          </note>
          <note>
            Det är som småbarnen som går och snattar i kakburken men sedan
            påstår att inga kakor har försvunnit.
          </note>
          <note>
            Om de har försvunnit var det i alla fall inte de som tog dem,
            påstår de.
          </note>
          <note>
            Vad Bosse Ringholm alldeles nyss gjorde var att erkänna för riksdagens
            ledamöter och hela den del av svenska folket som nu ser på TV
            att man har brutit redan det allra första vallöften. Han läste
            upp att Socialdemokraternas första vallöfte var att aldrig medverka
            till att underminera statsfinanserna och därför måste reformer
            vara finansierade. Det var det första vallöftet. Det är brutet
            så det bara stänker om det, med era underskott i statsfinanserna
            och de nya lån ni tar upp. Sedan har ni brutit en massa andra
            vallöften, både sådana ni inte kommer att genomföra nu och andra.
            Enligt den här budgetens tabeller är det varaktigt hela mandatperioden
            att de höjda taken i sjukoch föräldraförsäkringen inte ska genomföras,
            i alla fall enligt era kalkyler.
          </note>
          <note>
            Herr talman! Jag måste bara säga en sak till Bosse
          </note>
          <note>
            Ringholm. Jag förstår att han har med sig färdigskrivna lappar.
            Men han kan ändå lyssna på vad jag säger nu. Det är inte Irakkrisen
            och den internationella orons fel att sjukskrivningarna och förtidspensioneringarna
            i Sverige fortsätter att stiga i höjden.
          </note>
          <note>
            Det är inte Saddam Husseins fel att ni har misslyckats totalt
            med integrationspolitiken.
          </note>
          <note>
            Man kan jämföra till exempel med vad Bosse
          </note>
          <note>
            Ringholm skrev på Finansdepartementets hemsida:
          </note>
          <note>
            Den internationella konjunkturen har försämrats drastiskt. Men
            Peter Eriksson sade här att det inte är någon särskilt kraftig
            lågkonjunktur utan det är strukturproblemen som är era budgetproblem.
            Det är där själva poängen ligger, att ni inte förmår att hantera
            de budgetproblem och de strukturproblem som har varit väl kända
            sedan långt före valet. Det är det som är era brutna vallöften.
          </note>
          <note>
            Anf. 15 Finansminister BOSSE RING-
          </note>
          <note>
            HOLM (s) replik:
          </note>
          <note>
            Herr talman! Vi diskuterar två saker, Karin Pilsäter. Den ena
            är att tillväxten i världen inte har ökat i år, som många trodde
            i höstas. Tillväxten minskar snarare. Det hänger ihop med Irakkriget.
            Det hänger ihop med den sämre internationella utvecklingen. Det
            tror alla utom Karin Pilsäter.
          </note>
          <note>
            Varför skulle land efter land i Europa och Asien,
          </note>
          <note>
            USA och så vidare skriva ned sina tillväxtsiffror om det inte
            hade något samband med Irakkrisen, med en sämre internationell
            utveckling? Den enda som inte tror det är tydligen Karin Pilsäter.
          </note>
          <note>
            Det andra vi diskuterar är våra kostnader i sjukförsäkringen.
            De har en annan bakgrund. Regeringen har nu gjort bedömningen
            att det är i första hand de kostnaderna som vi ska bromsa. Vi
            gjorde i höstas bedömningen att kostnaderna skulle öka med 6 miljarder
            kronor i år. Nu har vi gjort en ny bedömning som visar att de
            ökar med 12 miljarder, dubbelt så mycket. Vi slår oss inte till
            ro med det, som Karin
          </note>
          <note>
            Pilsäter, och säger: Okej, det får vara 12 miljarder. Vi gör
            någonting för att bromsa kostnadsökningen från 6
          </note>
          <note>
            till 12 miljarder kronor. Vi lägger fram ett stort antal förslag
            som innebär att alla - individer, arbetsgivare, arbetsplatser,
            samhällets olika institutioner - måste hjälpa till med att få
            ned kostnadsutvecklingen på sjukförsäkringsområdet.
          </note>
          <note>
            Karin Pilsäter upprepar att regeringen har brutit vallöften.
            Det är tjatigt, Karin Pilsäter. Vi hade 20
          </note>
          <note>
            miljarder i vallöften som vi i höstas lade in i budgetpropositionen
            för 2003. Vi kommer att lägga in nya för 2004, 2005 och 2006 -
            för hela perioden. Vi har inte börjat med det ännu, 2005 och 2006.
            Karin Pilsäter säger att hon läser i tabellerna för 2005 och
          </note>
          <note>
            2006. Hon ser i syne, för det finns inga sådana tabeller. Det
            finns inga tabeller för de åren. Hon läser ändå. Det är duktigt
            gjort, Karin Pilsäter.
          </note>
          <note>
            Vi kommer att lägga in alla våra reformer åren framöver för att
            klara dem hela mandatperioden. Men vi har naturligtvis sett till
            att vi fortfarande har pengar för alla de reformer som vi i höstas
            hade pengar för, med undantag av sjukförsäkringstaket.
          </note>
          <note>
            Karin Pilsäter bestod oss i höstas under motionstiden med en
            fantastisk insats - och gör det förmodligen nu också. När arbetslösheten
            ökar med ½ % i
          </note>
          <note>
            Sverige och ännu mer i vår omvärld, då föreslår Karin
          </note>
          <note>
            Pilsäter och Folkpartiet att vi ska minska samhällets insatser
            för att ge de arbetslösa jobb. Då ska invandrarna få mindre stöd
            för att få jobb, mindre stöd för att få utbildning för ett jobb.
            Det är väl ingen integration utan snarare tvärtom. Det är också
            därför regeringen i denna i övrigt relativt kärva budget gör en
            satsning på framför allt storstäderna, för att ge invandrarna
            mer jobb där. Vi fullföljer den storstadssatsning som vi har hållit
            på med i några år.
          </note>
          <note type="speaker">
            Anf. 16 KARIN PILSÄTER (fp) replik:
          </note>
          <note>
            Herr talman! Min femåring hemma brukar också tycka att jag är
            tjatig när jag säger att hon inte får äta kakor före middagen.
            Jag förstår att Bosse Ringholm tycker att jag är tjatig när jag
            upprepar att han har brutit vallöften. Men det betyder inte att
            han inte har gjort det, lika lite som det betyder att min femåring
            inte har tagit kakor. Jag förstår att han tycker att det är tjatigt.
          </note>
          <note>
            Det är väl en sak att finansministern över huvud taget inte hör
            vad vi säger. Men nu kan han inte ens se vad det står i hans egen
            proposition. Han säger att jag ser i syne. Slå upp s. 82, för
            att ta ett exempel!
          </note>
          <note>
            Där står att effekten av den uppskjutna takhöjningen har en permanent
            effekt på 2 miljarder kronor. Det finns tabeller för 2004, 2005
            och 2006. Det är på s. 82
          </note>
          <note>
            i den proposition som finansministern just har överlämnat till
            herr talmannen.
          </note>
          <note>
            Jag vet inte riktigt om det finns så mycket mer att säga i den
            här debatten. Jag har väl aldrig förnekat att vi har en lägre
            tillväxtprognos. Jag har märkt att finansministern har ytterst
            svårt att höra vad man säger.
          </note>
          <note>
            Men, om jag tar det långsamt, det är inte de sänkta tillväxtprognoserna
            som är huvudorsaken till dagens budgetproblem. Huvudorsaken till
            det stod att finna framför allt i de ökade sjukskrivningskostnaderna,
            och de var kända före valet. Bosse Ringholm sade då, i Dagens
            Eko: Den prognos vi har sett för 2003
          </note>
          <note>
            kommer vi att kunna hantera så att även 2003 landar i ett överskott.
            Då säger reportern: Kan ni inte förklara, när det är en dryg vecka
            till valet, hur det här ska gå till? Då svarar Bosse Ringholm:
            På samma sätt som tidigare höstar ska vi sköta det här. Det har
            vi klarat varje gång tidigare.
          </note>
          <note>
            Vi har facit i hand nu. Ni har inte klarat det.
          </note>
          <note>
            Använd nu din sista replik mot mig, Bosse Ringholm, inte till
            att påstå att jag har sagt saker jag inte har sagt, inte till
            att påstå att jag har läst saker som inte finns att läsa utan
            i stället till att förklara: Var ska ni spara de sista 2 miljarderna
            som saknas för att nå ert eget sparbeting som vi kunde läsa om
            bland annat i det pressmeddelande som låg på Finansdepartementets
            hemsida den 4 april? Använd minuten till att tala om det i stället
            för att säga att jag har sagt saker som jag inte har sagt eller
            läst saker som inte finns att läsa.
          </note>
          <note>
            Anf. 17 Finansminister BOSSE RING-
          </note>
          <note>
            HOLM (s) replik:
          </note>
          <note>
            Herr talman! Det är naturligtvis bra att Karin Pilsäter nu backar,
            slår till reträtt, och säger att Irakkriget nog har inverkan på
            den internationella konjunkturen. Sent omsider har hon kommit
            till den insikt som alla andra i världen haft sedan månader tillbaka.
          </note>
          <note>
            Det är en realitet, Karin Pilsäter, att regeringen inte har lagt
            några förslag vare sig för 2005 eller
          </note>
          <note>
            2006. Tvärtom har regeringen i vårpropositionen sagt att vi återkommer
            till hösten med de förslagen. Det gör vi av respekt för riksdagen
            eftersom riksdagen har sagt att de på våren inte vill ha förslag
            om utgifter för
          </note>
          <note>
            2005 och 2006. De ska i stället finnas i budgetpropositionen.
          </note>
          <note>
            Det är naturligtvis också regeringens avsikt, som vi anmäler
            i vårpropositionen, att då gå igenom hela det 121-punktsprogram
            som Socialdemokraterna,
          </note>
          <note>
            Vänsterpartiet och Miljöpartiet efter valet kom överens om och
            som vi reform efter reform har kunnat bocka av för hela mandatperioden.
          </note>
          <note>
            Vi har satt en stor ära i att klara utgiftstaket för innevarande
            år liksom för förra året. Karin Pilsäter ifrågasatte både nu och
            i valrörelsen om regeringen skulle klara utgiftstaket för 2002
            och 2003. Vi har visat att så är fallet. Det är en verklighet,
            Karin Pilsäter, att vi klarar utgiftstaket för 2002, trots era
            spådomar om att det inte skulle gå. I den här vårpropositionen
            visar vi att vi vidtar åtgärder för att även klara
          </note>
          <note>
            2003, liksom vi i höstas vidtog åtgärder i budgetpropositionen
            för att klara utgiftstaket 2002.
          </note>
          <note>
            För att komma tillbaka till papegojargumentet om vallöftena vill
            jag säga att vi i budgetpropositionen i höstas lovade höjt studiestöd
            till gymnasieungdomarna. De får i dag studiestöd för nio månader,
            och vi lovar nu en tionde månad. Det finns med i den här propositionen
            och kommer att betalas ut under året.
          </note>
          <note>
            Vi lovade i höstas mer pengar till kommunerna för att de ska
            kunna anställa fler lärare. Vi fullföljde det vallöftet. Vi lovade
            mer pengar till landstingen för att de skulle kunna anställa fler
            läkare, undersköterskor och sjuksköterskor. Det vallöftet fullföljde
            vi också. Vi lovade att genomföra den allmänna förskolan. Nu fullföljer
            vi även det vallöftet.
          </note>
          <note>
            Jag skulle kunna fortsätta att gå igenom detta punkt efter punkt.
            Som jag har sagt genomför vi nu reformer för 19 av de 20 miljarder
            kronor som vi hade i budgetpropositionen i höstas. Vi skjuter
            på den tjugonde, taket, och vi berättar varför vi gör det. Om
            vi skulle genomföra även det skulle det antingen ske ofinansierat,
            vilket vi tycker är oacceptabelt, eller också skulle man tvingas
            pruta, spara, dra in på någonting annat. Det är inte rimligt att
            man för att genomföra en ny reform drar tillbaka en annan reform
            som vi tycker är angelägen att fullföljas.
          </note>
          <note>
            Därför, Karin Pilsäter, ska tillväxten inte underskattas. Det
            är viktigt att alla de insatser som finns i den här budgeten också
            i fortsättningen bidrar till att höja tillväxttakten i Sverige.
            Då kommer vi att få utrymme för de reformer och vallöften som
            vi har ställt ut.
          </note>
          <note type="speaker">
            Anf. 18 MATS ODELL (kd) replik:
          </note>
          <note>
            Herr talman! Vi kristdemokrater är inte alls kritiska till att
            regeringen genomför besparingar, utan vår kritik handlar om att
            regeringen inte presenterar långsiktiga strategier som gör att
            vi kommer till rätta med ohälsotalen, får ned den långsiktigt
            höga arbetslösheten, ser till att människor kommer i arbete och
            börjar betala skatt.
          </note>
          <note>
            När det gäller vallöftena började finansministern med att vinka
            med Socialdemokraternas valmanifest.
          </note>
          <note>
            Men det var ju inte hela valrörelsen. Jag undrar om finansministern
            minns en presskonferens, jag tror att det var på Harpsund den
            15 augusti, där han kom ut och sade: Nu vet jag, och nu kan vi
            vara säkra på att kunna genomföra detta. Det var ungefär en månad
            före valet.
          </note>
          <note>
            Finansministern säger att det bara är Karin Pilsäter som inte
            skyller på Irakkriget. Jag vet i alla fall en till - statsminister
            Göran Persson. Var det inte han som sade att ett kort krig till
            och med kan vara bra för tillväxten? Det vore intressant att höra
            finansministern kommentera sin egen statsministers syn på detta.
          </note>
          <note>
            Sedan är finansministern åter inne på att Sverige skulle vara
            någon sorts världsmästare på tillväxt.
          </note>
          <note>
            Sanningen är ju att om man läser siffrorna i propositionen ser
            man att tillväxten i Sverige de kommande åren blir sämre än i
            världen i stort, sämre än snittet i
          </note>
          <note>
            USA, ungefär samma som i EU, sämre än i Norden och framför allt
            sämre än i Finland.
          </note>
          <note>
            Nu hade vi 35 guldmedaljer. Jag skulle vilja se finansministern
            påhängd dessa, i full ornat, gå ut i den svenska äldrevården och
            till de underbemannade daghemmen och tala om att vi här har guldmedaljer.
          </note>
          <note>
            Dela med sig av den guldglansen, finansministern, så ska han
            få höra vad folk tycker om detta.
          </note>
          <note>
            Sjukförsäkringen ska vi sköta solidariskt säger finansministern.
            Ja, men nu lägger ni över ansvaret på företagen utan att ge dem
            en solidarisk finansiering. I
          </note>
          <note>
            stället för att ta itu med detta, komma med en genomtänkt strategi,
            klämmer ni in de sjukskrivna under utgiftstaket. Det är inte humant.
            Sanningen är att regeringen saknar såväl ideologi och strategi
            som färdriktning för att komma till rätta ens med de mål som de
            själva ställde upp inför valet.
          </note>
          <note>
            Det är inte bara statens ekonomi som är i obalans.
          </note>
          <note>
            Det gäller även kommunernas ekonomi. I torsdags presenterade
            Kommun- och Landstingsförbundet en rapport som säger att kommunerna
            och kommunsektorn behöver öka skatterna med ytterligare 1:20 för
            att komma i balans. Det handlar om 7 miljarder i underskott i
            år, 7 miljarder nästa år och 18 miljarder året därpå. Det är oerhört
            allvarligt att regeringen inte tar itu med de långsiktiga tillväxtproblem
            som Sverige har. Kom inte och tala om guldmedaljer i tillväxten
            en gång till, Bosse Ringholm!
          </note>
          <note>
            Anf. 19 Finansminister BOSSE RING-
          </note>
          <note>
            HOLM (s) replik:
          </note>
          <note>
            Herr talman! Mats Odell tycks beklaga att Sverige har hamnat
            överst bland de 15 EU-länderna när det gäller ekonomiska reformer.
            Den svenska avundsjukan brukar ibland beskrivas som ett folkbeteende
            eller folkkynne, men jag undrar varför Mats Odell är så oerhört
            avundsam mot att svenska folket har skaffat sig den här placeringen
            när det gäller ekonomisk tillväxt, offentliga finanser, sysselsättning
            och mycket annat.
          </note>
          <note>
            EU mäter varje år ungefär hundra olika indikatorer på ekonomiska
            framgångar, och Sverige var etta, tvåa eller trea på 35 av dessa
            hundra indikatorer. Det är någonting som svenska folket ska glädja
            sig åt -
          </note>
          <note>
            inte gråta över, som Mats Odell gör.
          </note>
          <note>
            Mats Odell säger att Kristdemokraterna inte har någonting emot
            att man minskar utgifterna. Men när vi från regeringens sida försöker
            bromsa sjukförsäkringskostnaderna är han emot alla våra förslag.
            Vilka förslag har han då som på ett bättre sätt kan bromsa sjukförsäkringskostnaderna,
            om han menar allvar med att man ska bromsa dem?
          </note>
          <note>
            Mats Odell sade i sitt tidigare anförande att barnfamiljerna
            far illa av detta. Det som barnfamiljer, sjuka och arbetslösa
            far mest illa av är om ekonomin går över styr och vi går tillbaka
            till det moras som vi hade i början av 90-talet. Det är det allra
            värsta som kan drabba inte bara barnfamiljer, sjuka och arbetslösa
            utan naturligtvis hela svenska folket.
          </note>
          <note>
            Barnfamiljerna kan se att bland de reformer som vi genomför i
            år finns den allmänna förskolan, som är till glädje för många
            barnfamiljer. Vi får fler lärare i skolan, vilket är viktigt för
            barnfamiljerna. Där finns det ökade studiestödet för tonåringarna
            i gymnasieskolan. Golvet i föräldraförsäkringen höjs nästa år,
            liksom har skett i år och förra året. Vi får ytterligare en pappa-
            och mammamånad i föräldraförsäkringen.
          </note>
          <note>
            Det är många viktiga reformer som barnfamiljerna har anledning
            att ta till sig som ett resultat just av att vi håller ordning
            på ekonomin och kan fullfölja våra vallöften, kan fullfölja de
            reformer som vi drog upp i höstas. Men, Mats Odell, vad är det
            för förslag som
          </note>
          <note>
            Kristdemokraterna har som ska bromsa ohälsan och sjukförsäkringskostnaderna
            eftersom du är så negativ till alla de förslag som vi har presenterat?
          </note>
          <note>
            Vår helhetssyn är inte att skylla på de sjuka, på den enskilde,
            som Mats Odell säger, utan vår helhetslösning är att alla naturligtvis
            måste bidra till att på något sätt minska kostnaderna. Vår främsta
            ambition är att se till att den som är sjuk i sin rehabilitering
            ska få sådant stöd och sådan hjälp att han eller hon kan komma
            tillbaka till arbetsplatsen. Det ska ske men hjälp av försäkringskassan,
            arbetsförmedlingen och många andra.
          </note>
          <note type="speaker">
            Anf. 20 MATS ODELL (kd) replik:
          </note>
          <note>
            Herr talman! Det får ursäktas men jag får nästan en déjà vu-känsla.
            Vi har under ett antal veckor sett en minister i TV stå och upprepa
            fullständigt orimliga saker. Bosse Ringholm börjar likna en viss
            informationsminister som numera inte längre syns i TV.
          </note>
          <note>
            Det är lite märkligt att höra detta om tillväxten.
          </note>
          <note>
            Enligt vårpropositionen ska Sveriges genomsnittliga tillväxt
            2003-2004 vara 2,2 %. I världen i stort ska den vara 3,7 %. Vad
            var de guldmedaljerna värda? I
          </note>
          <note>
            USA blir tillväxten 3,4 % i snitt. I Norden 2,3 %, och i Finland
            2,7 %. Det håller inte att gömma sig bakom dessa guldmedaljer.
            Ni måste nu göra något konkret.
          </note>
          <note>
            Ta fram Småföretagardelegationens förslag och genomför dem. Minska
            den regeldjungel som håller på att kväva svenska småföretagare.
          </note>
          <note>
            Bosse Ringholm upprepar väldigt ofta att det är
          </note>
          <note>
            19 av 20 miljarder. Om jag återigen tittar på s. 82 i propositionen
            är det ingalunda 1 miljard som saknas.
          </note>
          <note>
            Det är först den uppskjutna reformen med taket i sjuk- och föräldraförsäkringen.
            Det är 2 miljarder.
          </note>
          <note>
            Sedan är det taket i föräldraförsäkringen som är 865
          </note>
          <note>
            miljoner. Därefter är det höjningen av maxtaxan, som är 260 miljoner.
            Det är 3 miljarder och inte 1 miljard.
          </note>
          <note>
            Hur räknar finansministern egentligen?
          </note>
          <note>
            Sedan räknar han upp ett antal utgiftsreformer som föreslås genomföras
            i propositionen. Det är alldeles riktigt. Det finns pengar. Ni
            lånar ju ett stort antal miljarder för detta år och för de kommande
            åren. Det hade alltså funnits pengar. Nu vill ni äta av utsädet
            och göra konsumtion av detta. Varför inte stärka den långsiktiga
            tillväxten? Avveckla till exempel den förmögenhetsskatt som har
            drivit ut 500 miljarder av svenska hushålls sparkapital. Det hade
            kunnat vara riskkapital till alla de små företag runtom i hela
            landet i glesbygd som i dag blöder.
          </note>
          <note>
            De pengarna har ni drivit ut ur landet genom att låta Sverige
            som nästan enda land i EU ha kvar förmögenhetsskatten. Det hade
            kostat 5 miljarder att åtgärda det allvarliga strukturfelet, Bosse
            Ringholm.
          </note>
          <note>
            Det är det kanske allra allvarligaste. Det andra är arvs- och
            gåvoskatten. Det drabbar familjeföretag som ska övergå från en
            generation till en annan. Även detta hade varit fullt möjligt
            att finansiera och se till att vi får en bättre tillväxt. Ni prioriterar
            konsumtion.
          </note>
          <note>
            Ni har ingen långsiktig strategi för hur Sverige ska kunna lyfta
            sig upp och bli ett land där alla människor kan få en värdig vård
            och omsorg, där alla barn kan få hela och rena skolböcker och
            där vi har en äldrevård värd namnet.
          </note>
          <note>
            Anf. 21 Finansminister BOSSE RING-
          </note>
          <note>
            HOLM (s) replik:
          </note>
          <note>
            Herr talman! Verkligheten och fakta talar mot det
          </note>
          <note>
            Mats Odell säger. Sedan den socialdemokratiska regeringen 1994
            tog över det borgerliga konkursboet har tillväxten i Sverige ökat
            mer än i EU-länderna,
          </note>
          <note>
            Mats Odell. Den har ökat mer än i OECD-länderna.
          </note>
          <note>
            EU:s senaste prognos är att tillväxten ökar mer i år i
          </note>
          <note>
            Sverige än i övriga EU-länder.
          </note>
          <note>
            Mats Odell pekar på Finland. Jag tycker att det är intressant
            med Finland eftersom Finland, Danmark och Sverige är just de tre
            EU-länder som har de bästa offentliga finanserna. De har första-,
            andra- och tredjeplatserna. Sverige är etta, Finland två och Danmark
            trea när det gäller ekonomiska reformen.
          </note>
          <note>
            Finland har någonting som Sverige inte har. Det är jag glad för.
            Finland har en arbetslöshet som är 9-
          </note>
          <note>
            10 %. Det vill jag inte ha i Sverige. Jag tycker att det är viktigt
            som hög tillväxt som Finland och Sverige har. Men jag vill inte
            ha Finlands höga arbetslöshet.
          </note>
          <note>
            Därför är det på den punkten väldigt viktigt att försöka hålla
            tillbaka arbetslöshetssiffrorna i Sverige i fortsättningen.
          </note>
          <note>
            Om det fanns 5 eller 6 miljarder kronor ytterligare skulle jag
            inte vilja lägga dem på sänkt förmögenhetsskatt. Jag skulle satsa
            de pengarna på de sjuka och de arbetslösa för att ge dem chansen
            att komma tillbaka i jobb. Mats Odell kan ha en annan prioritering
            och tycka att de som har förmögenhetsskatt ska få de 5, 6 miljarderna.
          </note>
          <note>
            Jag vill ge pengarna till de sjuka och de arbetslösa. Där gör
            de större nytta för individernas egen hälsa, deras eget sociala
            välbefinnande, deras välfärd och för ett rättvisare Sverige men
            också för att det är bättre för tillväxten i sin helhet att göra
            en sådan satsning på dessa grupper.
          </note>
          <note>
            Det är därför vi idogt i vårpropositionen lägger fram ett stort
            antal förslag för att bromsa just sjukkostnaderna. Vi har gjort
            det från elvapunktsprogrammet för något år sedan och över trepartssamtalen.
            Vi kommer tillbaka i höst med nya förslag om ekonomiska drivkrafter.
            Vi har massor av förslag som berör alla olika delar av samhället
            just för att få utrymme att satsa på de sjuka och de arbetslösa
            i framtiden.
          </note>
          <note type="speaker">
            Anf. 22 LARS BÄCKSTRÖM (v) replik:
          </note>
          <note>
            Herr talman! Bosse Ringholm sade till mig: Gå med i EMU, Bäckström,
            så slipper du de borgerliga överbuden. Men, Ringholm, det gör
            man ju inte. De borgerliga kan lägga överbud även i EMU. De kommer
            nog att växla falskt oavsett krona eller euro. Som
          </note>
          <note>
            Bosse Ringholm själv påpekade är det ute i Euroeuropa som man
            har de stora underskotten.
          </note>
          <note>
            Låt oss nu fortsätta att hålla ordning med Sparbank och Riksbank.
            Vi har också kvar vårt räntevapen. EMU-debatten ska vi föra senare.
            Men tänk på det, Bosse Ringholm: Borgarna kommer säkert att försöka
            att växla 10 euro i 150 cent. Det är ingen lösning.
          </note>
          <note>
            Jag har en fråga också. Jag tror att Bosse Ringholm delar min
            åsikt att vi ska försöka återställa sjukpenningen så fort som
            möjligt. Möjligtvis har vi olika åsikter om vad "så fort som möjligt"
            är. Jag tycker att den återställningen kommer före andra nya utgiftsreformer.
            Vad anser Bosse Ringholm?
          </note>
          <note>
            Det är också en annan sak. Jag och Ringholm vet att allt som
            står i tidningar inte är sant. Men en del är det, och också ganska
            mycket. Jag läste Dala-
          </note>
          <note>
            Demokraten. Där påstår man att statsrådet Sahlin har sagt som
            svar på frågan varför man sänker sjukpenningen: "Fråga våra samarbetspartier
            miljöpartiet och vänsterpartiet varför de inte ställde upp på
            att låta arbetsgivarna ta ett större ansvar för sjukförsäkringen
            utan tvingade oss att gå med på sänkt sjukpenning."
          </note>
          <note>
            Så var det väl inte, Bosse Ringholm? Det kan vara riktigt att
            väljarna och kammaren får reda på hur det var. Jag har inte sagt:
            S tvingade oss i Vänsterpartiet att gå med på förslag som sänkt
            sjukpenning. Men jag vet att det inte var vi som ställde det förslaget.
            Jag kan inte heller se att något annat parti tvingade s att gå
            med på förslaget om sänkt sjukpenning. Det är väl riktigt att
            klargöra det?
          </note>
          <note>
            Jag tror att jag och Bosse Ringholm är av samma mening. Men klargör
            gärna så att det inte råder någon oklarhet och så att vi kan säga
            vad sant är till socialdemokraterna i Dalarna.
          </note>
          <note>
            Anf. 23 Finansminister BOSSE RING-
          </note>
          <note>
            HOLM (s) replik:
          </note>
          <note>
            Herr talman! Lars Bäckström har rätt i att man aldrig helt kan
            vaccinera sig mot borgerliga överbud, även i EMU eller utanför
            EMU. Vad jag stillsamt ville påpeka var att vi släpper i varje
            fall växlingskostnaderna om vi går med i EMU. Det är dessutom
            alltid ett bra argument i EMU-diskussionen.
          </note>
          <note>
            Sedan hänger EMU kanske inte riktigt bara ihop med hur den ekonomiska
            situationen ser ut, Lars
          </note>
          <note>
            Bäckström. Det land som har de bästa offentliga finanserna och
            det största överskottet just nu är ett
          </note>
          <note>
            EMU-land, Finland. Jag vill inte hävda att det beror på att det
            är med i EMU. Likaså hävdar jag inte att det faktum att Tyskland
            och Frankrike, som ligger sämst i ligan, är EMU-länder är orsaken
            till deras positioner, utan det är nog andra försyndelser. Den
            typen av enkla typen argument ska vi inte ha i EMU-
          </note>
          <note>
            debatten. Jag ser fram emot en saklig och seriös diskussion kring
            detta.
          </note>
          <note>
            Det avgörande är att vi är överens om att alla de förslag som
            vi har på sjukförsäkringsområdet tillsammans måste bidra till
            att minska kostnaderna för sjukförsäkringen. Det är först i det
            läget som vi kan diskutera hur vi kan hantera eventuellt nya reformer
            och i vilken ordning vi ska ha det.
          </note>
          <note>
            Jag kan bekräfta, Lars Bäckström, att den överenskommelse vi
            har våra tre partier emellan självfallet är en i högsta grad frivillig
            överenskommelse. Det finns inget mått av tvång i denna.
          </note>
          <note type="speaker">
            Anf. 24 LARS BÄCKSTRÖM (v) replik:
          </note>
          <note>
            Herr talman! Jag fick intrycket av artikeln i Dala-
          </note>
          <note>
            Demokraten att s hade något alternativ, och så tvingade någon
            s att inte göra det, utan man fick göra något sämre i stället.
            Svarte Petter ska då lämnas till
          </note>
          <note>
            Peter Eriksson i Miljöpartiet eller Lars Bäckström i
          </note>
          <note>
            Vänsterpartiet. Det är möjligt att någon ska ha Svarte
          </note>
          <note>
            Peter, men jag vill inte ha Svarte Petter i den frågan.
          </note>
          <note>
            Jag vill för kammaren försöka säga hur jag uppfattade att det
            gick till. Såvitt jag förstår var det verkligheten och avtalen,
            och därmed möjligen indirekt avtalsparterna, som fick regeringen
            att dra tillbaka sitt förslag om medfinansiering. Så uppfattade
            jag situationen.
          </note>
          <note>
            Kanske var det Riksförsäkringsverkets rutiner och datorsystem
            som fick regeringen att inte ens föra fram förslaget om medfinansiering
            för arbetsgivarna via
          </note>
          <note>
            Riksförsäkringsverket. Kanske var det som Palme sade en gång:
            Verkligheten är vår värste fiende.
          </note>
          <note>
            Skyll möjligen på den och beredningen i Regeringskansliet, men
            skyll inte på något samarbetsparti.
          </note>
          <note>
            Nu har inte Bosse Ringholm gjort det. Men det är risk för att
            andra gör det och att det kan sprida sig dolkstötslegender.
          </note>
          <note>
            Vi lade fram förslag om en ohälsoavgift som skulle ge pengar
            för lokalt arbetsmiljöarbete där arbetsgivarna skulle kompenseras
            med en sänkt löneavgift. Det är inte så dumt tänkt av oss. Det
            tror jag faktiskt att en och annan på borgarsidan och en och annan
            arbetsgivare och facklig organisation kan tycka. Vi kan erkänna
            att vi inte var nog tekniskt färdiga med vårt förslag.
          </note>
          <note>
            Vi förde fram förslag om sanktioner mot arbetsgivare som inte
            uppfyller det lagstadgade kravet att lämna in en rehabiliteringsplan.
            Det var en ganska klok tanke som har stort stöd av de fackliga
            organisationerna.
          </note>
          <note>
            På det sättet tror jag att vi måste arbeta i den har frågan,
            Bosse Ringholm. Vi måste få med oss alla parter, det politiska
            systemet, löntagare, arbetsgivare och vårdgivare. Det måste vi
            nu göra till höstbudgeten. Där tror jag att jag, vi i Vänsterpartiet,
            Bosse
          </note>
          <note>
            Ringholm, Socialdemokraterna och Miljöpartiet är överens.
          </note>
          <note>
            Vi måste nu få fram ett sådant förslag som vi kan förankra. Alla
            kan inte gilla allt i det. Men det kan inte vara i total konfrontation
            med någon av de viktiga aktörerna i ohälsoarbetet.
          </note>
          <note>
            Vi ska få fram ekonomiska drivkrafter mot ohälsan, men vi ska
            framför allt ha ett lokalt arbete mot ohälsan.
          </note>
          <note type="speaker">
            Anf. 25 LENA EK (c) replik:
          </note>
          <note>
            Herr talman! Vi befinner oss i en internationell lågkonjunktur,
            vilket vi varnade för redan för ett år sedan. I den lågkonjunkturen
            håller inte regeringens nerver, utan man väljer i brinnande valrörelse
            att lägga fram förslag som har försatt oss i den situation där
            svensk ekonomi nu befinner sig.
          </note>
          <note>
            Man ser ibland människor som gräver en grop åt andra, men det
            regeringen gjorde när nerverna inte höll var att gräva en grop
            åt sig själv. Det får ni nu också ta ansvar för alldeles själva
            tillsammans med regeringsunderlaget.
          </note>
          <note>
            Det problematiska är - om man ska ha en resonerande ton i den
            här allvarliga situationen - att det inte finns några riktiga
            strategier för att man långsiktigt ska förbättra den ekonomiska
            situationen. De två stora problemområdena, som handlar om företagandet
            och nya arbetstillfällen, saknar dynamiska förslag. I
          </note>
          <note>
            stället lägger man fram förslag som gör att varenda företagare
            kommer att tänka sig för, inte bara en utan två och tre gånger,
            innan man nyanställer. Det är precis det som LO, TCO, SACO, FR,
            Svenskt Näringsliv och oppositionspartierna har varnat för - särskilt
            i en långkonjunktur. Jag förstår inte varför man ska ägna sig
            åt att lägga krokben för hela landet på det viset.
          </note>
          <note>
            Det andra svåra systemfelet med budgeten är att det inte finns
            några strukturella förslag för att långsiktigt göra människor
            friskare. Det finns bestraffningar i form av sänkta ersättningsnivåer
            och ökat ansvar för företagandet. Men vi vet att bara ett fåtal,
          </note>
          <note>
            14 %, av de långtidssjukskrivna har fått någon rehabiliteringsinsats.
            Det adresserar ni inte alls. Då satte man kravet till ett telefonsamtal
            på ett år, vilket är ett ganska lågt krav.
          </note>
          <note>
            Det gäller vårdgaranti och rehabiliteringsgaranti.
          </note>
          <note>
            Ni vågar inte heller genomföra Finsam fullt ut, där myndigheter
            och arbetsgivare faktiskt bestämmer sig för att gemensamt lösa
            problemen runt den enskilde drabbade. Hela den sida som handlar
            om att hjälpa människor ur en situation har ni låtit bli att adressera.
          </note>
          <note>
            Moroten saknas, men piskor är det gott om. Det löser inte problematiken
            på lång sikt, och det är det som är så oerhört bekymmersamt i
            det här läget.
          </note>
          <note>
            Anf. 26 Finansminister BOSSE RING-
          </note>
          <note>
            HOLM (s) replik:
          </note>
          <note>
            Herr talman! Redan i budgetpropositionen i höstas pekade regeringen
            ut två viktiga områden. Det ena var att skaffa fler jobb framför
            allt till invandrarna, som har en betydligt högre arbetslöshet
            än andra grupper. Det andra var att få bukt med just de skenande
            sjukskrivningskostnaderna.
          </note>
          <note>
            Vi har lagt fram en rad förslag på båda dessa områden. Sammantaget
            är de präglade av den så kallade arbetslinjen, det vill säga att
            ge sjuka och arbetslösa chans att komma in på ett jobb på arbetsmarknaden.
          </note>
          <note>
            För att ta ett enda exempel lägger vi fram förslag om ett särskilt
            anställningsstöd för långtidssjuka. Det är en modell som har prövats
            och visat sig vara positiv inom arbetsmarknadspolitiken, och som
            vi vill pröva också för att ge långtidssjuka chans att komma tillbaka.
          </note>
          <note>
            Jag beklagar om Lena Ek inte ens har upptäckt förslagen och inte
            har sett hur många förslag vi lägger fram för att just öka arbetskraftsutbudet.
            Som vi skriver i vårpropositionen är det väldigt viktigt att Sverige
            nu, i en sämre konjunktursituation, förbereder sig för ett bättre
            konjunkturläge genom att rusta arbetskraften och se till så att
            de sjuka och arbetslösa får en chans att komma tillbaka till det
            de önskar och drömmer om - att kunna få ett jobb.
          </note>
          <note type="speaker">
            Anf. 27 LENA EK (c) replik:
          </note>
          <note>
            Herr talman! Rusta arbetskraften, säger Bosse
          </note>
          <note>
            Ringholm. Ni drar ju ned på anslagen till arbetsmarknadsåtgärder.
            Det har ni ägnat er åt nu när det har varit problem med utgiftstaket
            - ni lägger på och drar ned, lägger på och drar ned. Likadant
            har ni gjort med företagsstöden - lägga på och dra ned, lägga
            på och dra ned. Likadant har ni gjort med jordbrukets EU-
          </note>
          <note>
            stöd - lägga på och dra ned, lägga på och dra ned.
          </note>
          <note>
            Likadant förs diskussionen nu om sjuksidan. Det finns ingen långsiktig
            planeringshorisont.
          </note>
          <note>
            När ni lägger fram de här förslagen som minskar tillväxten och
            inte ger den långsiktigt hållbara utveckling som vi behöver så
            uppstår det ett ramaskri någonstans. Människor blir alldeles förtvivlade,
            för detta fungerar inte. Då måste ni lägga en liten plåsterlapp
            på det. Den tekniken har ni använt både när det gäller företagandet,
            när det gäller arbetslösheten och när det gäller sjuksidan.
          </note>
          <note>
            Det är inte en samlad femårsplanering, utan i det här budgetläget
            och i den här konjunktursituationen ägnar ni er åt något slags
            gammalrysk femveckorsplanering som ger en ryckighet i företagens
            planeringshorisont som gör att inte någon investerar. Hur farao
            ska man få en företagare att säga: Ja, jag vågar anställa en invandrare!
            Jag vågar anställa en småbarnsmamma eller småbarnspappa! Jag vågar
            anställa en människa som har varit arbetslös eller sjuk förut!
          </note>
          <note>
            Ni sätter ju företagen i den situationen att om det händer någonting
            så blir kostnaderna oöverstigliga.
          </note>
          <note>
            De förslag som ligger i budgetpropositionen innebär en långsam
            strypsnara på företagandet och på tillväxten. Det är oerhört farligt
            i det här konjunkturläget.
          </note>
          <note>
            Det blir patetiskt när man hör till exempel kulturministern säga:
            Vi kan inte uppfylla vallöftet om gratis inträde till de statliga
            museerna på grund av
          </note>
          <note>
            Irakkriget. Den grop som regeringen ligger i grävde man själv
            i valrörelsen. Tyvärr är det gamla och sjuka, företagare och studerande
            som får betala för det missgreppet.
          </note>
          <note type="speaker">
            Anf. 28 LARS BÄCKSTRÖM (v) replik:
          </note>
          <note>
            Herr talman! Det är tur att vi har lite talartid kvar i de samverkande
            partierna, så att vi kan fortsätta vår diskussion.
          </note>
          <note>
            I mitt första inlägg sade jag att jag var glad, besviken och
            sugen på revansch. Herr talman! Efter att ha hört de borgerliga
            partierna är jag ännu gladare att vi satte stopp för deras alternativ.
            Men min besvikelse finns där fortfarande. Jag håller med de borgerliga
            partierna om att vi måste göra mer för att få fler i arbete. Vi
            måste göra mer för att få människor från ohälsa till hälsa och
            så till arbete. Där har ni rätt. Men det är säkert också Bosse
            Ringholm den första att hålla med om, om han hade talartid kvar.
            Där är vi överens - om målet är vi överens!
          </note>
          <note>
            Men när någon högt ropar: Ta fast tjuven! så ska man kanske fundera
            på om det ibland kan vara tjuven själv. Det alternativ ni presenterade
            i höstas innebar ju inte mer pengar till kampen mot ohälsa. Ni
            skar ned redan i höstas på satsningar mot ohälsan - Moderaterna
            hade minus 9 miljarder, Folkpartiet minus 4,6
          </note>
          <note>
            miljarder, kd nästan 6 miljarder och Centern knappt 6
          </note>
          <note>
            miljarder. Det var med ungefär så mycket ni ville spara redan
            i höstas. Hur hade det då sett ut i dagens läge? Vilka besparingar
            hade ni då inte tvingats göra nu?
          </note>
          <note>
            Vi har i det här läget nu tvingats göra besparingar på uppemot
            samma belopp, om man räknar ihop allt, även med inställda reformer
            - men utan karensdagen och utan en sjukpenning som skulle räknas
            nästan två år tillbaka i tiden. Tänk på det, alla unga barnfamiljer
            som har snabb inkomstutveckling och studenter som går ut, och
            vad det hade inneburit! Hur kommer det alternativ som ska presenteras
            inom fem dagar att se ut när vi har det här resultatet?
          </note>
          <note>
            Redan i höstas, herr talman, ville de här partierna skära stenhårt
            i arbetsmarknadspolitiken. Moderaterna ville skära med 4,5 miljarder
            och Folkpartiet med
          </note>
          <note>
            13 miljarder. 13 miljarder - var fjärde förmedlare skulle få
            gå! Det skulle bli ännu mer arbetslöshet. Kd ville skära med 8
            miljarder och Centern med 12 miljarder.
          </note>
          <note>
            Det är de här blå löftena jag talade om, Bo Ringholm. De växlar
            oavsett om det blir i hundralappar, femtiolappar, euro eller cent.
            Det är den politiken som vi gemensamt slår tillbaka. Det har varit
            krokodiltårar som vi har sett här i dag, herr talman! Det är herr
            Krokodil, fru Krokodil - och vad den tredje krokodilen i visan
            hette minns jag inte riktigt, herr talman. Men det är krokodiltårar
            på den blå banken.
          </note>
          <note>
            Tiden räcker inte.
          </note>
          <note>
            Vad ska vi göra med jobben? Det är riktigt att vi i den förra
            debatten vi hade om sysselsättning redovisade 15 förslag för ökad
            sysselsättning. Där har ni rätt. Men vi ska göra mer, gärna tillsammans
            om det går.
          </note>
          <note>
            Vår första punkt är att slå vakt om välfärden. Det är viktigt
            med jobb i kommunerna.
          </note>
          <note>
            Vår andra punkt är att göra det lättare att anställa i de mindre
            företagen. Lindra sjuklöneperioden! Karin
          </note>
          <note>
            Pilsäter har rätt. Vi ska ta bort den tredje veckan så fort som
            möjligt och behålla högkostnadsskyddet för de små företagen. Det
            var faktiskt en seger. Det var positivt för många småföretag.
          </note>
          <note>
            Förnya regionalpolitiken, få riskkapital, satsa mer
          </note>
          <note>
            - det gör vi redan nu - på utveckling, forskning, produktutveckling!
            Vi ska använda högskolorna som en spjutspets för jobb, utreda
            frågan om lärarundantaget, alltså se till att få patenträtt i
            högskolorna så att vi snabbare får ut produkter på marknaden.
            Det har man i den anglosaxiska världen.
          </note>
          <note>
            Satsa mer på IT och på telekomsidan! Nu när
          </note>
          <note>
            Ericsson drar ned måste staten gå in och reda upp.
          </note>
          <note>
            Utveckla vuxenutbildningen och ta bort regler som förhindrar
            sysselsättning och utveckling! Det är riktigt. Låt oss göra en
            tio-i-topp-lista på de regler som fortast ska bort. När vi har
            den listan betar vi av den punkt för punkt. Gör en sådan lista
            tillsammans med näringslivets organisationer och löntagarna!
          </note>
          <note>
            Vi kan titta över miljöbalken. Det är något man kan titta på.
            Det finns en del barnsjukdomar i den balken.
          </note>
          <note>
            Vi ska göra mer. Vi har tid att göra det, och vi jobbar redan
            nu med arbetsgrupper för att förbereda det här till höstpropositionen.
            Jag är säker på att vi har med en hel del av våra 15 punkter i
            det program som vi då lanserar.
          </note>
          <note type="speaker">
            Anf. 29 FÖRSTE VICE TALMANNEN:
          </note>
          <note>
            Jag vill först meddela att det inte finns möjlighet att ge replik
            på avslutningsanföranden. Det medger inte debattreglerna.
          </note>
          <note type="speaker">
            Anf. 30 LENA EK (c) replik:
          </note>
          <note>
            Herr talman! Åhörare! Kvarvarande ledamöter!
          </note>
          <note>
            Lars Bäckström höjer tonläget i anförandet successivt i proportion
            till hur lång talartid han har kvar.
          </note>
          <note>
            Det är fortfarande så att i det budgetförslag som han står bakom
            finns åtgärder som kraftigt försvårar för företagen att nyanställa,
            som kraftigt försvårar för människor som står utanför arbetsmarknaden,
            arbetslösa, studerande, sjuka, att komma in på arbetsmarknaden.
          </note>
          <note>
            Det man har valt för att komma åt den förfärande höga kostnaden
            för de förfärande höga sjuktalen i
          </note>
          <note>
            Sverige är genomgående piska, inte morot. Man har valt att låta
            bli att se till individen och diskutera rehabiliteringsmöjligheter.
            I stället har man dragit åt strypkopplet på företagen. Det är
            mycket allvarligt, därför att det behövs strukturella åtgärder
            som gynnar tillväxten för att vi ska klara oss ur den grop som
            regeringen och samarbetspartierna har satt svensk ekonomi i.
          </note>
          <note>
            Tillväxten består av produktivitet och antal arbetade timmar.
            Varken när det gäller produktiviteten eller när det gäller arbetade
            timmar finns konstruktiva förslag i det här materialet. Det är
            mycket sorgligt.
          </note>
          <note>
            Till detta kommer då kommunernas allvarliga ekonomiska läge,
            som vi inte har diskuterat så mycket i dag men som jag tror att
            vi kommer att få anledning att diskutera framöver i väldigt stor
            utsträckning.
          </note>
          <note>
            En tredjedel av kommunerna går back, och en större andel än så
            av landstingen går back. Kommunerna påpekar själva genom Kommunförbundet
            att staten, det vill säga regeringen och Vänsterpartiet och
          </note>
          <note>
            Miljöpartiet, konsekvent under de senaste åren har underfinansierat
            de förslag som rör kommunsektorn.
          </note>
          <note>
            Man har konsekvent lämnat med för lite pengar. Det är klart att
            det märks i den kommunala verksamheten.
          </note>
          <note>
            Det gör det alldeles tydligt.
          </note>
          <note>
            När man nu pratar om nya förslag i den här vårpropositionen är
            det dessutom inga nya pengar. Det är en förlängning av pengar
            som man redan använder i de kommuner som redan går med underskott.
            Hur man ska klara vården, skolan och omsorgen i den här situationen,
            när man inte får draghjälp av ett ordentlig tillväxtpaket från
            regeringens sida, är faktiskt väldigt svårt att se. Vi ser ju
            ännu inte uppgången i världskonjunkturen.
          </note>
          <note>
            Sedan har regeringens företrädare Bosse Ringholm använt den här
            debatten till att konsekvent lasta över det ansvar som regeringen
            har på Irakkriget å ena sidan och på företagen å den andra. Det
            är väl en taktik som väljarna får värdera, de som har lyssnat
            på den här debatten. Men slutsatsen från min sida är att det inte
            finns något bärande argument från regeringens sida utan ansvaret
            är regeringens och det ansvaret får man ta. Då hjälper det inte
            att skylla på något annat. Då hjälper bara att hitta långsiktiga
            strukturella reformer för en långsiktigt ökad tillväxt. Det, herr
            talman, kommer vi att lägga fram förslag om när det blir vår tur
            att presentera vår ekonomiska politik.
          </note>
          <note type="speaker">
            Anf. 31 FÖRSTE VICE TALMANNEN:
          </note>
          <note>
            Det har påpekats att det finns något olika uppfattning om detta
            skulle vara slutanförande eller om det var ett särskilt anförande.
            Jag betraktar detta som ett slutanförande, som jag sade. Jag vill
            därför fråga
          </note>
          <note>
            Fredrik Reinfeldt, Karin Pilsäter och Mats Odell om de nu önskar
            ordet för slutanförande.
          </note>
          <note>
            Anf. 32 FREDRIK REINFELDT (m)
          </note>
          <note>
            replik:
          </note>
          <note>
            Herr talman! Det är som svenska folket säkert förstår inte bara
            komplicerat att förstå sig på budgeten, det är också svårt att
            förstå riksdagens debattregler ibland. Här har jag kämpat hela
            dagen för att komma i den situation som jag tycker är nödvändig,
            nämligen att prata lite med Lars Bäckström. Men se det är rent
            omöjligt, tydligen.
          </note>
          <note>
            Med de här konstiga reglerna tror jag inte att Lars
          </note>
          <note>
            Bäckström har möjlighet att begära replik på mig, så du får ursäkta
            mig, Lars, om jag blir lite ovänlig här.
          </note>
          <note>
            Vi får ta det efteråt, utanför kanske. Ja, ja, det är inte så
            farligt som det låter.
          </note>
          <note>
            Jag tyckte att Lars i senare delen av sitt inlägg lät som vi
            brukar känna igen Lars Bäckström, öppen för att det finns partier
            med andra värden. Eftersom jag blev liknad vid en krokodil får
            jag återgälda denna vänlighet med att säga att i det första anförandet
            lät du mer än vanligt som en brännvinspastor. Då var det ett väldigt
            elände med högern och allt som nu skulle drabba landet. Man kan
            lätt få intrycket att du talade till dem som lyssnar här i kammaren
            eller till människor som sitter framför TV:n och följer detta,
            men jag tror att det enkla svaret är att Lars Bäckström talade
            till sitt eget parti.
          </note>
          <note>
            Det var nämligen en budgetförhandlare som begärde förnyat mandat
            av sitt parti och som försökte skrämma med det som han uppfattar
            vara ännu värre än att sitta i armkrok med Socialdemokraterna,
            för det är minsann inte särskilt roligt just nu för en vänsterpartist
            att göra. Vi fick höra att det har varit jämna röstsiffror i Vänsterpartiets
            partistyrelse. Och låt mig säga att minoriteten, som alltså röstade
            nej till att gå med på den här överenskommelsen, väl är rätt begriplig.
            De har förmodligen hävdat: Vi tycker inte det som ni har gått
            med på, vi har inget inflytande. Ja, hyggligt begripligt.
          </note>
          <note>
            Men vad har majoriteten röstat ja till? Vad har de sett framför
            sig? Nu ska vi se, hur var det nu? Socialdemokraterna har fått
            alla statsrådsposter, de har hela makten över EU-positionerna
            i den uppgörelse som finns. De har i princip hela mediaintresset
            på sin sida.
          </note>
          <note>
            De kan via utnämningsmakten styra så att socialdemokrater får
            förtjänta poster i svensk statsförvaltning.
          </note>
          <note>
            Nu har Vänsterpartiet varit med och tagit ansvar, dragit ned
            ersättningen för sjuka och försämrat för barnfamiljer. Vad är
            det ni har röstat ja till?
          </note>
          <note>
            Det måste ha varit oerhört intressant att följa denna diskussion
            inne i Vänsterpartiets partistyrelserum.
          </note>
          <note>
            Nu var det inte möjligt, och det är tyvärr inte heller möjligt
            för Lars Bäckström att berätta om voteringssiffror och annat spännande.
            Det får komma i annat sammanhang. Men, oj vad jag hade önskat
            att jag hade fått höra mer om detta.
          </note>
          <note type="speaker">
            Anf. 33 KARIN PILSÄTER (fp):
          </note>
          <note>
            Herr talman! Efter att ha hört Bosse Ringholm förneka både det
            som står i budgeten och det som pågår i verkligheten, att han
            har brutit några vallöften, och efter att sedan ha hört Lars Bäckström
            agera enligt devisen anfall är bästa försvar förstår man att svenska
            folket ska vara tacksamt för att åtminstone
          </note>
          <note>
            Peter Eriksson har varit där och fört in diskussionen på saker
            som är något mer relaterade till verkligheten.
          </note>
          <note>
            Även jag tänker ägna en minut eller två åt att, utan att kunna
            få svar, avslöja lite av den bluffstopp som
          </note>
          <note>
            Lars Bäckström spelar.
          </note>
          <note>
            Han påstår att vi borgerliga spelar bluffstopp och har konstiga
            växlingskontor. Den enda konstiga växlingen som har pågått här
            är den så kallade gröna skatteväxlingen, som har förvandlats till
            en komplett svartväxling. Man tar in höjd skatt på miljöförstöring,
            vilket är bra, men sedan sätts pengarna in på banken och man kan
            över huvud taget inte komma överens om hur den andra delen av
            skatteväxlingen ska genomföras. Det måste vara oerhört trist inte
            bara för partierna i den så kallade koalitionen utan också för
            oss andra som tror på själva grundidén om grön skatteväxling.
            Den är nu helt förfuskad. Facken är upprörda över att ni aldrig
            kan komma till skott med det som i sak är så viktigt, nämligen
            att människor ska kunna få en bättre kompetensutveckling. Både
            Miljöpartiet och Vänsterpartiet måste konstatera att ni har blivit
            helt uppskörtade av finansministerns växlingskontor.
          </note>
          <note>
            Nu säger han att det röd-gröna samarbetet är bra för jobben.
            Man tar sig för pannan! Sysselsättningen sjunker, och arbetslösheten
            stiger. Ni kommer inte att nå några sysselsättningsmål. Sedan
            säger han - det är inte någon bluffstopp utan något slags konstig
            poker, var glad att det inte är klädpoker för då skulle det vara
            kallt om benen - att ni gör satsningar på kommunerna som innebär
            att det går att anställa på
          </note>
          <note>
            20 000-25 000 nya tjänster eller höja lönerna med
          </note>
          <note>
            3 % genom att satsa 3 400 miljarder kronor nästa år.
          </note>
          <note>
            Men det är samma pengar som redan finns men som egentligen skulle
            ha försvunnit. Ni beslutar om dem för ett år i taget. Det är en
            ryckig kortsiktighet. Det är samma pengar som redan finns.
          </note>
          <note>
            Jag vet inte om det växlingskontoret finns, vare sig i euro eller
            svenska kronor, där man kan höja lönerna, Lars Bäckström, för
            samma pengar som man redan betalar löner eller anställa 20 000
            nya människor för samma pengar man redan har anställda människor.
          </note>
          <note>
            Herr talman! Det vore bra för demokratin om man inte bara kunde
            låta bli att bryta löften utan också försöka hålla sig till enkla
            konventioner om plus och minus och att försöka se verkligheten
            lite mer som den är.
          </note>
          <note type="speaker">
            Anf. 34 MATS ODELL (kd):
          </note>
          <note>
            Herr talman! Jag tänkte ta fasta på något som Lars
          </note>
          <note>
            Bäckström sade som var lite nytt, som kändes intressant. Han
            sade att vi har det gemensamt att vi vill ha fler i arbete och
            färre som drabbas av ohälsa. Det har han alldeles rätt i. Där
            råder det inget tvivel. Frågan är då vilken receptbok vi ska ta
            fram.
          </note>
          <note>
            Jag antar att det inte är Kommunistiska manifestet eller någon
            annan sådan bok som finns på en del partikanslier, som många har
            studerat i studiecirklar och som fortfarande är övertygade om
            att det är den enda sanna vägen, den enda vägens politik.
          </note>
          <note>
            Lars Bäckström säger att vi ska göra en lista tillsammans med
            näringslivets organisationer. Han nickar här. Trots att hans talartid
            är slut kan vi ha en viss dialog! Jag vet, och Lars Bäckström
            också, att överst på den listan står förmögenhetsskatten. Han
            nickar instämmande att den står överst, men frågan är om det är
            någonting som Lars Bäckström kan gå in på kaféerna, där Marx blickar
            ned från väggarna, utan skottsäker väst på sig för att diskutera
            om det är
          </note>
          <note>
            Vänsterpartiets politik. Jag har noterat att även Per
          </note>
          <note>
            Rosengren - jag vet inte hur jag ska tolka Lars Bäckströms signaler,
            herr talman! - är något slags banerförare för småföretagen. Han
            överträffar de borgerliga partierna.
          </note>
          <note>
            Hur ser den hårda kärnan ut i Vänsterpartiet? Har ni försökt
            att förankra nyorienteringen? Är det någon ny partiledare som
            ska träda fram, porträtten på väggarna plockas ned, ungefär som
            har skett i Irak med
          </note>
          <note>
            Saddam Husseins porträtt, för att något annat ska hängas upp
            i stället? Jag vet inte om det skulle vara
          </note>
          <note>
            Milton Friedman eller någon annan. Tror Lars Bäckström på de
            recept som skrivs ut av exempelvis
          </note>
          <note>
            OECD? Ja, delvis tror han tydligen på dem! Då har vi kommit väldigt
            långt. Den tron skulle predikas i de vänsterpartistiska lokalavdelningarna.
            Det står i skriften: Hur skulle vi kunna tro om ingen predikade?
          </note>
          <note>
            När sätter ni i gång kampanjen? Det skulle vara bra för Sverige
            och för finansministern. Jag tror att han inser att det skulle
            vara en riktig väg att faktiskt beta av dessa punkter.
          </note>
          <note>
            Vår kritik, herr talman, är att regeringen så totalt har ignorerat
            just dessa punkter. Det finns över huvud taget ingenting av detta.
            Om Vänsterpartiet och Miljöpartiet, som jag vet är inne på den
            linjen, kan övertyga Bosse Ringholm om dessa saker har vi ändå
            kommit ett stycke på väg fram till nästa val - där vi hoppas på
            en helt ny majoritet. Den ska med egen ideologisk färdriktning
            peka åt det här hållet. Nu tror jag att det krävs mycket studiearbete
            innan det här skulle kännas riktigt naturligt i Lars Bäckströms
            parti.
          </note>
          <note type="speaker">
            Anf. 35 PETER ERIKSSON (mp):
          </note>
          <note>
            Herr talman! Jag vet inte om det skulle vara en idé att byta
            namn från debatt till anföranden eftersom det inte blir så mycket
            debatt. Vi får göra det bästa möjliga av situationen.
          </note>
          <note>
            Jag hade naturligtvis också tänkt att ta en diskussion med Lars
            Bäckström. Vi har haft ett samarbete under ett antal år, och återigen
            har vi krånglat ihop en budget tillsammans med Socialdemokraterna.
            Den här gången har tonerna varit lite annorlunda, och det är förståeligt.
            Det var tungt att anta en del besparingsförslag.
          </note>
          <note>
            Lars pratade om återställare i talarstolen. Det finns andra som
            har gjort det också, det vill säga sagt att det behövs återställare
            fort. Jag hade gärna velat höra från Lars hur han ser på detta.
            Måste det till återställare? Tänk om det inte går så bra som vi
            hoppas. Då får man diskutera om det är möjligt att göra några
            återställare även från Vänstern. Det är bra.
          </note>
          <note>
            Nu måste vi ändå försöka ta ansvar för statens affärer och ekonomin,
            oavsett hur det går. Jag tror att vi har hyggliga förutsättningar
            att ekonomin i både
          </note>
          <note>
            Sverige, Europa och världen ska kunna bli något bättre under
            de kommande åren. Vi har sett en utdragen avmattning av konjunkturen,
            men möjligheterna till att få en förbättring framåt hösten ser
            någorlunda rimliga ut.
          </note>
          <note>
            Jag har en annan fundering, nämligen överskottsdiskussionen.
            Det blir inga buffertfonder nu, särskilt till de borgerliga partiernas
            glädje. De har känt en oro för att man förlorar EMU-omröstningen
            på en sådan fråga. Jag måste erkänna att jag kände en viss förtröstan
            när diskussionen kom upp att vi som inte ville att Sverige ska
            gå in i EMU får betydligt lättare i resan fram till folkomröstningen
            om Bosse Ringholm blir överens med LO, kanske Folkpartiet och
            någon till om att införa buffertfonder.
          </note>
          <note>
            Nu var Bosse in på att 100 miljarder har satsats de senaste åren
            för att få i gång konjunkturen, skattesänkningar och annat. Om
            det hade funnits buffertfonder hade ett par trehundra miljarder
            redan varit i väg. Det måste vara stora buffertfonder om de ska
            ha någon större betydelse i längden. Det är det som jag tror är
            den största anledningen till att det inte är så stor mening att
            försöka sig på den vägen. Vi politiker har en tendens att om det
            byggs upp fonder någonstans gör vi lätt av med dem, i alla fall
            när man sitter i
          </note>
          <note>
            "trånga" förhandlingar och diskuterar besparingar eller användande
            av fonder. Jag tror inte heller att det hade varit så meningsfullt
            ur en rad andra aspekter.
          </note>
          <note>
            EMU-frågan löser man bäst genom att rösta nej i folkomröstningen
            den 14 september.
          </note>
          <note>
            Det innebär att vi faktiskt har kvar möjligheten att föra en
            självständig ekonomisk politik i Sverige.
          </note>
          <note>
            Räntan bestäms i Sverige på ett sätt så att man berör den svenska
            ekonomin och företagen i Sverige i stället för att den bestäms
            utifrån hur situationen är i ett internationellt perspektiv, över
            hela EU-området.
          </note>
          <note>
            Också penningmängd, inflation, valutakurs och sådana saker bestäms
            utifrån hur vi har det i Sverige, vilken ekonomisk politik som
            vi kan bedriva här.
          </note>
          <note>
            I nästa skede har vi en situation där EMU faktiskt behöver anpassas
            genom att få ett mycket starkare centraliserat styre över euroområdet
            med möjligheter för Bryssel att åtgärda stora problem inom Västeuropaområdet.
            Då är vi i en ny stat där Sveriges möjligheter att över huvud
            taget bedriva ekonomisk politik praktiskt taget är borta.
          </note>
          <note>
            Överläggningen var härmed avslutad.
          </note>
          <note>
            Propositionen bordlades.
          </note>
          <note>
            2 § Justering av protokoll
          </note>
          <note>
            Justerades protokollen för den 8 och 9 april.
          </note>
          <note>
            3 § Meddelande om ändring i kammarens sammanträdesplan
          </note>
          <note>
            Förste vice talmannen meddelade att onsdagen den 16 april skulle
            middagsuppehållet utgå.
          </note>
          <note>
            4 § Anmälan om inkommen faktapromemoria om förslag från Europeiska
            kommissionen
          </note>
          <note>
            Förste vice talmannen anmälde att följande faktapromemoria om
            förslag från Europeiska kommissionen inkommit och överlämnats
            till utskott:
          </note>
          <note>
            2002/03:FPM63 Tvättmedelsförordningen
          </note>
          <note>
            KOM(2002)485 till miljö- och jordbruksutskottet
          </note>
          <note>
            5 § Hänvisning av ärenden till utskott
          </note>
          <note>
            Föredrogs och hänvisades
          </note>
          <note>
            Skrivelse
          </note>
          <note>
            2002/03:101 till finansutskottet
          </note>
          <note>
            Motioner
          </note>
          <note>
            2002/03:T10-T14 till trafikutskottet
          </note>
          <note>
            6 § Förnyad bordläggning
          </note>
          <note>
            Föredrogs och bordlades åter
          </note>
          <note>
            Socialutskottets betänkande 2002/03:SoU16
          </note>
          <note>
            7 § Bordläggning
          </note>
          <note>
            Anmäldes och bordlades
          </note>
          <note>
            Proposition
          </note>
          <note>
            2002/03:79 Direktavdrag för lantmäteriförrättningsutgifter vid
            omarrondering
          </note>
          <note>
            Skrivelse
          </note>
          <note>
            2002/03:102 Utvecklingen inom den kommunala sektorn
          </note>
          <note>
            8 § Anmälan om interpellation
          </note>
          <note>
            Anmäldes att följande interpellation framställts
          </note>
          <note>
            den 15 april
          </note>
          <note>
            2002/03:290 av Martin Andreasson (fp) till statsrådet
          </note>
          <note>
            Morgan Johansson
          </note>
          <note>
            Smittskyddslagen
          </note>
          <note>
            Interpellationen redovisas i bilaga som fogas till riksdagens
            snabbprotokoll tisdagen den 29 april.
          </note>
          <note>
            9 § Anmälan om frågor för skriftliga svar
          </note>
          <note>
            Anmäldes att följande frågor för skriftliga svar framställts
          </note>
          <note>
            den 14 april
          </note>
          <note>
            2002/03:801 av Martin Andreasson (fp) till statsrådet
          </note>
          <note>
            Jan O Karlsson
          </note>
          <note>
            Utredningen om flyktingstatus för personer som är förföljda på
            grund av kön eller sexuell läggning
          </note>
          <note>
            2002/03:802 av Sven Bergström (c) till näringsminister Leif Pagrotsky
          </note>
          <note>
            Växande löneklyftor
          </note>
          <note>
            2002/03:803 av Marietta de Pourbaix-Lundin (m) till justitieminister
            Thomas Bodström
          </note>
          <note>
            Brott mot funktionshindrade
          </note>
          <note>
            2002/03:804 av Marietta de Pourbaix-Lundin (m) till miljöminister
            Lena Sommestad
          </note>
          <note>
            Hinder på grund av miljökrav för bostadsbyggandet i storstäder
          </note>
          <note>
            2002/03:805 av Marietta de Pourbaix-Lundin (m) till statsrådet
            Ulrica Messing
          </note>
          <note>
            Infrastrukturpengar till Stockholmsregionen
          </note>
          <note>
            2002/03:806 av Fredrik Olovsson (s) till statsrådet
          </note>
          <note>
            Ulrica Messing
          </note>
          <note>
            Kommunikationer för pendlare i Sörmland
          </note>
          <note>
            Frågorna redovisas i bilaga som fogas till riksdagens snabbprotokoll
            tisdagen den 29 april.
          </note>
          <note>
            10 § Kammaren åtskildes kl. 12.42.
          </note>
          <note>
            Förhandlingarna leddes av talmannen från sammanträdets början
            till och med 1 § anf. 20 och av förste vice talmannen därefter
            till sammanträdets slut.
          </note>
        </div>
      </body>
    </text>
  </TEI>
</teiCorpus>
