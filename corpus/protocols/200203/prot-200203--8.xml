<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 200203</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 200203</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200203--8</head>
          <docDate when="2002-10-22 00:00:00">2002-10-22 00:00:00</docDate>
        </div>
      </front>
      <body>
        <div>
          <note>
            Det justerade protokollet beräknas utkomma om 3 veckor
          </note>
          <note>
            Protokoll
          </note>
          <note>
            2002/03:8
          </note>
          <note>
            ________________________________________________________
          </note>
          <note>
            1 § Justering av protokoll
          </note>
          <note>
            Justerades protokollet för den 15 oktober.
          </note>
          <note>
            2 § Avsägelse
          </note>
          <note>
            Talmannen meddelade att Björn Rosengren (s)
          </note>
          <note>
            anhållit om entledigande från uppdraget som ledamot av riksdagen
            från och med den 22 oktober 2002.
          </note>
          <note>
            Kammaren biföll denna anhållan.
          </note>
          <note>
            3 § Anmälan om förändringar i regeringens sammansättning
          </note>
          <note>
            Från statsminister Göran Persson hade följande skrivelse inkommit:
          </note>
          <note>
            Till riksdagens talman
          </note>
          <note>
            Förändringar i regeringens sammansättning
          </note>
          <note>
            Jag har i dag med verkan från och med denna dag fattat följande
            beslut angående regeringens sammansättning.
          </note>
          <note>
            Lena Hjelm-Wallén har entledigats från uppdragen att vara ställföreträdande
            statsminister, statsråd och chef för Försvarsdepartementet.
          </note>
          <note>
            Margareta Winberg har entledigats som chef för
          </note>
          <note>
            Jordbruksdepartementet och förordnats att vara ställföreträdande
            statsminister.
          </note>
          <note>
            Britta Lejon har entledigats som statsråd.
          </note>
          <note>
            Kjell Larsson har entledigats som statsråd och chef för Miljödepartementet.
          </note>
          <note>
            Mona Sahlin har entledigats som chef för Näringsdepartementet.
          </note>
          <note>
            Pär Nuder har förordnats som statsråd och, för tiden till och
            med den 3 november 2002, vara chef för
          </note>
          <note>
            Försvarsdepartementet.
          </note>
          <note>
            Ann-Christin Nykvist har förordnats som statsråd och chef för
            Jordbruksdepartementet.
          </note>
          <note>
            Lena Sommestad har förordnats som chef för
          </note>
          <note>
            Miljödepartementet.
          </note>
          <note>
            Leif Pagrotsky har förordnats som chef för Näringsdepartementet.
          </note>
          <note>
            Berit Andnor, Morgan Johansson, Gunnar Lund,
          </note>
          <note>
            Lena Hallengren och Hans Karlsson har förordnats som statsråd.
          </note>
          <note>
            Jag har vidare med verkan från och med den
          </note>
          <note>
            4 november 2002 förordnat Leni Björklund som statsråd och chef
            för Försvarsdepartementet.
          </note>
          <note>
            Stockholm den 21 oktober 2002
          </note>
          <note>
            Göran Persson
          </note>
          <note>
            Skrivelsen lades till handlingarna.
          </note>
          <note>
            Från och med den 21 oktober hade regeringen således följande
            sammansättning:
          </note>
          <note>
            Statsminister Göran Persson
          </note>
          <note>
            Vice statsminister Margareta Winberg
          </note>
          <note>
            Statsråd Pär Nuder (till och med den 3 november även chef för
            Försvarsdepartementet)
          </note>
          <note>
            Justitieminister Thomas Bodström
          </note>
          <note>
            Statsråd Mona Sahlin
          </note>
          <note>
            Utrikesminister Anna Lindh
          </note>
          <note>
            Statsråd Jan O Karlsson
          </note>
          <note>
            Försvarsminister Leni Björklund (från och med den 4 november)
          </note>
          <note>
            Socialminister Lars Engqvist
          </note>
          <note>
            Statsråd Berit Andnor
          </note>
          <note>
            Statsråd Morgan Johansson
          </note>
          <note>
            Finansminister Bosse Ringholm
          </note>
          <note>
            Statsråd Gunnar Lund
          </note>
          <note>
            Statsråd Lars-Erik Lövdén
          </note>
          <note>
            Utbildningsminister Thomas Östros
          </note>
          <note>
            Statsråd Lena Hallengren
          </note>
          <note>
            Jordbruksminister Ann-Christin Nykvist
          </note>
          <note>
            Kulturminister Marita Ulvskog
          </note>
          <note>
            Miljöminister Lena Sommestad
          </note>
          <note>
            Näringsminister Leif Pagrotsky
          </note>
          <note>
            Statsråd Ulrica Messing
          </note>
          <note>
            Statsråd Hans Karlsson
          </note>
          <note>
            4 § Anmälan om ersättare för talmannen och för statsråd
          </note>
          <note>
            Talmannen anmälde att följande ersättare inträtt från och med
            den 21 oktober:
          </note>
          <note>
            Britta Lejon för talmannen Björn von Sydow, varigenom uppdraget
            som ersättare för talmannen upphört för Niclas Lindberg,
          </note>
          <note>
            Niclas Lindberg för statsrådet Pär Nuder, varigenom uppdraget
            som ersättare för Pär Nuder upphört för
          </note>
          <note>
            Mariam Osman Sherifay,
          </note>
          <note>
            Inger Jarl Beck för statsrådet Morgan Johansson samt
          </note>
          <note>
            Marie Nordén för statsrådet Berit Andnor.
          </note>
          <note>
            5 § Meddelande om frågestund
          </note>
          <note>
            Talmannen meddelade att vid frågestunden torsdagen den 24 oktober
            kl. 14.00 skulle följande statsråd närvara:
          </note>
          <note>
            Näringsminister Leif Pagrotsky, statsrådet Ulrica
          </note>
          <note>
            Messing, statsrådet Lars-Erik Lövdén, justitieminister
          </note>
          <note>
            Thomas Bodström och miljöminister Lena Sommestad.
          </note>
          <note>
            6 § Meddelande om partiledardebatt
          </note>
          <note>
            Talmannen meddelade att debattregler för partiledardebatten onsdagen
            den 6 november kl. 9.00 delats ut till kammarens ledamöter.
          </note>
          <note>
            7 § Meddelande om allmänpolitisk debatt
          </note>
          <note>
            Talmannen meddelade att debattregler för den allmänpolitiska
            debatten onsdagen den 6 november kl. 14.00 delats ut till kammarens
            ledamöter.
          </note>
          <note>
            8 § Svar på interpellation 2002/03:9 om rättssäkerhet för asylsökande
          </note>
          <note type="speaker">
            Anf. 1 Statsrådet JAN O KARLSSON (s):
          </note>
          <note>
            Herr talman! Ana Maria Narti har ställt frågor till mig om verkställandet
            av den reform på utlänningsrättens område som riksdagen den 15
            november förra året beslutade att begära av regeringen, innebärande
            en ny instans- och processordning för utlännings- och medborgarskapsärenden.
          </note>
          <note>
            Ana Maria Narti har frågat mig hur det långsamma verkställandet
            av reformen enligt riksdagens tillkännagivande avseende nedläggning
            av Utlänningsnämnden motiveras, hur rättssäkerheten för asylsökande
            kan förbättras under tiden som Utlänningsnämnden fortsätter sin
            verksamhet samt när ett ikraftträdande av reformen kan ske.
          </note>
          <note>
            Till att börja med vill jag säga att det är en oerhört omfattande
            reform det handlar om. Det gäller lagtekniska, organisatoriska
            och ekonomiska frågor. De processrättsliga frågorna är svåra att
            lösa. Det har under arbetets gång bland annat visat sig vara svårt
            att hitta en processordning som förenar kravet på en snabb handläggning
            med att prövningen i Utlänningsnämnden ersätts av en prövning
            i två domstolsinstanser. Vidare har det framkommit svårigheter
            när det gäller att föra in utlänningsärenden i domstolarna eftersom
            dessa ärenden i flera avseenden skiljer sig från andra typer av
            mål. Målet för regeringen har ändå varit att föreslå så få särlösningar
            som möjligt för dessa ärenden i förhållande till andra ärenden
            och mål.
          </note>
          <note>
            Regeringens utgångspunkter för förslaget är dels betänkandet
            från den parlamentariska kommitté
          </note>
          <note>
            (NIPU) som utredde frågan om en ny instans- och processordning
            i utlänningsärenden, Ökad rättssäkerhet i asylärenden, SOU 1999:16,
            dels det beslut som riksdagens socialförsäkringsutskott fattade
            den 15
          </note>
          <note>
            november förra året om reformens inriktning. Ramarna och inriktningen
            för reformen har således till stor del bestämts av riksdagen.
          </note>
          <note>
            Sedan riksdagens beslut har det under hela våren pågått ett mycket
            intensivt arbete med att utarbeta en lagrådsremiss. Den 6 juni
            2002 beslöt regeringen att lämna över förslaget till Lagrådet
            för granskning.
          </note>
          <note>
            Föredragning av förslaget inför Lagrådet påbörjades i slutet
            av augusti, och Lagrådets yttrande kom den 9
          </note>
          <note>
            oktober. Med hänsyn till frågans komplicerade natur har det inte
            varit möjligt för regeringen att utarbeta ett förslag snabbare
            än så här.
          </note>
          <note>
            Detta är alltså läget som vi befinner oss i i dag;
          </note>
          <note>
            Lagrådet avstyrkte som bekant regeringens förslag till ny instans-
            och processordning i utlänningsärenden.
          </note>
          <note>
            Lagrådet har avstyrkt förslaget från olika utgångspunkter. Det
            framhåller att en grundläggande förutsättning för godtagbara rättssäkerhetsgarantier
            är att de materiella reglerna är så utformade att tillämpningen
            kan bli enhetlig och förutsebar. Lagrådet anser att det kravet
            inte uppfylls om ärendena förs över till domstol på det sätt som
            regeringen har föreslagit.
          </note>
          <note>
            Lagrådets yttrande väger tungt. En diskussion om den uppkomna
            situationen har i dag på förmiddagen inletts med riksdagspartierna
            i socialförsäkringsutskottet. Jag vill inte nu föregripa resultatet
            av dessa överläggningar genom att gå in i diskussion eller spekulationer
            om vare sig detaljer i Lagrådets yttrande eller förslaget som
            sådant och inte heller rörande datum för ikraftträdande av en
            kommande reform. Vi behöver nu alla få tid att överväga vilka
            handlingsalternativ som på kort och lite längre sikt är möjliga
            att genomföra.
          </note>
          <note>
            På kort sikt är det givetvis nödvändigt att Utlänningsnämnden
            ges förutsättningar att fungera så bra som möjligt. Regeringen
            föreslår i budgetpropositionen för 2003 att såväl Utlänningsnämnden
            som
          </note>
          <note>
            Migrationsverket tillförs utökade resurser i syfte att korta
            handläggningstiderna och stärka rättssäkerheten.
          </note>
          <note>
            Jag hoppas att jag med detta har besvarat Ana Maria Nartis frågor
            och hoppas att tillsammans med riksdagens partier kunna gå vidare
            med lagstiftningsprocessen i syfte att uppnå ett förbättrat system
            för prövning av utlänningsärendena, som tillgodoser kraven på
            såväl en rättssäker som snabb ärendehantering.
          </note>
          <note type="speaker">
            Anf. 2 ANA MARIA NARTI (fp):
          </note>
          <note>
            Herr talman! Jag tackar för svaret. Jag måste börja med en precisering.
            När jag skrev interpellationen hade inte Lagrådets svar kommit.
            Själva tyngdpunkten i vår debatt i dag förflyttas därför lite
            grann.
          </note>
          <note>
            Vad som har kommit fram mycket tydligt efter det att Lagrådets
            yttrande har presenterats är att vi behöver en ordentlig genomgång
            av de så kallade materiella reglerna. I detta måste jag säga att
            vi som medlemmar i Folkpartiet liberalerna är mycket glada.
          </note>
          <note>
            Vi har många gånger understrukit att lagen inte är tillräckligt
            tydlig och förutsebar. Vi har krävt preciseringar både när det
            gäller asylskäl och humanitära skäl. På så sätt kan vi säga att
            vi är överens. Samtidigt är det väldigt viktigt att tänka på att
            själva diskussionen om Utlänningsnämnden inte kan ta slut med
            detta.
          </note>
          <note>
            Vi behöver jobba vidare med lagen - det är självklart. Det finns
            otydliga punkter i lagen som kan skapa grund för det som i Lagrådets
            text kallas för skönsmässiga grunder, vilket är väldigt skrämmande.
          </note>
          <note>
            Samtidigt behöver vi tänka på praktiska möjligheter att i framtiden
            korta behandlingstiden för överprövande av sådana ärenden. Då
            är förvaltningsdomstolarna enligt vår mening fortfarande den bästa
            lösningen. Jag kan inte se någon skillnad i detta sammanhang.
            Om man preciserar lagarna så finns det goda grunder för förvaltningsdomstolarna
            och för att de ska fungera ordentligt och bra och för att de skönsmässiga
            grunderna ska försvinna från praxis när det gäller behandling
            av utlänningsärenden.
          </note>
          <note>
            Jag kan absolut inte tänka mig att Utlänningsnämnden skulle kunna
            fungera bättre, effektivare och snabbare än många förvaltningsdomstolar.
            Som bekant är Folkpartiet liberalerna motståndare till speciella
            domstolar. Vi vill ha många förvaltningsdomstolar som agerar på
            olika områden. Då blir det också mycket lättare att snabbt avgöra
            vid överklaganden.
          </note>
          <note type="speaker">
            Anf. 3 Statsrådet JAN O KARLSSON (s):
          </note>
          <note>
            Herr talman! Jag ska först göra några kommentarer till Ana Maria
            Nartis synpunkter och påpekanden.
          </note>
          <note>
            Sedan ska jag säga några ord om vad som har hänt i dag. Även
            jag kämpar ju med det tidsmässiga problemet - svaret gavs i går,
            och jag har haft möte med socialförsäkringsutskottet i dag. Mötet
            gav en hel del resultat som jag tror kan vara av intresse för
            vårt meningsutbyte.
          </note>
          <note>
            Först och främst vill jag vad beträffar de skönsmässiga grunderna
            som omnämns i lagrådsyttrandet understryka att skönsmässiga grunder
            mycket väl kan förekomma utan att det för den skull föreligger
            godtycke. Men jag förstår - och det talade vi också om med socialförsäkringsutskottet
            i dag - att det viktiga är att vi har ett rättssäkert system även
            om det understundom kan vara så att i denna, liksom i annan, prövning
            av gällande lagstiftning så måste skönsmässiga avvägningar göras.
            Jag tänker på förhållandet att vi i utlänningsrätten har just
            den individuella prövningen som kungstanke. Det innebär ständigt
            en anpassning till varje individuellt fall.
          </note>
          <note>
            Däremot var vi i dag i utskottet naturligtvis fullständigt på
            det klara med att varje form av godtycke måste undvikas vid tillämpning
            av denna lag och de ärenden den gäller.
          </note>
          <note>
            När det gäller sambandet mellan korta behandlingstider och förvaltningsdomstolar
            så har utskottet och jag tillsammans haft ett förberedelsearbete,
            eftersom vi har gjort lagrådsremissen ihop. Det har då blivit
            klart att när man går över från en klagoinstans till två klagoinstanser
            och partssammansatt prövning så är risken snarare den motsatta
            - vi får en längre tid.
          </note>
          <note>
            För att i så fall vinna tid i behandlingen ställs man också inför
            avsevärda resursproblem. Jag tror inte att det råder några skilda
            meningar om detta, och utskottet och jag har kommit fram till
            samma bedömning.
          </note>
          <note>
            När det gäller motståndet mot specialdomstolar så noterar jag
            rättshistoriskt att vi alla under en period helt ville avskaffa
            specialdomstolar av alla slag. Den faktiska utvecklingen har sedan
            burit syn för sägen;
          </note>
          <note>
            det har vi inte gjort. Fortfarande har vi i svenskt rättsväsende
            en omfattande, ymnig och närmast ökande förekomst av specialdomstolar.
            Utlänningsnämnden inrättades innan denna diskussion på allvar
            började ta fart. Jag vet inte riktigt var vi befinner oss i dag.
            På den punkten vill jag under inga omständigheter prejudicera
            det arbete som jag nu har för avsikt att efter hörande av socialförsäkringsutskottet
            inleda med fortsättningen.
          </note>
          <note>
            Det handlar om att vi har ett mycket klart positivt uttalande
            av Lagrådet, nämligen att Lagrådet vill att vi ska arbeta med
            domstolsförfarande som klagoinstans, att vi ska ha tvåpartsförfarande
            och att vi ska ha muntlighet.
          </note>
          <note>
            Låt mig som en personlig deklaration tillfoga att det för mig
            också är väldigt viktigt att i det fortsatta arbetet se till att
            vi får två parter som alldeles klart är jämställda. Jag tror att
            ett av de problem som vi har arbetat med när det gäller Utlänningsnämndens
            funktionssätt är att det inte har varit klart, utan att det har
            funnits en upplevelse av och kanske en realitet i att parterna
            inte har varit jämställda. På den punkten är samstämmigheten klar.
            Jag vill i mitt nästa inlägg fortsättningsvis beröra något av
            resultatet av den överläggningen.
          </note>
          <note type="speaker">
            Anf. 4 ANA MARIA NARTI (fp):
          </note>
          <note>
            Herr talman! Tack för svaret! Det kanske är min svenska som inte
            räcker till. Skönsmässiga grunder är för mig motsatsen till principiella
            eller sakliga grunder. Det är för mig faktiskt synonymt med godtycke.
          </note>
          <note>
            Det är kanske min svenska - jag är trots allt före detta flykting
            och jag har bara varit i 32 år i Sverige. Så kanske förstår jag
            inte innehållet i "skönsmässiga grunder". Fast jag tycker att
            det är skrämmande. Det ska finnas sakliga grunder för en bedömning
            av ett så viktigt ärende som rätten att bosätta sig i Sverige.
            Det ska finnas principiella grunder för bedömningen av varje individuellt
            fall. Men skönsmässiga grunder tycker jag fortfarande är fullständigt
            otillfredsställande.
          </note>
          <note>
            När det gäller specialdomstolar kan jag som en människa som har
            jobbat mycket med problem som uppstår mellan folk från olika etniska
            grupper säga att vi i invandrarbefolkningen inte har goda erfarenheter
            av specialdomstolsarbete. Titta på integrationsfrågorna! Det är
            Arbetsdomstolen som ska behandla dem.
          </note>
          <note>
            Är vi nöjda med resultatet? Inte alls. Det som händer är fortfarande
            att många fall försvinner någonstans i hanteringen. Specialdomstolen
            är alldeles för mycket koncentrerad på de viktiga aktörernas,
            det vill säga arbetstagarnas och arbetsgivarnas organisationers,
            ställningstaganden i domstolen. Då försvinner de individuella
            fallen bort någonstans i hanteringen.
          </note>
          <note>
            Jag kan också lägga till att vi fortfarande i Sverige saknar
            utbildningar som ska öppna möjligheten för en fungerande kommunikation
            mellan människor från olika etniska grupper. Jag sökte själv i
            förra veckan efter advokater som skulle kunna hjälpa i ett fall
            av diskriminering. De är väldigt svåra att hitta! Detta måste
            också vara ett problem för utlänningsärenden.
          </note>
          <note>
            Det finns alltså mycket att göra på området.
          </note>
          <note>
            Jag tycker fortfarande att förvaltningsdomstolar -
          </note>
          <note>
            vanliga domstolar - är en bättre arena för att lösa de här problemen
            än de mycket specialiserade och egentligen självcentrerade domstolar
            som specialdomstolarna brukar bli.
          </note>
          <note type="speaker">
            Anf. 5 Statsrådet JAN O KARLSSON (s):
          </note>
          <note>
            Herr talman! Jag skulle vilja slå till två reträtter omedelbart.
            Den första gäller begreppet skönsmässiga grunder. Jag kan visserligen
            inte falla tillbaka på några etniska argument; jag har talat detta
            språk i 63
          </note>
          <note>
            år. Men jag är inte jurist, och det är möjligt att nyanseringen
            av begreppet skönsmässig grund är sådan att jag ska vara lite
            försiktig. Vi förde faktiskt en diskussion om detta - om "skönsmässig"
            och "godtycklig"
          </note>
          <note>
            - men jag vill på den punkten under inga omständigheter ha någon
            bestämd uppfattning, och det vill jag gärna ha fört till kammarens
            protokoll. Jag vill tillfråga mina juridiska rådgivare innan jag
            rör mig en millimeter på detta uppenbart minerade fält.
          </note>
          <note>
            Den andra gäller specialdomstolarna. Det var en ren doktrinhistorisk
            anmärkning. Jag har inga som helst andra åsikter än Ana Maria
            Narti om vikten av att så många ärenden som möjligt i vårt rättsväsende
            handhas av de allmänna domstolarna eller förvaltningsdomstolarna.
            Det var en ren doktrinhistorisk anmärkning.
          </note>
          <note>
            Jag kan dock inte låta bli att notera att såväl Arbetsdomstolen
            som Utlänningsnämnden tillkommit på initiativ av detta liberala
            parti 1928 respektive 1992.
          </note>
          <note>
            Men även detta ska uppfattas som en ren doktrinhistorisk anmärkning.
            I sakfrågan är vi helt överens.
          </note>
          <note>
            Det vi kom fram till i dag - och det kanske är det allra viktigaste
            - i den överläggning jag haft med utskottet är att jag nu ska
            inbjuda till överläggningar med alla partier. Alla partier och
            regeringen är fullständigt överens om att det inte kommer att
            bli något status quo i den här frågan. Vi måste fortsätta framåt
            för att lösa den.
          </note>
          <note type="speaker">
            Anf. 6 ANA MARIA NARTI (fp):
          </note>
          <note>
            Herr talman! Tack för svaret. Den här debatten kommer säkert
            att fortsätta. Vi har alla väldigt mycket att vinna på att ett
            grundläggande arbete, både med lagen och med instansordningen,
            kommer i gång ordentligt.
          </note>
          <note>
            Jag vill avsluta den här debatten med några personliga betraktelser.
            Under de tolv år som har gått sedan diktaturen föll i Rumänien
            har jag haft många tillfällen att se hur olika utlänningsärenden
            behandlas i praktiken. Jag har träffat på många fall som har haft
            precis samma situation bakom sig men som bedömts olika. Det är
            den här praktiken som vi måste komma ifrån. Varje dag som går
            utan att denna praxis tar slut innebär tragedier för människor.
          </note>
          <note>
            Jag tänker också lite grann på hela den debatt som vi hade under
            sommaren om arbetskraftsinvandring.
          </note>
          <note>
            Om en liten grupp av de människor som skickades hem efter år
            av plågor på gömställen hade fått möjlighet att arbeta i Sverige
            skulle många tragedier ha undvikits. Jag ser en direkt relation
            mellan de här mänskliga tragedierna och avsaknaden av en rätt
            till arbete i det här landet.
          </note>
          <note type="speaker">
            Anf. 7 Statsrådet JAN O KARLSSON (s):
          </note>
          <note>
            Herr talman! Jag tror att vi i väldigt hög grad har en gemensam
            syn på hur vi ska fortsätta det här arbetet. Jag vill så långt
            det är möjligt nu precisera hur jag ser på den fortsättningen.
          </note>
          <note>
            Vi har ett kortsiktigt perspektiv och ett långsiktigt.
          </note>
          <note>
            Det rådde fullständig konsensus vid dagens utskottsöverläggning
            om att vi inte kan stanna nu och låta situationen förbli oförändrad.
            I de överläggningar som jag ser fram emot ska kunna inledas inom
            några veckor räknar jag alltså med att vi ska kunna dela upp frågan.
          </note>
          <note>
            Det kortsiktiga perspektivet handlar om vilka omedelbara åtgärder
            som nu anses vara möjliga Där tänker jag arbeta efter den konsensusprincip
            som jag använt under den korta tid som jag har varit ansvarig
            för de här frågorna. Det är naturligtvis själva instansordningen
            som faller i ögonen. Där hoppas jag att vi ska kunna arbeta. Men
            jag vill akta mig för att dra några specifika slutsatser innan
            jag har fört en diskussion med alla partier. Det är det kortsiktiga
            perspektivet.
          </note>
          <note>
            Det långsiktiga perspektivet handlar om en förändring av lagstiftningen.
            Budskapet från Lagrådet är tydligt. Denna lag måste ses över.
          </note>
          <note>
            Det jag har sagt till utskottet i dag - och jag har funnit en
            betydande samstämmighet även på den punkten - är att den översynen
            redan sker på det europeiska planet. Vi har för närvarande ett
            tiotal direktivförslag under arbete. Det ska i sanningens namn
            sägas att under det danska ordförandeskapet har effektiviteten
            i detta arbete ökat. Det är delvis också en följd av toppmötet
            som ägde rum i juni i Sevilla och på svensk tillskyndan som det
            arbetet nu går mycket snabbare.
          </note>
          <note>
            Jag räknar alltså med att vi kommer att ha ett kortsiktigt perspektiv
            där vi ska försöka finna en lösning som ökar rättssäkerheten och
            ett långsiktigt där vi i den europeiska miljön nu snabbt, men
            ändå något mer tidsödande, kan få till stånd ändringar i den svenska
            utlänningslagstiftningen.
          </note>
          <note>
            Med detta vill jag tacka för den här överläggningen.
          </note>
          <note>
            Överläggningen var härmed avslutad.
          </note>
          <note>
            9 § Anmälan om inkomna faktapromemorior om förslag från Europeiska
            kommissionen
          </note>
          <note>
            Talmannen anmälde att följande faktapromemorior om förslag från
            Europeiska kommissionen inkommit och överlämnats till utskott:
          </note>
          <note>
            2002/03:FPM8 Ändring av ett flertal direktiv på utsädesområdet
            KOM(2002)523 till miljö- och jordbruksutskottet
          </note>
          <note>
            2002/03:FPM10 Demokratisk kontroll över Europol
          </note>
          <note>
            KOM(2002)95 till justitieutskottet
          </note>
          <note>
            2002/03:FPM11 Ändrat förslag till prospektdirektiv
          </note>
          <note>
            KOM(2002)460 till finansutskottet
          </note>
          <note>
            10 § Hänvisning av ärenden till utskott
          </note>
          <note>
            Föredrogs och hänvisades
          </note>
          <note>
            Proposition
          </note>
          <note>
            2002/03:10 till skatteutskottet
          </note>
          <note>
            Skrivelse
          </note>
          <note>
            2002/03:3 till justitieutskottet
          </note>
          <note>
            Förslag
          </note>
          <note>
            2002/03:RR2 till finansutskottet
          </note>
          <note>
            2002/03:RR3 till utbildningsutskottet
          </note>
          <note>
            Motioner
          </note>
          <note>
            2002/03:K2 och K3 till konstitutionsutskottet
          </note>
          <note>
            11 § Bordläggning
          </note>
          <note>
            Anmäldes och bordlades
          </note>
          <note>
            Propositioner
          </note>
          <note>
            2002/03:5 Vissa mervärdesskattefrågor
          </note>
          <note>
            2002/03:9 Sjukhus med vinstsyfte; förlängd giltighet av lagen
            (2000:1440) om inskränkning i landstingens rätt att överlämna
            driften av akutsjukhus till annan
          </note>
          <note>
            Förslag
          </note>
          <note>
            2002/03:RR7 Riksdagens revisorers förslag angående styrning av
            försvarets fastigheter och anläggningar
          </note>
          <note>
            12 § Anmälan om frågor för skriftliga svar
          </note>
          <note>
            Anmäldes att följande frågor för skriftliga svar framställts
          </note>
          <note>
            den 21 oktober
          </note>
          <note>
            2002/03:51 av Börje Vestlund (s) till justitieminister
          </note>
          <note>
            Thomas Bodström
          </note>
          <note>
            Trossamfund bör kunna registrera partnerskap
          </note>
          <note>
            2002/03:52 av Börje Vestlund (s) till justitieminister
          </note>
          <note>
            Thomas Bodström
          </note>
          <note>
            Partnerskapslagens anknytningskrav bör kompletteras
          </note>
          <note>
            2002/03:53 av Carl-Axel Johansson (m) till jordbruksminister
            Margareta Winberg
          </note>
          <note>
            Fiskestoppet av torsk
          </note>
          <note>
            2002/03:54 av Carl-Axel Johansson (m) till finansminister Bosse
            Ringholm
          </note>
          <note>
            Reklamskatten
          </note>
          <note>
            2002/03:55 av Börje Vestlund (s) till utrikesminister
          </note>
          <note>
            Anna Lindh
          </note>
          <note>
            Utlandsmyndigheter bör kunna registrera partnerskap
          </note>
          <note>
            2002/03:56 av Kerstin-Maria Stalin (mp) till utrikesminister
            Anna Lindh
          </note>
          <note>
            Mänskliga rättigheter i Iran
          </note>
          <note>
            den 22 oktober
          </note>
          <note>
            2002/03:57 av Inger Lundberg (s) till utrikesminister
          </note>
          <note>
            Anna Lindh
          </note>
          <note>
            Rättssäkerhet för svensk medborgare på Guantanamo
          </note>
          <note>
            2002/03:58 av Maria Wetterstrand (mp) till miljöminister Lena
            Sommestad
          </note>
          <note>
            Jakt på vargar med sändare
          </note>
          <note>
            2002/03:59 av Maria Wetterstrand (mp) till jordbruksminister
            Ann-Christin Nykvist
          </note>
          <note>
            Ekologiska nöt- och lammprodukter
          </note>
          <note>
            2002/03:60 av Maria Wetterstrand (mp) till jordbruksminister
            Ann-Christin Nykvist
          </note>
          <note>
            Eldressyr av hund
          </note>
          <note>
            2002/03:61 av Henrik S Järrel (m) till statsrådet Hans
          </note>
          <note>
            Karlsson
          </note>
          <note>
            Försäkringskassornas organisation
          </note>
          <note>
            Frågorna redovisas i bilaga som fogas till riksdagens snabbprotokoll
            tisdagen den 5 november.
          </note>
          <note>
            13 § Anmälan om skriftliga svar på frågor
          </note>
          <note>
            Anmäldes att skriftliga svar på följande frågor inkommit
          </note>
          <note>
            den 21 oktober
          </note>
          <note>
            2002/03:38 av Martin Andreasson (fp) till justitieminister Thomas
            Bodström
          </note>
          <note>
            Förfalskade konkursansökningar
          </note>
          <note>
            2002/03:39 av Inger René (m) till justitieminister
          </note>
          <note>
            Thomas Bodström
          </note>
          <note>
            Polismyndigheten i Västra Götaland
          </note>
          <note>
            Svaren redovisas i bilaga som fogas till riksdagens snabbprotokoll
            tisdagen den 5 november.
          </note>
          <note>
            14 § Kammaren åtskildes kl. 14.26.
          </note>
          <note>
            Förhandlingarna leddes av talmannen.
          </note>
        </div>
      </body>
    </text>
  </TEI>
</teiCorpus>
