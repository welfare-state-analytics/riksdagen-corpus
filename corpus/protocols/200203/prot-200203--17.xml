<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 200203</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 200203</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200203--17</head>
          <docDate when="2002-11-14">2002-11-14</docDate>
        </div>
      </front>
      <body>
        <div>
          <note>
            14.00 - 15.02
          </note>
          <note>
            Det justerade protokollet beräknas utkomma om 3 veckor
          </note>
          <note>
            ---------------------------------
          </note>
          <note>
            1 § Justering av protokoll
          </note>
          <note>
            Justerades protokollet för den 8 november.
          </note>
          <note>
            2 § Ledighet, m.m.
          </note>
          <note>
            Förste vice talmannen meddelade att Lena Sandlin-Hedman (s) ansökt
            om sjukledighet under tiden den 14 november-20 december 2002.
          </note>
          <note>
            Kammaren biföll denna ansökan.
          </note>
          <note>
            Förste vice talmannen anmälde att Britta Rådström (s) skulle
            tjänstgöra som ersättare för Lena
          </note>
          <note>
            Sandlin-Hedman.
          </note>
          <note>
            3 § Avsägelse
          </note>
          <note>
            Förste vice talmannen meddelade att Anne Marie
          </note>
          <note>
            Brodén (m) avsagt sig uppdraget som suppleant i socialförsäkringsutskottet
            och bostadsutskottet.
          </note>
          <note>
            Kammaren biföll denna avsägelse.
          </note>
          <note>
            4 § Kompletteringsval
          </note>
          <note>
            Förste vice talmannen meddelade att Socialdemokraternas riksdagsgrupp
            på grund av uppkomna vakanser anmält Anita Jönsson som ledamot
            i EU-
          </note>
          <note>
            nämnden efter Berit Andnor och Cecilia Dahl som suppleant i konstitutionsutskottet
            och arbetsmarknadsutskottet under Luziano Astudillos ledighet.
          </note>
          <note>
            Förste vice talmannen meddelade vidare att Moderaternas riksdagsgrupp
            anmält Per Westerberg som ledamot i riksdagens valberedning efter
            Chris Heister,
          </note>
          <note>
            Anne Marie Brodén som ledamot i socialutskottet efter Chris Heister,
            Marietta de Pourbaix-Lundin som suppleant i riksdagens valberedning
            efter Per Westerberg och Björn Hamilton som suppleant i socialförsäkringsutskottet,
            socialutskottet och bostadsutskottet efter Anne Marie Brodén.
          </note>
          <note>
            Förste vice talmannen förklarade valda till
          </note>
          <note>
            ledamot i EU-nämnden
          </note>
          <note>
            Anita Jönsson (s)
          </note>
          <note>
            ledamot i riksdagens valberedning
          </note>
          <note>
            Per Westerberg (m)
          </note>
          <note>
            ledamot i socialutskottet
          </note>
          <note>
            Anne Marie Brodén (m)
          </note>
          <note>
            suppleant i riksdagens valberedning
          </note>
          <note>
            Marietta de Pourbaix-Lundin (m)
          </note>
          <note>
            suppleant i konstitutionsutskottet
          </note>
          <note>
            Cecilia Dahl (s)
          </note>
          <note>
            suppleant i socialförsäkringsutskottet
          </note>
          <note>
            Björn Hamilton (m)
          </note>
          <note>
            suppleant i socialutskottet
          </note>
          <note>
            Björn Hamilton (m)
          </note>
          <note>
            suppleant i arbetsmarknadsutskottet
          </note>
          <note>
            Cecilia Dahl (s)
          </note>
          <note>
            suppleant i bostadsutskottet
          </note>
          <note>
            Björn Hamilton (m)
          </note>
          <note>
            5 § Anmälan om fördröjda svar på interpellationer
          </note>
          <note>
            Till riksdagen hade inkommit följande skrivelser:
          </note>
          <note>
            Interpellation 2002/03:22
          </note>
          <note>
            Till riksdagen
          </note>
          <note>
            Interpellation 2002/03:22 av Anne-Marie Ekström
          </note>
          <note>
            (fp) om barns situation i asylsökande familjer
          </note>
          <note>
            Interpellationen kommer att besvaras torsdagen den 21 november
            2002.
          </note>
          <note>
            Skälet till dröjsmålet är resor och andra engagemang.
          </note>
          <note>
            Stockholm den 11 november 2002
          </note>
          <note>
            Utrikesdepartementet
          </note>
          <note>
            Jan O Karlsson
          </note>
          <note>
            Interpellation 2002/03:23
          </note>
          <note>
            Till riksdagen
          </note>
          <note>
            Interpellation 2002/03:23 av Carl B Hamilton om direktiven till
            utredning om partibidrag
          </note>
          <note>
            Interpellationen kommer att besvaras fredagen den 29 november
            2002.
          </note>
          <note>
            Skälet till dröjsmålet är utlandsresa och andra inbokade engagemang.
          </note>
          <note>
            Stockholm den 11 november 2002
          </note>
          <note>
            Statsrådsberedningen
          </note>
          <note>
            Pär Nuder
          </note>
          <note>
            6 § Svar på interpellation 2002/03:21 om en öppen arbetsmarknad
            för utländska akademiker
          </note>
          <note>
            Anf. 1 Utbildningsminister THOMAS
          </note>
          <note type="speaker">
            ÖSTROS (s):
          </note>
          <note>
            Herr talman! Ana Maria Narti har ställt ett antal frågor till
            mig som rör utländska akademikers möjligheter att arbeta i Sverige
            inom det yrke som de har utbildat sig för. Detta är något som
            rör flera olika statsråd och jag svarar på Ana Maria Nartis frågor
            framför allt i de delar de rör mitt ansvarsområde i regeringen.
          </note>
          <note>
            Som jag framhöll i den interpellationsdebatt som jag och Ana
            Maria Narti hade i dessa frågor här i kammaren den 3 juni, bor
            det i dag i Sverige många högskoleutbildade invandrare som inte
            får arbeten som motsvarar deras utbildning. Det är självklart
            av stor betydelse att Sverige och de svenska arbetsgivarna förmår
            att ta vara på den kompetens som dessa välutbildade personer har.
            Att inte göra det innebär både ett samhällsekonomiskt slöseri
            med resurser och ett lidande för många enskilda människor.
          </note>
          <note>
            I propositionen Den öppna högskolan (prop.
          </note>
          <note>
            2001/02:15) slog regeringen fast att det behövs en fortsatt satsning
            på olika former av kompletteringsutbildningar för utländska akademiker.
            Det är viktigt att tidigt kartlägga utländska akademikers utbildningsbakgrund
            och yrkeserfarenheter och att utifrån denna kartläggning göra
            individuella handlingsplaner, så att varje enskild person får
            den kompletterande utbildning som kan behövas för att få ett lämpligt
            arbete.
          </note>
          <note>
            I propositionen Den öppna högskolan förklarade regeringen också
            att lärosätena måste bli bättre på att värdera de sökandes reella
            kunskaper och inte bara se till de formella meriterna. Ett sådant
            synsätt torde även underlätta inträdet på den svenska arbetsmarknaden
            för personer som har en utländsk akademisk examen och minska behovet
            av kompletterande utbildning.
          </note>
          <note>
            I enlighet med regeringens förslag har en ändring gjorts i högskolelagen
            som innebär att högskolorna, utöver att främja förståelsen för
            andra länder och för internationella förhållanden, även aktivt
            ska främja och bredda rekryteringen till högskolan. Lagändringen
            trädde i kraft den 1 juli 2002.
          </note>
          <note>
            Som jag nämnde i interpellationsdebatten den 3
          </note>
          <note>
            juni har regeringen också beslutat att tilldela Linköpings universitet
            och Malmö högskola 5 miljoner kronor vardera under 2002 för en
            satsning på kompletterande utbildning för invandrade akademiker.
          </note>
          <note>
            Satsningen pågår under tre år och omfattar alltså sammanlagt
            30 miljoner kronor. Syftet med utbildningen är att invandrare
            med en utländsk högskoleutbildning ska kunna få en kompletterande
            utbildning för att möta kraven på arbetsmarknaden.
          </note>
          <note>
            Utformningen av dessa utbildningar beslutar de enskilda lärosätena
            om, men självklart är det angeläget att detta sker i samverkan
            med studenter, arbetsgivare och andra berörda parter som till
            exempel olika invandrarorganisationer. Genom att förlägga denna
            satsning på kompletterande utbildningar för invandrare till enbart
            två lärosäten skapas samordningsmöjligheter som förhoppningsvis
            kan bidra till att utbildningarna blir mer ändamålsenliga. Det
            är regeringens förhoppning att även andra lärosäten ska kunna
            dra lärdomar av detta projekt.
          </note>
          <note>
            Samtidigt har Högskoleverket i regleringsbrevet för budgetåret
            2002 fått i uppdrag att genomföra en nationell kartläggning och
            analys av kompletterande högskoleutbildningar för utländska akademiker
            samt att kontinuerligt följa upp antagningen av utländska akademiker
            till dessa utbildningar och innehållet i utbildningarna. Högskoleverket
            ska efter samråd med berörda myndigheter inkomma med en redovisning
            till Utbildningsdepartementet senast den 10 april
          </note>
          <note>
            2003.
          </note>
          <note>
            Arbetsmarknadspolitiken spelar också en central roll för att
            öka de invandrade svenskarnas tillträde till svensk arbetsmarknad.
            Förutom platsförmedling är kompetenshöjande insatser mycket viktiga.
            Därför har regeringen avsatt 100 miljoner kronor årligen under
            perioden 2001-2003 i syfte att erbjuda kompletterande utbildning
            inom bristyrken för personer med utländsk utbildning och för att
            tillgodose behovet av tvåspråkig personal inom vård och omsorg.
          </note>
          <note>
            Under 2001 deltog drygt 1 700 personer i dessa aktiviteter, och
            utbildningar genomfördes för sjuksköterskor, läkare och tandläkare.
            Dessutom genomfördes kompletterande lärarutbildning och utbildning
            inom tele, data samt elektronik. Planeringen av insatserna har
            skett i nära samverkan med landsting, kommuner och företag samt
            med parterna på arbetsmarknaden.
          </note>
          <note>
            Som statsministern framhöll i sin regeringsförklaring den 1 oktober,
            är arbetet med att öka de invandrade svenskarnas tillträde till
            arbetsmarknaden en av regeringens stora arbetsuppgifter under
            den här mandatperioden. Det kräver bland annat att undervisningen
            i svenska förbättras och att formerna och metoderna för värdering
            av utländsk yrkeskompetens utvecklas.
          </note>
          <note>
            Regeringen vill också att samtliga myndigheter och alla kommuner
            och landsting ska sätta upp mål och utarbeta handlingsplaner för
            att öka mångfalden och motverka diskriminering vid anställning.
            Men vi vill också att privata arbetsgivare gör samma sak. För
            att öka möjligheterna för invandrade svenskar med akademisk utbildning
            att hävda sig på den svenska arbetsmarknaden krävs att alla goda
            krafter samverkar.
          </note>
          <note type="speaker">
            Anf. 2 ANA MARIA NARTI (fp):
          </note>
          <note>
            Herr talman! Jag vill tacka för svaret. Jag vill också tacka
            för tålamodet. Det är andra gången vi här diskuterar de här frågorna.
            Men jag vill samtidigt påminna om att jag inte gör det för att
            tjata, utan för att bristen på kvalificerad arbetskraft visar
            sig vara alltmer allvarlig. Det antal som vi har hört talas om
            ligger långt ifrån det antal vi skulle behöva utbilda för att
            kunna hinna i kapp och täcka bristen.
          </note>
          <note>
            Det behövs mycket mer än satsningarna i Linköping och Malmö,
            och det går för långsamt. Om vi ska vänta tre år på att experimenten
            i Linköping och
          </note>
          <note>
            Malmö ska avslutas och sedan kanske tillbringa ett halvt eller
            ett år med utvärdering och diskussion kring vad som har hänt,
            så går det alldeles för lång tid.
          </note>
          <note>
            Varje dag som går då akademiker med hög utbildning och lång arbetslivserfarenhet
            från andra länder sitter passiva eller kör taxi leder till diskvalificering.
            Varje dag är en förlust för Sverige och en förlust för den berörda.
          </note>
          <note>
            Det finns en annan mycket viktig fråga som behöver lyftas fram.
          </note>
          <note>
            Inget av de problem vi nu diskuterar för andra gången är nytt.
            Signalerna om akademikers arbetslöshet kom från SACO redan på
            1980-talet. Då var det faktiskt högkonjunktur och då behövdes
            väldigt mycket arbetskraft. Men mitt i högkonjunkturen började
            de utländska akademikernas arbetslöshet att bli alltmer påtaglig.
          </note>
          <note>
            Det betyder att systemet inte fungerar. Det betyder att vi måste
            öppna möjligheter för väldigt många olikartade experiment och
            praktiska försök för att kunna undanröja alla hinder som står
            i vägen för människor.
          </note>
          <note>
            Häromdagen hörde vi på Uppdrag granskning talas om de konstiga
            språkprov som man använder för att kontrollera att blivande sjuksköterskor
            - som egentligen redan är sjuksköterskor från sina hemländer -
            förstår byråkratsvenska. Jag tror inte att de behöver så mycket
            byråkratsvenska av högsta klass.
          </note>
          <note>
            Jag tror att det behövs helt annan utformning av proven.
          </note>
          <note>
            Om vi inte sätter i gång väldigt många olikartade försök på många
            ställen kommer vi om tio år att diskutera samma problem men med
            högre arbetslöshet bland akademiker och antagligen med våldsamma
            konflikter mellan de etniska grupperna. Så länge den här orättvisan
            pågår växer missnöjet, misstron och till slut aggressiviteten
            i väldigt många grupper.
          </note>
          <note type="speaker">
            Anf. 3 TORSTEN LINDSTRÖM (kd) replik:
          </note>
          <note>
            Herr talman! Interpellanten tar upp en viktig fråga. I dag pågår
            ett resursslöseri både mänskligt och ekonomiskt beroende på att
            invandrade akademiker möter en rad hinder på sin väg in i den
            svenska arbetsmarknaden.
          </note>
          <note>
            Jag vill referera till exemplet den utländska sjuksköterskan
            som kommer till Sverige. För att få svensk legitimation räcker
            det inte med att vara skicklig i sitt yrke. Han eller hon måste
            också leva upp till kunskapskrav i till exempel engelska; engelska
            som kanske inte alltid eller snarare ganska sällan används i den
            praktiska yrkesverkligheten.
          </note>
          <note>
            Det är krav som alla de svenska sjuksköterskor som genomgått
            den gamla sjuksköterskeutbildningen inte behövde leva upp till
            på samma sätt för att få sin legitimation.
          </note>
          <note>
            Det här exemplet är absurt. Det hindrar kvalificerade personer
            att komma in på arbetsmarknaden. Vi kristdemokrater menar att
            Sverige behöver hjälpa inte stjälpa dessa yrkesmänniskor. Därför
            vill vi utveckla validering som en metod.
          </note>
          <note>
            Utbildningsministern har också på sitt bord för ett år sedan
            - i oktober 2001 - fått förslag om att utveckla valideringen som
            ett instrument. Valideringsutredningen lade en rad förslag. Dessa
            förslag, herr talman, borde leda till mer av konkretion i regeringens
            politik.
          </note>
          <note>
            Det handlar också om attityder. Att se varje människas unika
            bidrag till Sverige som en tillgång. Det krävs när vi redan har
            en brist och kommer att få en större brist inom flera yrken till
            exempel sjuksköterskeyrket.
          </note>
          <note>
            Herr talman! Utbildningsministerns svar på interpellationen berör
            inte de förslag som valideringsutredningen lade fram. Utbildningsministern
            berör heller inte bekymret med attityder på den svenska arbetsmarknaden.
          </note>
          <note>
            Min fråga till utbildningsministern blir i detta sammanhang därför:
            När kommer utbildningsministern att lägga de förslag som krävs
            för att på allvar ta till vara de utländska akademikernas kompetens?
          </note>
          <note>
            Anf. 4 Utbildningsminister THOMAS
          </note>
          <note type="speaker">
            ÖSTROS (s) replik:
          </note>
          <note>
            Herr talman! Jag kan försäkra att jag inte upplever
          </note>
          <note>
            Ana Maria Narti som tjatig på något sätt.
          </note>
          <note>
            Det här är en väldigt viktig diskussion och en diskussion som
            berör mycket stora delar av samhället.
          </note>
          <note>
            Mitt främsta ansvarsområde ligger inom utbildningspolitiken,
            men jag känner naturligtvis också ett engagemang för hur vår arbetsmarknad
            fungerar, vilka attityder som finns i det svenska samhället och
            hur det kommer sig att vi är så dåliga på att ta vara på människors
            erfarenheter och kunskaper i ett land som är i mycket stort behov
            av dessa kunskaper.
          </note>
          <note>
            Låt oss i det här sammanhanget diskutera utbildningspolitiken.
            Det är den som jag ansvarar för. Jag ber er att vända er till
            statsråd som ansvarar för arbetsmarknadspolitiken för att komma
            vidare med den diskussionen.
          </note>
          <note>
            Vi använder ibland utbildningspolitiken ganska framgångsrikt
            i dag när det gäller att bereda vägen för utländska akademiker.
            Linköping och Malmö är inte det enda exemplet på platser där det
            finns kompletteringar. Det finns kompletteringsutbildningar på
            en rad lärosäten. Med insatser framför allt från arbetsmarknadsstyrelsen
            med 100 miljoner kronor per år har man visat att det med en samlad
            insats går att bereda vägen för utländska akademiker som har läkarbakgrund,
            sjuksköterskebakgrund eller tandläkarbakgrund att komma in i den
            svenska arbetsmarknaden.
          </note>
          <note>
            Det har fungerat ganska väl i många fall. De erfarenheterna måste
            ju hämtas hem i arbetsmarknadspolitiken också för andra yrkesgrupper.
          </note>
          <note>
            Det vi vill göra när det gäller att förbereda lärosätena bättre
            på sin del i detta är att ge Linköping och
          </note>
          <note>
            Malmö ett uppdrag att utveckla arbetsformerna. Genom många år
            av kompletteringsutbildningar har vi fått erfarenheten att det
            ibland kan fungera alldeles utmärkt. Man får sin egen kompetens
            från ursprungslandet validerad. Man får beskrivet för sig vilka
            kurser man behöver gå för att komplettera så att man får de kunskaper
            man kommer att behöva på arbetsmarknaden. Man går igenom sin kompletteringsutbildning
            - och man går ut i arbetslöshet eftersom arbetsmarknaden ändå
            inte har efterfrågat dessa personer.
          </note>
          <note>
            Där har lärosätena en svår uppgift. De har ju inte det arbetssättet
            att de finns i den nära kontakt med arbetslivet som skulle behövas
            för att hjälpa till att slussa ut dessa personer.
          </note>
          <note>
            Det är det Linköping- och Malmöexemplet handlar om.
          </note>
          <note>
            Vi bör ge extra resurser till de högskolorna för att utveckla
            arbetsformerna så att det också blir en tätare kontakt mellan
            högskolans utbildningsverksamhet och arbetsgivare och andra aktörer
            på arbetsmarknaden så att man inte bara får den utbildning man
            behöver utan också får de kontakter man behöver för att få ett
            arbete.
          </note>
          <note>
            Svensk högskola har ju ingen erfarenhet av detta.
          </note>
          <note>
            Det är inte högskolornas traditionella arbete. Det vill vi bryta
            för att se om det då går att få detta att fungera bättre.
          </note>
          <note>
            Vi måste också i Sverige bli mycket bättre på introduktionen
            och mottagandet av utländska personer och flyktingar oberoende
            av vilka kunskaper de har.
          </note>
          <note>
            Vi måste validera och visa vägen för att komplettera utbildningar
            för att komma tillbaka till arbetsmarknaden.
          </note>
          <note>
            Enligt mig är det också tydligt att det finns en annan ingrediens.
            Det är ett slags diskriminerande process som pågår där man, även
            om man har fått sin utbildning validerad, kartlagd och godkänd,
            inte kommer in på den svenska arbetsmarknaden. Det måste också
            brytas.
          </note>
          <note>
            Jag tycker att just de exempel som Torsten Lindström tar fram,
            nämligen sjuksköterskorna, visar att det krävs fortsatta insatser.
            Det är ju inte högskolan som bestämmer vad som krävs för att man
            ska bli en legitimerad sjuksköterska. Det bestämmer ju de som
            arbetar inom sjukvården och inte minst socialstyrelsen. Det behövs
            en fortsatt dialog kring hur vi kan underlätta vägen för den som
            vill kunna göra en arbetsinsats som sjuksköterska när man har
            en utländsk examen.
          </note>
          <note type="speaker">
            Anf. 5 ANA MARIA NARTI (fp) replik:
          </note>
          <note>
            Herr talman! På en punkt tycker jag att utbildningsministern
            har rätt. Stora hinder drabbar också människor som till döds har
            kompletterat sina utbildningar. Stora hinder drabbar också den
            unga person som har gjort hela sin utbildning i Sverige men har
            en annan etnisk bakgrund.
          </note>
          <note>
            Jag talade häromdagen med en lektor som hade utbildat en fantastisk
            ung tjej som skulle bli apotekare. Hon var den bästa studenten
            i gruppen och den bästa elev som den här läraren någonsin hade
            haft, men flickan höll på att bli långtidsarbetslös. Problemet
            löstes först när lektorn personligen pratade med en ansvarig på
            ett apotek som behövde rekrytera folk.
          </note>
          <note>
            Vi behöver påtryckningsgrupper, och de bästa påtryckningsgrupperna
            finns i invandrarbefolkningen.
          </note>
          <note>
            Men vad händer när de försöker ta initiativ och påverka sin egen
            situation? Oftast är det så att den offentliga sektorns och de
            stora och starka svenska organisationernas representanter kör
            över invandrarna. Jag har många exempel på detta. Man samarbetar
            inte med invandrarnas arbetsgrupper. Man lyssnar inte på deras
            förslag. Man tar inte till vara redan gjorda positiva erfarenheter
            utan börjar hela tiden från noll och struntar fullständigt i alla
            förslag och alla ställningstaganden som kommer från invandrarnas
            sida.
          </note>
          <note>
            Diskrimineringen ligger i den här attityden hos den offentliga
            sektorn och mycket ofta - till min största bitterhet - också hos
            traditionella starka svenska organisationer. I toppen finns det
            ansvariga som alltid är väldigt entusiastiska för att samarbeta
            med invandrarna. Går man ett steg nedåt i hierarkin stöter man
            på tusen olika hinder och sätt att undvika samarbete med invandrarna.
          </note>
          <note>
            Det bästa sättet att bryta det här skulle vara att använda invandrarnas
            representanter som lärare för hela den offentliga sektorn. Då
            vänder man på den här situationen så att tjänstemän och politiker
            äntligen ser att vi kan.
          </note>
          <note>
            När jag kom till Sverige hade jag suttit i internationella juryer,
            och jag hade undervisat på högskolenivå. Vad gjorde det svenska
            utbildningssystemet med mig? Det krävde att jag skulle börja som
            om jag aldrig någonsin skulle ha läst en teaterpjäs och som om
            jag aldrig någonsin skulle ha sett en film. Jag hade intervjuat
            Orson Welles, men för det svenska utbildningssystemet var min
            erfarenhet noll. Jag kunde faktiskt mycket mer om den ryska filmen
            och teatern liksom om den östeuropeiska filmen och teatern i övrigt
            än någon lärare på svenskt universitet.
          </note>
          <note>
            Ändå tvingades jag börja från början. Det är därför jag kommer
            att doktorera som pensionär.
          </note>
          <note type="speaker">
            Anf. 6 TORSTEN LINDSTRÖM (kd):
          </note>
          <note>
            Herr talman! Det är positivt att utbildningsministern tar upp
            problemet med attityder. Det finns alltför många exempel på att
            attityder snarare bryter ned än bygger upp de människor som kommer
            till Sverige och genom vårt utbildningsväsen och på vår arbetsmarknad
            försöker att bli delar av det svenska samhället. Samtidigt är
            det här ett problem som angår oss alla. Vi har alla ett ansvar
            för att på våra respektive ansvarsområden se till att underlätta
            för de personer vi så väl behöver på svensk arbetsmarknad.
          </note>
          <note>
            Därför är det tråktigt att utbildningsministern inte berör den
            valideringsutredning som kom för ett år sedan och som lade fram
            konkreta förslag till framtagande av olika valideringsmodeller
            samt utveckling av olika instrument och metoder. Det vore tacknämligt
            om de förslagen ledde till konkreta initiativ.
          </note>
          <note>
            Utbildningsministern talar vidare om vikten av dialog. Exemplet
            med sjuksköterskan som anfördes här tidigare visar på behovet
            av dialog men också på behovet av initiativ. Vi kan givetvis tala
            mycket om vikten av att ta till vara människors kompetens, men
            om iniativen saknas och aldrig kommer på riksdagens bord blir
            det inte särskilt mycket lättare för de inblandade.
          </note>
          <note>
            Herr talman! Det vore alltså tacknämligt med fler initiativ från
            utbildningsministern.
          </note>
          <note>
            Anf. 7 Utbildningsminister THOMAS
          </note>
          <note type="speaker">
            ÖSTROS (s):
          </note>
          <note>
            Herr talman! Ana Maria Narti sade i sitt första inlägg att många
            olika praktiska försök behövs, och den uppfattningen delar jag
            till fullo eftersom det också handlar om många olika delar av
            samhället som måste förändras.
          </note>
          <note>
            Det görs insatser med ganska stora resurser inom arbetsmarknadspolitiken
            för att ge praktiska möjligheter för människor med utländsk akademisk
            bakgrund att få sin kompetens värderad och kompletterad.
          </note>
          <note>
            Vi gör nu också insatser för undervisningen i svenska för invandrare.
            Vi har från och med i höst helt nya kursplaner, som gör att svenskundervisningen
            bättre kan anpassas till människors olika bakgrund
          </note>
          <note>
            - en förändring som mottagits mycket positivt också i verksamheterna
            eftersom de ger nya instrument och möjligheter.
          </note>
          <note>
            Samtidigt ser en utredning över hela sfiundervisningen, brett
            och med kritisk blick för hur vi ska få den att fungera bättre.
            Detta sker tillsammans med en utredning som ser över hela mottagningen.
          </note>
          <note>
            Biträdande utbildningsminister Lena Hallengren ansvarar för vuxenutbildningen
            och för sfiundervisningen, och hon kommer att ta initiativ med
            anledning av detta förändringsarbete. Hon arbetar också med Valideringsutredningen
            i den del som handlar om människors yrkeskunskaper och möjligheter
            till validering av dessa.
          </note>
          <note>
            När det gäller den akademiska bakgrunden har vi på Högskoleverket
            ett system som fungerar relativt bra för väldigt många människor
            när det gäller att få en validering av den akademiska kompetensen.
            Det har hänt mycket som jag tror också sedan Ana Maria
          </note>
          <note>
            Narti stötte och blötte en besvärlig verklighet. Men vi har mycket
            att göra när det gäller högskolornas ambition att ta vara på den
            reella kompetensen. Det gäller både för invandrade akademiker
            och för andra grupper i vårt samhälle.
          </note>
          <note>
            Också detta finns med som en viktig ingrediens i propositionen
            Den öppna högskolan. Det är ett nytt tänkesätt, där det inte bara
            handlar om formell kompetens utan också tas hänsyn till reell
            kompetens när man i samverkan med högskolan planerar för framtida
            studier, så att man inte ska behöva gå tillbaka långt under sin
            egen kompetensnivå när man framöver ska ta till vara tidigare
            studier.
          </note>
          <note>
            Jag delar helt och hållet Ana Maria Nartis uppfattning att vi
            behöver påtryckningsgrupper. Det är klart att även offentlig verksamhet
            mycket kritiskt måste granska sig själv, och det gäller också
            inom högskolan. Därför har regeringen och jag väldigt ordentligt
            drivit frågorna om mångfald i högskolan.
          </note>
          <note>
            Sedan i våras har vi där för första gången också en lagstiftning
            som gäller högskolan, som förhindrar diskriminering och som även
            öppnar vägar för att klaga hos ombudsmännen för den som upplever
            sig vara diskriminerad. Den kräver vidare av högskolorna att de
            också arbetar aktivt med mångfaldsperspektivet och kritiskt granskar
            sig själva för att förändra gamla strukturer.
          </note>
          <note>
            Det är naturligtvis ett ganska långsiktigt arbete, men vi är
            tydliga från statsmakteras sida att vi begär detta av våra högre
            utbildningsinstitutioner. Det är också ett väldigt viktigt steg
            på vägen att ha en lagstiftning som skyddar enskilda mot diskriminerande
            behandling. Vårt nästa steg är att gå vidare med att skapa denna
            typ av mycket tydlig lagstiftning för det övriga utbildningssystemet.
          </note>
          <note>
            Jag tror också att vi genom att ge Linköping och
          </note>
          <note>
            Malmö ett extra uppdrag och en extra resurs kan lära oss mycket
            av hur högskolorna kan samverka med arbetsmarknaden, med invandrarorganisationer
            och med andra viktiga aktörer för att förbättra sina kompletteringsutbildningar.
          </note>
          <note>
            Vi har därutöver också framför oss den stora uppgiften att ändra
            attityderna i samhället så att den som har fått sin formella kompetens
            blir mottagen med öppna armar på arbetsmarknaden.
          </note>
          <note type="speaker">
            Anf. 8 ANA MARIA NARTI (fp):
          </note>
          <note>
            Herr talman! Jag ska börja med att ge en present till utbildningsministern,
            nämligen min senaste bok, som har titeln .integrerad, lille vän!
            Där redovisas tio punkter för bättre integration, utarbetade 1994-
          </note>
          <note>
            1996. De har påverkat två utredningar men ingenting i det praktiska
            livet. Fortfarande saknas väldigt mycket av det som var uppenbart
            nödvändigt för nästan tio år sedan.
          </note>
          <note>
            Folkpartiet har bra förslag för snabb förbättring på området.
            Jag ska lyfta fram bara ett av dem. Vi kunde ha ett prov för att
            certifiera de kvalifikationer som människor har. Man kunde helt
            enkelt underteckna provet med en symbol, så att de som bedömer
            provet inte ens vet att Muhammed är Muhammad. De ser bara kvalifikationerna
            i sättet att lösa svåra problem, till exempel för en civilingenjör,
            eller att ställa diagnos för en läkare. Detta skulle underlätta
            väldigt mycket, för vi skulle komma ifrån trasslet med poäng,
            prestige, revirtänkande och tron på att svenska utbildningar är
            bäst i hela världen, vilket jag inte alls tror alltid är fallet.
          </note>
          <note>
            Jag vill en gång till be utbildningsministern att hjälpa invandrarnas
            arbetsgrupper att komma in i dialogen. Från departementsnivå kan
            man göra det mycket bättre. Jag respekterar högskolornas och universitetens
            självständighet, självklart, men vi behöver ha arenor där vi äntligen
            möts. Tack så mycket!
          </note>
          <note>
            Anf. 9 Utbildningsminister THOMAS
          </note>
          <note type="speaker">
            ÖSTROS (s):
          </note>
          <note>
            Herr talman! Jag vill tacka för en bra diskussion.
          </note>
          <note>
            Jag vill också be Ana Maria Narti att delta vidare i den här
            diskussionen med högskolorna. Jag tror att det är precis det som
            behövs: ett aktivt intresse utifrån. Eftersom vi båda värnar om
            högskolornas självständighet och inte vill styra dem i detalj
            uppifrån krävs det också ett aktivt arbete utifrån på var och
            en av högskolorna. Jag vet att Ana Maria Narti har lång erfarenhet
            av att vara med och resonera om de här frågorna, och behövs då
            också ute i högskolorna för att ta upp den här dialogen.
          </note>
          <note>
            Jag ser att det pågår processer på flera olika håll som leder
            i rätt riktning. Vi har också från arbetsmarknadsmyndigheterna
            visat att det med stora insatser går att göra viktiga insatser
            när det gäller till exempel läkare, sjuksköterskor och tandläkare.
            Men vi har mycket kvar att göra med attitydförändringar, inte
            minst när det gäller synen på den reella kompetensen och att inte
            alltid fastna i det formella. Tack för en bra diskussion!
          </note>
          <note>
            Överläggningen var härmed avslutad.
          </note>
          <note>
            7 § Anmälan om inkommen faktapromemoria om förslag från Europeiska
            kommissionen
          </note>
          <note>
            Förste vice talmannen anmälde att följande faktapromemoria om
            förslag från Europeiska kommissionen inkommit och överlämnats
            till utskott:
          </note>
          <note>
            2002/03:FPM20 Kommissionens meddelande om handel och utveckling
            COM(2002)513 till utrikesutskottet
          </note>
          <note>
            8 § Hänvisning av ärenden till utskott
          </note>
          <note>
            Föredrogs och hänvisades
          </note>
          <note>
            Propositioner
          </note>
          <note>
            2002/03:15 till finansutskottet
          </note>
          <note>
            2002/03:19 till arbetsmarknadsutskottet
          </note>
          <note>
            Ajournering
          </note>
          <note>
            Kammaren beslutade kl. 12.33 på förslag av förste vice talmannen
            att ajournera förhandlingarna till kl. 14.00 då frågestunden skulle
            börja.
          </note>
          <note>
            Återupptagna förhandlingar
          </note>
          <note>
            Förhandlingarna återupptogs kl. 14.00.
          </note>
          <note>
            9 § Frågestund
          </note>
          <note type="speaker">
            Anf. 10 TALMANNEN:
          </note>
          <note>
            Frågor besvaras i dag av vice statsminister Margareta Winberg,
            utbildningsminister Thomas Östros, finansminister Bosse Ringholm,
            miljöminister Lena
          </note>
          <note>
            Sommestad och statsrådet Hans Karlsson. Jag tror att det är första
            gången som Hans Karlsson kommer till kammaren, och han hälsas
            därför särskilt välkommen.
          </note>
          <note>
            Sexuella trakasserier i skolan
          </note>
          <note type="speaker">
            Anf. 11 VERONICA PALM (s):
          </note>
          <note>
            Herr talman! I går kunde Skolverket i en rapport bekräfta hur
            viktigt det är att denna kammare om ett par månader ger stöd till
            min motion om sexuella trakasserier i skolan. Skolverket visade
            att mer än var fjärde elev har upplevt sexuella trakasserier och
            att var tionde elev har varit utsatt för fysiska sexuella övergrepp.
          </note>
          <note>
            Sexuella trakasserier är ett av de tydligaste och mest makabra
            uttrycken för hur långt vi har kvar i jämställdhetsarbetet. Någon
            kan säga att killar också blir mobbade. Det är riktigt, men det
            är inte en strukturell mobbning som baserar sig på en könsmaktsordning.
            Den enda anledningen till att kalla någon för hora är att trycka
            ned denna person. Varje gång som man bedöms efter sitt utseende
            definieras utseendet som viktigare än det som man har i sig. Varje
            gång som en tjej blir betraktad för sitt utseende försvinner också
            det andra.
          </note>
          <note>
            Min fråga till jämställdhetsministern, trots att vi har utbildningsministern
            här, är:
          </note>
          <note>
            Hur vill du handskas med rapporten, och hur vill du driva på
            i dessa frågor?
          </note>
          <note>
            Anf. 12 Vice statsminister MARGARETA
          </note>
          <note type="speaker">
            WINBERG (s):
          </note>
          <note>
            Herr talman! Det är en väldigt viktig fråga som
          </note>
          <note>
            Veronica Palm tar upp. Jag delar fullständigt uppfattningen att
            detta visar hur långt vi har kvar trots att vi i en internationell
            jämförelse är ett av de länder som har kommit längst i världen.
          </note>
          <note>
            Detta handlar om attityder och värderingar, och det kan inte
            enbart lagstiftas bort, utan det handlar om att vi måste arbeta
            för att förändra attityder och värderingar så att flickor och
            pojkar, kvinnor och män värderas lika. Men vi har också ett lagstiftningsarbete
            på gång, och det ligger på Thomas Östros, och det är möjligt att
            han i ett inlägg kan få besvara detta.
          </note>
          <note type="speaker">
            Anf. 13 VERONICA PALM (s):
          </note>
          <note>
            Herr talman! Det ger mig en möjlighet att ställa frågan också
            till utbildningsministern. Jag är nämligen övertygad om att det
            krävs en lagskärpning och att det krävs att också elever i skolan
            omfattas av jämställdhetslagens del om sexuella trakasserier eftersom
            det är elevernas arbetsplats. De vistas där varje dag under mer
            än tio år.
          </note>
          <note>
            Då blir min ganska enkla fråga till Thomas
          </note>
          <note>
            Östros: Är du beredd att se till att också elever omfattas av
            jämställdhetslagens text om sexuella trakasserier?
          </note>
          <note>
            Anf. 14 Utbildningsminister THOMAS
          </note>
          <note type="speaker">
            ÖSTROS (s):
          </note>
          <note>
            Herr talman! Det är trevligt att få de enkla frågorna.
          </note>
          <note>
            Det är klart att vi behöver en ny lagstiftning som också involverar
            eleverna i skolan. Det handlar om lag, och det handlar om att
            vara tydlig den vägen.
          </note>
          <note>
            Men Skolverkets rapport, som ju är beställd av regeringen, visar
            också att det krävs mycket annat arbete från oss vuxna, som föräldrar
            och som personal i skolan, nämligen ett mycket tydligt budskap
            om att vi inte accepterar kränkande behandling i skolan. Man måste
            involvera eleverna i det arbetet. Skolverket visar också att när
            man får med sig eleverna i ett arbete mot kränkande behandling
            blir miljön också mycket bättre, och då blir också resultaten
            för dem som går i skolan mycket bättre. Det behövs alltså ett
            mycket hårt arbete på den lokala nivån, på varje skola, med handlingsprogram
            mot kränkande behandling.
          </note>
          <note>
            Och man måste involvera lärare och elever.
          </note>
          <note>
            Det görs nu en översyn av hela diskrimineringslagstiftningen.
            I det arbetet, som pågår under Näringsdepartementet, finns också
            frågan om skolan ska föras in.
          </note>
          <note>
            Tidigare i år, under den förra mandatperioden, införde vi en
            lag på detta område för högskolan.
          </note>
          <note>
            Lärlingsutbildning
          </note>
          <note>
            Anf. 15 LENA ADELSOHN LIL-
          </note>
          <note type="speaker">
            JEROTH (m):
          </note>
          <note>
            Herr talman! Jag vill ställa en fråga till utbildningsminister
            Thomas Östros.
          </note>
          <note>
            Det talas i utbildningsdebatten mycket om brist på kunskaper,
            ofullständiga betyg, dålig ordförståelse och så vidare. Det är
            en kritik och en oro som är i hög grad berättigad. Alla människor
            är inte i första hand teoretiker eller akademiker.
          </note>
          <note>
            Vi fick senast under den allmänpolitiska debatten här i kammaren
            höra att det individuella programmet, som riktar sig till många
            skoltrötta, är det största eller näst största programmet i dag
            trots att det fungerar dåligt.
          </note>
          <note>
            Stockholms hantverksförening är en av de många aktörer som oroar
            sig för den dåliga tillväxten på just hantverksområdet. Jag har
            fått en lång lista från
          </note>
          <note>
            Stockholms hantverksförening över att det saknas glasmästare,
            låssmeder, plåtslagare, hovslagare, skomakare, tapetserare, kakelugnsmakare
            och så vidare.
          </note>
          <note>
            Och bara i Stockholm finns det i dag 300 hantverksyrken men inte
            någon lärlingsutbildning. Många av dessa hantverkare kommer att
            gå i pension inom kort.
          </note>
          <note>
            Det finns praktiska yrkesutbildningar på gymnasiet, men de är
            ofta väldigt kostsamma.
          </note>
          <note>
            Jag vill därför fråga utbildningsministern: Planerar regeringen
            någon ny satsning i samarbete med näringslivet så att hantverkarna
            inte blir någon ny utrotningshotad skara?
          </note>
          <note>
            Anf. 16 Utbildningsminister THOMAS
          </note>
          <note type="speaker">
            ÖSTROS (s):
          </note>
          <note>
            Herr talman! Just nu arbetar en parlamentarisk utredning med
            hur den framtida gymnasieskolan ska se ut. Den tar upp precis
            den typen av frågeställningar som Lena Adelsohn Liljeroth tar
            upp. Det handlar inte minst om att förstärka skolan för de elever
            som har det ganska tungt i skolan. Jag tror att vi kommer att
            kunna få en ganska bred samstämmighet kring ett antal idéer, till
            exempel att se till att förändra det individuella programmet så
            att vi också ger dessa ungdomar stimulans att gå vidare. Jag är
            däremot oroad för de förslag som Moderaterna för fram när det
            gäller grundskolans utveckling och som kommer att innebära att
            man tidigt i grundskolan sorterar bort möjligheterna att komma
            vidare till gymnasieutbildningar. Det tror jag att Lena Adelsohn
            Liljeroth ska fundera över, så att vi ser till att alla barn och
            ungdomar har chansen att komma vidare.
          </note>
          <note>
            Anf. 17 LENA ADELSOHN LIL-
          </note>
          <note type="speaker">
            JEROTH (m):
          </note>
          <note>
            Herr talman! Jag är inte så orolig för just den moderata skolpolitiken.
            Nu vill jag tala om framför allt lärlingsutbildningen och de brister
            som finns där. Det är tur att vi har så pass många hantverkare
            som kommer från andra länder - invandrare - annars skulle situationen
            vara ännu sämre än vad den är i dag.
          </note>
          <note>
            Ett av de stora problemen i fråga om de praktiska utbildningarna
            är att man inte vill släppa in näringslivet i skolan. I vissa
            kommuner finns det ett bra samarbete där näringslivet kommer in
            i skolan, och då fungerar detta mycket bättre.
          </note>
          <note>
            Vi moderater har föreslagit en ny och modern lärlingsutbildning
            som kan avslutas med gesällprov. Jag tror inte att utbildningsministern
            delar våra åsikter i detta sammanhang, men man kan kanske ändå
            kan mötas i någon form av diskussion längre fram.
          </note>
          <note>
            Jag vet också att det görs väldigt mycket i våra nordiska grannländer
            som vi också kanske kan titta på.
          </note>
          <note>
            Jag hoppas slutligen att utbildningsministern återkommer och
            att vi snart får fram en ny modell som innebär att det blir bättre
            ekonomiska villkor för såväl skolorna som för företagen och hantverksorganisationerna.
          </note>
          <note>
            Anf. 18 Utbildningsminister THOMAS
          </note>
          <note type="speaker">
            ÖSTROS (s):
          </note>
          <note>
            Herr talman! Jag delar Lena Adelsohn Liljeroths åsikt när det
            gäller näringslivets engagemang i gymnasieskolan. Jag tror att
            vi har en del att lära för gymnasieskolans del när vi tittar på
            hur den nya utbildningsform som vi har skapat, kvalificerad yrkesutbildning,
            fungerar. Där har man nämligen fått en mycket tät samverkan mellan
            den teoretiska utbildningen och den verksamhet som pågår på arbetsplatserna.
            Där tror jag att det finns mycket att diskutera.
          </note>
          <note>
            Men fall inte i den gropen och tro att praktiska utbildningar
            i dag inte kräver också teoretiska kunskaper. Det är en viktig
            diskussion som också måste föras inför framtidens gymnasieskola,
            att vi förstår att alla elever också behöver kunskaper om matematik
            och språk och i framtiden även, hoppas jag, om historia för att
            kunna vara aktiva medborgare och kunna möta ett modernt yrkesliv.
            Och här ska vi få en bättre samverkan mellan näringsliv och gymnasium
            med insikt om att också de teoretiska kunskaperna har ett mycket
            stort värde.
          </note>
          <note>
            Petroleumbränslenas hälsoeffekter
          </note>
          <note type="speaker">
            Anf. 19 KARIN SVENSSON SMITH (v):
          </note>
          <note>
            Herr talman! Jag har en fråga till miljöministern.
          </note>
          <note>
            Nyligen har det uppmärksammats att diesel är betydligt farligare
            än man tidigare trott, särskilt vad gäller de små partiklarna
            och deras hälsoeffekter.
          </note>
          <note>
            Detta är något som vi har uppmärksammat inom ramen för samarbetet
            mellan Vänsterpartiet, Miljöpartiet och regeringen. Därför finns
            det i miljömålspropositionen ett förslag till nytt delmål för
            små partiklar som det senast år 2005 ska finnas ett värde för.
            Jag undrar om något arbete är på gång vad gäller detta.
          </note>
          <note>
            Om arbetet tillsammans med Kemikalieinspektionen vad gäller petroleumbränslen
            står det i kemikaliepropositionen att regeringen avser att uppdra
            åt
          </note>
          <note>
            Naturvårdsverket och Kemikalieinspektionen att tillsammans med
            Energimyndigheten se över detta mot bakgrund av den cancerframkallande
            effekt petroleumbränslen har.
          </note>
          <note>
            Vilka initiativ har regeringen tagit vad gäller detta?
          </note>
          <note>
            Anf. 20 Miljöminister LENA SOMMES-
          </note>
          <note>
            TAD (s):
          </note>
          <note>
            Herr talman! När det gäller små partiklar är vi eniga om farorna.
            Under senare tid har vi gjort framsteg när det gäller teknikutvecklingen
            och små partiklar. Det arbete som vi här gör är bland annat att
            stimulera användningen av den nya tekniken och att på EU-nivå
            föra en diskussion om vad detta kan innebära när det gäller diesel
            och våra möjligheter att på ett bättre sätt hantera de mindre
            partiklarna.
          </note>
          <note>
            I fråga om det andra uppdraget till Kemikalieinspektionen är
            jag inte uppdaterad exakt kring hur det ligger.
          </note>
          <note type="speaker">
            Anf. 21 KARIN SVENSSON SMITH (v):
          </note>
          <note>
            Herr talman! Jag tackar statsrådet för svaret. Men jag har en
            fråga till. Det handlar då om det samverkansprogram som finns
            mellan regeringen och fordonsindustrin, som gäller från år 2000
            till år 2005 och som belastar statsbudgeten med en halv miljard
            per år.
          </note>
          <note>
            Det har visat sig att det här bidraget används framför allt till
            utveckling av olika sorters dieselmotorer i stället för att det
            satsas på andra bränslen. Den kritiken har lett till att regeringen
            i budgetpropositionen inför år 2001 sade att man avsåg att låta
            Naturvårdsverket se över samverkansprogrammet för att det bättre
            skulle vara i enlighet med de miljömål som riksdagen har fattat
            beslut om.
          </note>
          <note>
            Såvitt jag vet har Naturvårdsverket inte fått något sådant uppdrag.
            Därför undrar jag om miljöministern är villig att se till att
            man nu får det uppdrag som ni utlovade på hösten år 2000.
          </note>
          <note>
            Anf. 22 Miljöminister LENA SOMMES-
          </note>
          <note>
            TAD (s):
          </note>
          <note>
            Herr talman! När det gäller utvecklingen av motorer är det här
            ett väldigt viktigt program. Jag vill betona att det också är
            viktigt att vi utvecklar motorer för diesel och att vi på alla
            områden utvecklar tekniken. Det gäller då inte minst de fossila
            bränslena som kommer att fortsätta att vara viktiga.
          </note>
          <note>
            När det gäller uppdraget till Naturvårdsverket är jag beredd
            att se över i vad mån detta inte har skett och i så fall varför.
          </note>
          <note>
            Utredningar om kvinnomisshandel
          </note>
          <note type="speaker">
            Anf. 23 ANNELIE ENOCHSON (kd):
          </note>
          <note>
            Herr talman! Jag har en direkt fråga till vice statsminister
            och tillika jämställdhetsminister Margareta Winberg.
          </note>
          <note>
            Kvinnomisshandeln är ett stort problem i Sverige i dag. Tilltron
            till dem som handhar anmälningarna måste vara stor. Trots detta
            har sju av elva polismän som själva blivit dömda för kvinnomisshandel
            kvar sin tjänst som polis. Flera av dessa har under de senaste
            åren arbetat med att utreda just kvinnomisshandel, eller också
            har de i uppgift att rycka ut i kvinnomisshandelsfall.
          </note>
          <note>
            Vad avser vice statsministern att göra för att stoppa denna ignoranta
            inställning till kvinnomisshandel som råder hos Polisens ledning?
          </note>
          <note>
            Anf. 24 Vice statsminister MARGARETA
          </note>
          <note type="speaker">
            WINBERG (s):
          </note>
          <note>
            Herr talman! Jag delar uppfattningen att det här är ett väldigt
            allvarligt problem, och ofta ett dolt problem. Vi, i varje fall
            några av oss, talar hemskt mycket om våldet på gator och torg
            men inte lika gärna och ofta om våldet i hemmet - det är ju det
            som det i det här fallet handlar om, alltså mäns våld mot kvinnor
            och då ofta män som står väldigt nära dessa kvinnor.
          </note>
          <note>
            Vi har ju Nationellt råd för kvinnofrid, och vi har en proposition
            från år 1999 där det talas om samverkan och utbildning. Jag kan
            inte riktigt dela synen på
          </note>
          <note>
            Polisen i generella termer. När vi nu tittar på hur det har gått
            visar det sig nämligen att Polisen nog är de som kommit längst
            bland våra myndigheter när det gäller utbildning och samverkan
            med andra. Emellertid ska vi snart ge en utredare i uppdrag att
            utvärdera både Nationellt råd för kvinnofrid och vad som har hänt
            under åren efter propositionen år 1999.
          </note>
          <note type="speaker">
            Anf. 25 ANNELIE ENOCHSON (kd):
          </note>
          <note>
            Herr talman! Tack för svaret! Den yttersta bristen på jämställdhet
            är just våldet mot kvinnor. I jämställdhetsdebatten här förra
            veckan sade vice statsministern att hon inte trodde att kvinnovåldet
            har ökat.
          </note>
          <note>
            Där har jag en helt annan åsikt, för det finns ett övervåld i
            samhället och kvinnovåldet har ökat. 20 000
          </note>
          <note>
            anmälningar görs årligen men bara en femtedel av dessa leder
            till åtal.
          </note>
          <note>
            Vad avser vice statsministern och tillika jämställdhetsministern
            att göra så att dessa anmälningar också leder till åtal?
          </note>
          <note>
            Anf. 26 Vice statsminister MARGARETA
          </note>
          <note type="speaker">
            WINBERG (s):
          </note>
          <note>
            Herr talman! Vad jag sade förra veckan är att vi inte vet om
            antalet våldsbrott har ökat eller om det är benägenheten att anmäla,
            att synliggöra, våldsbrotten som har ökat. Det kunde jag inte
            svara på, för jag vet inte vilket det är fråga om. Men det spelar
            ingen roll, för det vi i dag ser är allvarligt nog. Det är ett
            tecken på att vi fortfarande lever i ett ojämställt samhälle.
          </note>
          <note>
            Förutom vad jag sade om att vi ska utvärdera detta är det klart
            att en utvärdering måste följas av nya åtgärder eftersom problemet
            inte är löst. Vi återkommer med de åtgärderna efter utvärderingen
            av Nationellt råd för kvinnofrid liksom av effekterna av kvinnofridspropositionen
            från år 1999.
          </note>
          <note>
            Växtkraften för ekonomin
          </note>
          <note type="speaker">
            Anf. 27 JOHAN PEHRSON (fp):
          </note>
          <note>
            Herr talman! Jag har en fråga till finansminister
          </note>
          <note>
            Bosse Ringholm. Frågan gäller den långsiktiga växtkraften för
            våra företag och för den svenska ekonomin. Det är många som oroar
            sig för detta i det svenska samhället. Jag vet att en hel del
            personer också inom Finansdepartementet oroar sig för detta.
          </note>
          <note>
            I dag flyttar ytterligare ett stort svenskt bolag från
          </note>
          <note>
            A-listan till O-listan på den svenska börsen. Detta kan framstå
            som helt odramatiskt - vilket det egentligen är - men det finns
            ju en anledning: att det finns mycket mer undantag från beskattningen
            om man finns på O-listan och om man har en viss ägarstruktur.
          </note>
          <note>
            Vi börjar nu få ett system när det gäller svenska skatter med
            undantag för miljardärer, experter, artister och vissa människor
            och fastigheter samt på O-
          </note>
          <note>
            listan. Förra mandatperioden inleddes samtal om att se över skattesystemet
            och om att komma fram till en mer smart beskattning för ett växande
            Sverige. Detta ledde då inte till någonting. Vad har finansministern
            nu för tankar på att göra Sverige till ett ännu mer växande land?
          </note>
          <note>
            Anf. 28 Finansminister BOSSE RING-
          </note>
          <note>
            HOLM (s):
          </note>
          <note>
            Herr talman! Övergången av företag från A-listan till den så
            kallade O-listan har lett till att regeringen bett den särskilda
            egendomsskatteutredning som jobbar under Jan Bergqvists ledning
            att se över det här problemet. Avsikten var ju att genom arrangemanget
            med O-listan hjälpa de små företagen till kapital. Om det inte
            används på rätt sätt kommer det naturligtvis att behöva göras
            korrigeringar i skattelagstiftningen, så det problemet är omhändertaget.
          </note>
          <note>
            Sedan är det glädjande att få svara på Johan
          </note>
          <note>
            Pehrsons första fråga, som gäller tillväxten i Sverige i dag.
            Vi kan ju se att Sverige nyligen har graderats upp från en nionde
            till en femte plats i tillväxtligan av
          </note>
          <note>
            World Economic Forum, som ju är den organisation som varje år
            har stora överläggningar kring tillväxten och som sett till att
            Sverige har fått en ännu mer framskjuten position. Det tycker
            jag är ett väldigt gott betyg för de svenska företagen, det svenska
            näringslivet och den svenska näringslivspolitiken.
          </note>
          <note type="speaker">
            Anf. 29 JOHAN PEHRSON (fp):
          </note>
          <note>
            Herr talman! Tack så mycket, finansministern!
          </note>
          <note>
            Det gläder mig också, men vad gäller den där listan handlar det
            väl egentligen om konkurrenskraften -
          </note>
          <note>
            kanske inte riktigt om tillväxten.
          </note>
          <note>
            Verket för näringslivsutveckling - en myndighet som lyder under
            regeringen - har kommit med ett ganska radikalt förslag om att
            man, för att underlätta de många stora generationsskiften som
            är på gång i en stor del av svenskt näringsliv, helt ska ta bort,
            eller kraftigt mildra, arvs- och gåvoskatten för att undvika detta
            tricksande - som ju den senaste flytten från A-
          </note>
          <note>
            listan till O-listan också är ett uttryck för.
          </note>
          <note>
            Vad tänker finansministern göra för att se över
          </note>
          <note>
            Nuteks tankar om möjligheten att slopa arvs- och gåvoskatten
            för att på så sätt få fler och fortsatt starka små och medelstora
            företag?
          </note>
          <note>
            Anf. 30 Finansminister BOSSE RING-
          </note>
          <note>
            HOLM (s):
          </note>
          <note>
            Herr talman! Jag har redan sagt att den utredning som vi har
            tillsatt ska se över hela arvs- och gåvobeskattningen, liksom
            förmögenhetsbeskattningen och fastighetsbeskattningen. Man ska
            naturligtvis se om det går att förhindra den typ av tricksande
            som Johan
          </note>
          <note>
            Pehrson här nämner. Det är viktigt både för konkurrenskraften
            och för att det ska råda sjysta villkor mellan olika grupper i
            vårt samhälle.
          </note>
          <note>
            När Sveriges placering i välfärdsligan har höjts från nionde
            till femte plats handlar det om en bedömning inte bara av vår
            konkurrenskraft utan också av vår tillväxtpotential, till exempel
            vår förmåga till teknologisk utveckling, och inte minst de offentliga
            institutionernas kvalitet. På dessa tre områden har
          </note>
          <note>
            Sverige sammantaget flyttats upp från nionde till femte plats,
            och det är en mycket hedrande position.
          </note>
          <note>
            Ledighetslagen
          </note>
          <note>
            Anf. 31 GUNILLA CARLSSON i Tyresö (m):
          </note>
          <note>
            Herr talman! När man ser den här kvintetten vill man både fråga
            och sjunga en massa. Men jag tänkte koncentrera mig på statsrådet
            Hans Karlsson, som har varit en drivande ordförande i KNAS, Kommittén
            för nya arbetstids- och semesterregler. En vänstermajoritet snickrade
            där ihop en ny ledighetslag som skulle innebära ytterligare fem
            nya ledighetsdagar.
          </note>
          <note>
            Nu undrar jag - och jag tror att det är rätt intressant med tanke
            på den lönebildningsdiskussion vi nu har och inför en kommande
            euroomröstning - om statsrådet avser att lägga fram ledighetslagen
            i en proposition, eller om Hans Karlsson har tagit intryck av
            oppositionen och avser att lämna förslaget därhän.
          </note>
          <note type="speaker">
            Anf. 32 Statsrådet HANS KARLSSON (s):
          </note>
          <note>
            Herr talman! Jag tar intryck av alla diskussioner, inte minst
            när det gäller arbetstidsfrågan. Jag måste medge att jag under
            de första dagarna som nytillträdd arbetslivsminister fick frågan
            om arbetstidsförkortning. Jag fegade då lite grann för att inte
            försätta mig själv i svårigheter och sade att det där är inte
            riktigt säkert, det får vi återkomma till. Nu pågår en beredning
            av remissvaren, och den sammanställningen ska jag ta del av så
            småningom. Därefter kommer vi att ta ställning till huruvida vi
            ska lägga fram en propositionen med utredningens innehåll, modifierat
            med synpunkterna från remissbehandlingen.
          </note>
          <note>
            Mitt svar är alltså: Det ska jag be att få återkomma till när
            vi har övervägt om den prioriteringen ska göras, tillsammans med
            annat när det gäller arbetstidsförkortning, och om man ska göra
            det på det sätt som utredningen i huvudsak har föreslagit.
          </note>
          <note>
            Anf. 33 GUNILLA CARLSSON i Tyresö (m):
          </note>
          <note>
            Herr talman! Då kan man påstå att det möjligtvis var blygsamt
            att vara lite försiktig inledningsvis och inte använda den gamla
            rollen.
          </note>
          <note>
            Men jag blir ändå lite bekymrad när jag nu hör antydningar om
            att ytterligare fem nya ledighetsdagar skulle kunna vara aktuellt,
            när vi står inför en situation där lönebildning och annat verkar
            rätt bekymmersamt. Därför skulle jag önska att det nyblivna statsrådet
            hade hållit fast vid den ursprungliga position han hade som nyblivet
            statsråd.
          </note>
          <note>
            Arbetsmiljön i skolan
          </note>
          <note type="speaker">
            Anf. 34 ANNIKA QARLSSON (c):
          </note>
          <note>
            Herr talman! Jag ska spinna vidare på den artikel som Veronica
            var inne på och som handlade om sexuella trakasserier i skolan.
          </note>
          <note>
            Undersökningen visar att det inte enbart är jämställdhetsfrågor
            som är ett problem i skolan utan att det handlar om hela arbetsmiljösituationen.
            Var sjätte elev känner obehag inför att gå till skolan, och var
            tjugonde elev, alltså en eller två i varje klass, är rädda medan
            de är där. Skolverkets generaldirektör Mats
          </note>
          <note>
            Ekholm har kommit med förslag som handlar om ett större engagemang
            från vuxenvärlden i skolan, bättre fungerande alarmsystem och
            liknande. Men jag skulle vilja höra vad Thomas Östros säger att
            regeringen tänker göra för att förbättra våra elevers arbetssituation.
          </note>
          <note>
            Anf. 35 Utbildningsminister THOMAS
          </note>
          <note type="speaker">
            ÖSTROS (s):
          </note>
          <note>
            Herr talman! Detta är en högt prioriterad fråga för regeringen,
            på flera områden. Först och främst är det viktigt att inse att
            hur många vuxna som finns i skolan - lärare, skolkuratorer, skolsköterskor
            och så vidare - spelar en stor roll. Vi har ett personalförstärkningsprogram
            på gång, som nu är inne på andra året, där vi anställer sammantaget
            15 000 fler i skolan
          </note>
          <note>
            - framför allt lärare men också andra viktiga personalkategorier.
            Det är väldigt viktigt. Vi behöver närvarande vuxna människor
            som sprider goda och starka värderingar till barnen.
          </note>
          <note>
            Det handlar också om att varje skola sedan en tid tillbaka har
            en skyldighet att ha en handlingsplan för hur man ska arbeta mot
            kränkande behandling. Vi har gett Skolverket i uppdrag att ge
            lite tydligare riktlinjer för vad dessa handlingsplaner ska innehålla.
            Nu har vi erfarenheter av vad som fungerar bra och vad som fungerar
            sämre. Också här handlar det om ett ledarskap på skolan och tydlig
            normbildning, men också om att involvera eleverna i detta. Det
            räcker inte om man gör detta bara på centralt håll; man måste
            få med sig elever och personal. Skolverkets rapport visar att
            där man jobbar så, där lyckas man också.
          </note>
          <note type="speaker">
            Anf. 36 ANNIKA QARLSSON (c):
          </note>
          <note>
            Herr talman! Jag tycker att det låter väldigt bra att man ger
            den här frågan hög prioritet. Utan en bra arbetsmiljö är det svårt
            att nå kunskapsmålen.
          </note>
          <note>
            Men även om vi säger att vi har fina planer, mer personal och
            många som deltar i arbetet måste vi ju också någonstans kunna
            ställa kravet, och ställa någon till ansvar för, att det inte
            ska stanna vid vackra ord utan också bli handling. I vår partimotion
            har vi föreslagit att man ska se över detta med skadeståndsskyldighet
            - tydliggöra kommunens ansvar som skolhuvudman för att faktiskt
            göra någonting åt den här situationen. Jag skulle vilja höra vad
            Thomas Östros säger om det förslaget.
          </note>
          <note>
            Anf. 37 Utbildningsminister THOMAS
          </note>
          <note type="speaker">
            ÖSTROS (s):
          </note>
          <note>
            Herr talman! Jag är alldeles övertygad om att det viktigaste
            är att jobba aktivt med att förändra attityder och att ha tydliga
            vuxna som orkar och vågar ta de konflikter det ibland innebär
            när man ska skapa en god arbetsmiljö i skolan. Det behövs fler
            lärare och annan personal och också tydligt arbete.
          </note>
          <note>
            Det är dock klart att också lagstiftningen spelar roll. Nu sitter
            Skollagskommittén, en parlamentarisk kommitté, och arbetar för
            att se över skollagen och vilka sanktionsmöjligheter och annat
            som ska finnas.
          </note>
          <note>
            Innan den är färdig vill jag inte gå in närmare på detta, men
            det här är frågeställningar som kommer upp.
          </note>
          <note>
            I och med att vi i lag och förordning ger en mycket tydlig skyldighet
            för skolans ledning att arbeta aktivt är inte detta någon möjlighet
            att avstå ifrån för skolans ledning. Men det krävs också stöttning
            från vår sida, att vi litar på att lärare tillsammans med elever
            kan ta tag i en sådan verklighet - inte att vi alltid vet exakt
            vad som ska göras i alla olika situationer, vilket ibland blir
            en tendens i den politiska debatten, utan respekt för lärarna
            och deras förmåga att tillsammans med elever skapa en bra arbetsmiljö.
          </note>
          <note>
            Kvinnosynen hos Evert Taube
          </note>
          <note type="speaker">
            Anf. 38 CECILIA WIKSTRÖM (fp):
          </note>
          <note>
            Herr talman! Jag vill rikta en fråga till vice statsminister
            och jämställdhetsminister Margareta Winberg.
          </note>
          <note>
            I det socialdemokratiska husorganet Aftonbladet har vi nu två
            dagar i följd kunnat följa Margareta
          </note>
          <note>
            Winbergs uttalanden om poeten Evert Taube och hans författarskap.
            Det har varit både intressant och mycket roande, får jag säga.
            Det är väldigt kraftfulla uttalanden. Jag undrar helt försiktigt
            vad Margareta
          </note>
          <note>
            Winberg vill uppnå med sitt agerande. Detta sänder en kulturpolitiskt
            mycket viktig signal, tycker jag.
          </note>
          <note>
            Hur ska vi handskas med författare som har varit döda väldigt
            länge? Taube har varit död i ett kvarts sekel, Strindberg ännu
            längre, och dödast av alla är
          </note>
          <note>
            Bellman. Ändå är de mycket levande. Vad ska vi göra med dessa
            författare, som uttalar en annorlunda kvinnosyn än vad vi har
            i dag? Ska vi förse deras utgivning med varningstext? Ska vi bränna
            deras böcker?
          </note>
          <note>
            Hur ska vi handskas med litteraturen?
          </note>
          <note>
            Anf. 39 Vice statsminister MARGARETA
          </note>
          <note type="speaker">
            WINBERG (s):
          </note>
          <note>
            Herr talman! Jag är glad om jag kan roa Cecilia
          </note>
          <note>
            Wikström och möjligen några andra också.
          </note>
          <note>
            Jag inledde en Taubeafton på Öland i fredags. Jag höll ett tal.
            Det är vad jag har gjort. Men jag rörde uppenbarligen vid en oerhört
            känslig sträng. I uppdraget hade jag också att försöka visualisera
            Taubes kvinnosyn, och jag tror att vem som helst av er som skulle
            göra det hade kommit fram till exakt samma slutsats som jag.
          </note>
          <note>
            Det är alltid lätt att i eftervärlden döma dåtiden.
          </note>
          <note>
            Men vad jag också gjorde var att dra paralleller till nutid och
            fråga: Hur påverkar den här typen av texter oss som människor
            i nutid? Och - vilket kanske är ännu viktigare att fråga sig -
            vad för slags musik har vi i dag som påverkar våra barn i ett
            samhälle där vi fortfarande lever ojämställt?
          </note>
          <note type="speaker">
            Anf. 40 CECILIA WIKSTRÖM (fp):
          </note>
          <note>
            Herr talman! Det är uppenbart mycket mer som förenar Margareta
            Winberg och mig än vad som skiljer oss åt. Men jag tycker ändå
            att de här frågorna är viktiga.
          </note>
          <note>
            De feministiska strävandena är viktiga, så viktiga att jag är
            rädd att de förlorar en hel del på att vi lyfter fram den här
            typen av frågor i stället för att lyfta fram de strukturella missförhållanden
            som råder, som att
          </note>
          <note>
            6 % av bolagens styrelser består av kvinnor och andra maktförhållanden
            i samhället som är lite felaktiga.
          </note>
          <note>
            Det borde vi göra i stället för att på det här sättet slå ned
            på gamla skönlitterära och poetiska texter.
          </note>
          <note>
            Margareta Winberg sade att hon hade försökt visualisera Taubes
            kvinnosyn. Kanske skulle dagens kontextuella läsning av Flickan
            i Havanna bli någonting i stil med: Flickan i Havanna, hon har
            inga pengar kvar eftersom hon försörjer en man och flera barn.
          </note>
          <note>
            Visst är det en annorlunda kvinnosyn som råder i dag än när Taube
            skrev, när Bellman skrev och när
          </note>
          <note>
            Strindberg skrev. Men vi måste värna kulturskatten.
          </note>
          <note>
            Det är min poäng.
          </note>
          <note>
            Anf. 41 Vice statsminister MARGARETA
          </note>
          <note type="speaker">
            WINBERG (s):
          </note>
          <note>
            Herr talman! En alternativ text hade kunnat vara:
          </note>
          <note>
            Flickan i Havanna, hon har många pengar kvar därför att hon har
            ett eget arbete och försörjer sig själv och sina eventuella barn.
            Att hitta alternativa texter kan vi nog roa oss med.
          </note>
          <note>
            Jag vill också upplysa om att den tid som jag ägnade detta var
            två timmar. Jag deltog i seminariet också. Den tiden är intet
            i jämförelse med den tid jag har ägnat åt näringslivet och dess
            usla kvinnorepresentation.
          </note>
          <note>
            Arbetslivets villkor
          </note>
          <note type="speaker">
            Anf. 42 AGNETA GILLE (s):
          </note>
          <note>
            Herr talman! Jag vill vända mig till statsrådet
          </note>
          <note>
            Hans Karlsson. Dels vill jag hälsa välkommen och gratulera till
            utnämningen, dels vill jag påpeka att jag tror att Hans Karlsson
            har regeringens viktigaste och kanske svåraste fråga på sitt bord,
            arbetslivets villkor.
          </note>
          <note>
            Vi har ett elvapunktsprogram och vi har en budgetproposition
            som innehåller väldigt många delar som inriktar sig just på arbetslivets
            villkor och på att få bukt med ohälsoproblematiken. Men det finns
            mycket text. Jag skulle bara vilja ha en kort lägesrapport av
            statsrådet om vad som har hänt sedan han tillträdde. Hur ser läget
            ut, och vad är det som ligger i fokus just nu?
          </note>
          <note type="speaker">
            Anf. 43 Statsrådet HANS KARLSSON (s):
          </note>
          <note>
            Herr talman! Det var möjligen en kort fråga, men den kräver ett
            väldigt långt svar.
          </note>
          <note>
            Jag kan säga så här till Agneta Gille: Jag har redan med lätthet
            och glädje iklätt mig ansvaret för regeringens målsättning att
            halvera sjukskrivningarna till 2008. Jag gör det gärna till ett
            personligt åtagande också och utsätter mig därmed för risken att
            misslyckas. Jag tror att det är väldigt viktigt för människor
            att politikerna vågar säga: Det här ska vi göra därför att vi
            tycker att det är viktigt.
          </note>
          <note>
            Det innebär att jag utifrån det förhållningssättet också kommer
            att ta mig rätten att ställa krav på andra. Jag kommer att vända
            mig inte minst till parterna i allmänhet och arbetsgivarna i synnerhet
            och fråga:
          </note>
          <note>
            Vad tänker ni göra? På vilket sätt tänker ni agera utan att vi
            behöver fatta beslut i Sveriges riksdag varje gång? Det finns
            mycket som kan göras utan lagstiftning. De svaren har jag ännu
            inte fått, jag har knappast ställt frågorna. Men jag tänker väldigt
            starkt prioritera att nå detta mål. Jag tror dessutom att det
            är möjligt.
          </note>
          <note type="speaker">
            Anf. 44 AGNETA GILLE (s):
          </note>
          <note>
            Herr talman! Jag tackar statsrådet för det. Det är upplyftande
            att höra att detta kommit så pass långt som det har gjort.
          </note>
          <note>
            I partiledardebatten häromdagen lyssnade vi väldigt mycket på
            anföranden om just arbetslivet och ohälsofrågorna. De borgerliga
            hade bara ett förslag och repeterade det hela tiden. Det var en
            rehabiliteringsförsäkring.
          </note>
          <note>
            Jag anser att det inte räcker med enbart en rehabiliteringsförsäkring,
            utan här måste vi arbeta utifrån det som regeringen och elvapunktsprogrammet
            har som intention, att också förhindra att människor blir sjuka.
            Därför kommer arbetsgivarens roll att vara väldigt viktig. Det
            vill jag framföra till statsrådet och be honom ta med sig. Steg
            ett: Förhindra att man blir sjuk! Steg två: Rehabilitera dem som
            har blivit sjuka!
          </note>
          <note type="speaker">
            Anf. 45 Statsrådet HANS KARLSSON (s):
          </note>
          <note>
            Herr talman! Jag tror att ett sätt att angripa den här problematiken
            är att fokusera väldigt mycket på att skapa arbeten och arbetsplatser
            där man kan vara trots att man inte är helt fit for fight. Man
            kan få vara lite sliten. Man kanske är på väg att gå in i väggen,
            som det heter, eller bli utbränd. Det måste fångas upp på ett
            tidigt stadium på arbetsplatsen så att människor bereds möjlighet
            att vara kvar på jobbet och inte hamnar i sjukskrivning hemmavid.
            Jobb som det är möjligt att både vara kvar i och att återkomma
            till när man kanske är färdigrehabiliterad men ändå inte har full
            kapacitet måste finnas annars kommer vi inte att lyckas med detta.
            Hur det ska gå till ska jag återkomma till, i synnerhet i samarbete
            med parterna.
          </note>
          <note>
            Värdegrunden i skolan
          </note>
          <note type="speaker">
            Anf. 46 TORSTEN LINDSTRÖM (kd):
          </note>
          <note>
            Herr talman! Jag har en fråga till utbildningsministern.
          </note>
          <note>
            Otryggheten har dragit in över den svenska skolan. Som vi har
            hört tidigare under frågestunden är
          </note>
          <note>
            14 % av våra elever oroliga för att gå till skolan, 5 %
          </note>
          <note>
            är till och med rädda. Det här är ett skrämmande och fullständigt
            oacceptabelt resultat. Det visar på behovet av att de goda värderingarna,
            de tydliga normerna och ett gott civilkurage får genomsyra den
            svenska skolan. Vi kristdemokrater har pekat på betydelsen av
            att värdegrundsarbetet kontinuerligt följs varje år i skolans
            kvalitetsredovisning, som upprättas på varje enhet.
          </note>
          <note>
            Min fråga till utbildningsministern är: Kan utbildningsministern
            tänka sig att ytterligare sätta fokus just på betydelsen av goda
            värderingar och ett gott arbete med värdegrunden?
          </note>
          <note>
            Anf. 47 Utbildningsminister THOMAS
          </note>
          <note type="speaker">
            ÖSTROS (s):
          </note>
          <note>
            Herr talman! Jag är glad att Torsten Lindström fullföljer med
            frågor kring det område vi har diskuterat ett par gånger under
            frågestunden. Det finns mer att säga.
          </note>
          <note>
            Jag är alldeles övertygad om att arbetet för att skapa en god
            miljö i skolan också är väldigt intimt förknippat med att skapa
            bättre förutsättningar för att få kunskap i skolan. Det är tydligt
            när vi tittar närmare på vilka skolor som är framgångsrika. De
            kännetecknas av att man jobbar med båda delarna, ett starkt ledarskap
            med en rektor som också förmår samla personal och elever bakom
            ett budskap om respekt för varandra. Det är ett självvärderande
            arbetssätt på skolan, där man kritiskt granskar vilka resultat
            man uppnår och där man använder kvalitetsgranskningarna, som Torsten
            Lindström pekar på, som ett instrument för att hela tiden förbättra
            sitt arbete.
          </note>
          <note>
            Det jag tror att vi behöver förstärka är den kritiska blicken
            utifrån. Därför kommer vi nu att förändra granskningen utifrån
            av skolan genom att vi skapar ett nytt skolverk med en tydligare
            utbildningsinspektion inom Skolverket som kommer att vara aktiv
            ute på skolorna och en ny skolutvecklingsmyndighet som ska stötta
            skolorna i arbetet med att utveckla sitt arbetssätt och sitt förhållningssätt.
          </note>
          <note type="speaker">
            Anf. 48 TORSTEN LINDSTRÖM (kd):
          </note>
          <note>
            Herr talman! Jag tackar utbildningsministern för svaret.
          </note>
          <note>
            Den här frågan är så oerhört väsentlig för så många barn, för
            så många föräldrar, för så mycket personal att den måste diskuteras.
            Det gläder mig att utbildningsministern nu öppnar för att bifalla
            det kristdemokratiska förslaget att värdegrundsarbetet kontinuerligt
            ska följas i respektive skolas kvalitetsredovisning. Jag ser positivt
            på att ministern vill göra denna vändning i värdegrundsarbetet.
            Det handlar trots allt om något som borde förena oss alla, nämligen
            betydelsen av trygghet och en god skola.
          </note>
          <note>
            Anf. 49 Utbildningsminister THOMAS
          </note>
          <note type="speaker">
            ÖSTROS (s):
          </note>
          <note>
            Herr talman! Jag kan inte låta bli att höja ett ögonbryn. Att
            Kristdemokraterna skulle ha ett slags monopolställning när det
            gäller värdegrundsarbetet tror jag att de flesta övriga partier
            i riksdagen inte skulle hålla med om. Var det något som den förra
            skolministern, Ingegerd Wärnersson, lade ned stort engagemang
            på var det just att förmå skolorna att arbeta starkare med värdegrunden.
          </note>
          <note>
            Vad handlar det om? Jo, om ett demokratiskt förhållningssätt,
            respekt för varandra, att inse att alla barn har lika mycket värde
            och att implementera det i skolans vardag, i arbetssättet och
            i förhållningssättet.
          </note>
          <note>
            Det är klart att när vi utvärderar skolornas arbete utvärderar
            vi hur långt man har kommit när det gäller kunskaper men också
            det viktiga uppdrag som kommer från läroplanen och styrdokumenten,
            att arbeta med skolans demokratiska värdegrund. Det är nog inte
            Kristdemokraterna ensamma om att tycka är bra.
          </note>
          <note>
            Det tror jag att vi är fler om att tycka.
          </note>
          <note>
            Boendeskatten
          </note>
          <note type="speaker">
            Anf. 50 HELENA BARGHOLTZ (fp):
          </note>
          <note>
            Herr talman! Jag vill ställa en fråga till finansminister Bosse
            Ringholm. Den gäller människors oro för hur boendeskatten kommer
            att utvecklas och påverka deras ekonomi. Jag vet att det verkligen
            inte är första gången som Bosse Ringholm har fått frågan.
          </note>
          <note>
            Jag mötte så många oroliga lidingöbor - jag bor själv på Lidingö
            - under valrörelsen som bad mig särskilt att ta upp frågan med
            Bosse Ringholm under en frågestund. De ville att jag skulle fråga
            om finansministern verkligen förstår, in i hjärtat, den oro de
            känner över att inte kunna bo kvar i sina hem. Det är inte bara
            fråga om en bostad utan om ett hem. Det var riktigt ledsamt att
            höra detta. Många av dessa lidingöbor har skrivit till finansministern,
            men de har inte blivit lugnade av de svar de har fått från ministerns
            medarbetare.
          </note>
          <note>
            Hur vill finansministern lugna de oroliga lidingöborna och andra
            oroliga personer som kanske måste lämna sina hem? Jag vet att
            många av dem tittar just nu på frågestunden.
          </note>
          <note>
            Anf. 51 Finansminister BOSSE RING-
          </note>
          <note>
            HOLM (s):
          </note>
          <note>
            Herr talman! Jag förstår oron och jag tar självfallet till mig
            av de reaktioner som jag får från olika håll i landet, antingen
            det är Lidingö eller någon annanstans.
          </note>
          <note>
            Regeringen har inte bara haft förståelse för situationen, regeringen
            har också handlat. Regeringen har sänkt fastighetsskatten från
            1,5 % till 1 %. Regeringen har samtidigt infört en begränsningsregel.
            Jag vill inte minst understryka att det har varit en stor tacksamhet
            hos många äldre, pensionärer, som har känt att de via begränsningsregeln
            har kunnat sänka sina boendekostnader rätt ordentligt. Vi har
            dessutom höjt beloppsgränsen för att betala förmögenhetsskatt.
            Det innebär i praktiken att vi de senaste åren har halverat antalet
            personer som betalar förmögenhetsskatt. Det har sammantaget gjort
            att vi på så vis har sett till att många människor som har haft
            problem med fastighetsskatten har fått bättre villkor. Vi har
            dessutom tillsatt en särskild utredning som tittar på en del övriga
            svårigheter.
          </note>
          <note type="speaker">
            Anf. 52 HELENA BARGHOLTZ (fp):
          </note>
          <note>
            Herr talman! De oroliga lidingöbor som jag har mött har inte
            blivit lugnade. Visst är det bra att fastighetsskatten har sänkts
            och begränsningsregeln har införts, även om vi från Folkpartiet
            vill ta bort boendeskatterna. Men man känner en osäkerhet inför
            vilka förslag som kan komma i framtiden. Det här blir ryckigt.
            Hur kan man långsiktigt planera sin ekonomi? Visst, det har kommit
            många utredningar om boendeskatterna. Vad kommer de kommande boendeutredningarna
            att leda till? När kommer de? Finns det inte någonting som kan
            slås fast med en gång: Det här kommer att införas. Då kan en orolig
            privatperson veta om han eller hon har möjlighet att bo kvar eller
            måste ta ställning till frågan om att lämna sitt hem.
          </note>
          <note>
            Anf. 53 Finansminister BOSSE RING-
          </note>
          <note>
            HOLM (s):
          </note>
          <note>
            Herr talman! Det är viktigt att vi känner respekt för den oro
            som kan finnas hos många människor i den här situationen, men
            det är också viktigt att vi gör någonting. Det är det regeringen
            har gjort. Vi är beredda att gå vidare.
          </note>
          <note>
            Den utredning som nyligen har tillsatts ska värdera en del av
            de frågor som har varit uppe till diskussion under senare tid
            och föreslå ytterligare förbättringar för den enskilde.
          </note>
          <note>
            Jag har också stor respekt för dem som säger att det inte ska
            vara en stor ryckighet när det gäller fastighetstaxeringen. Ryckigheten
            har varit betingad av att vi har haft en sådan våldsam prisökning
            på fastigheter framför allt i storstadsområdena. Det är naturligtvis
            inte bra om fastigheter fördubblas i värde på ett par år, och
            därmed taxeringsvärdena fördubblas.
          </note>
          <note>
            Därför ser jag med tillförsikt att vi nu har en betydligt lugnare
            prisbildning. Den senaste perioden har det varit 4-5 % prisökning.
            Det bör ge möjlighet för en lugnare utveckling. Jag har också
            gett utredningen i uppdrag att se om det över en treårsperiod
            går att utjämna fastighetstaxeringen för att undvika de kritiserade
            kraftiga förändringarna.
          </note>
          <note>
            Miljöklassning av drivmedel
          </note>
          <note type="speaker">
            Anf. 54 SVEN BERGSTRÖM (c):
          </note>
          <note>
            Herr talman! Det är snabba kast mellan ämnesområdena. Jag tänkte
            återgå till drivmedelsfrågan och bilen. Alla vi som är besjälade
            av att hela Sverige ska leva - och det är vi i Centerpartiet -
            är också inriktade på att bilen måste finnas men att den måste
            miljöanpassas. Då har jag en fråga till miljöministern.
          </note>
          <note>
            Det är många som tycker att det går sakta när det gäller att
            introducera alternativa miljöriktiga drivmedel på den svenska
            marknaden. Vi är också missnöjda med miljöklassningssystemet av
            bensin och diesel. På senare tid har miljöklassningen knappast
            drivit på utvecklingen utan snarare konserverat den, i viss mån
            till och med hindrat utvecklingen. Den viktigaste växthusgasen,
            koldioxid, finns inte alls med i miljöklassningsystemet.
          </note>
          <note>
            Avser regeringen att komma med något förslag för att förbättra
            miljöklassningssystemet? Vilken planering har regeringen för att
            så snabbt som möjligt få in biobränslen och andra alternativa
            drivmedel på marknaden?
          </note>
          <note>
            Anf. 55 Miljöminister LENA SOMMES-
          </note>
          <note>
            TAD (s):
          </note>
          <note>
            Herr talman! Jag vill tacka för frågan.
          </note>
          <note>
            Vi har en utredning på gång när det gäller miljöklassning av
            bränsle. Den ser över dessa frågor. Vi är väl medvetna om att
            den miljöklassning som har varit inte har passat väl för alla
            typer av alternativa bränslen. Men det är tekniskt ganska komplicerat,
            och det pågår nu en utredning. Vi ämnar återkomma när den är klar
            med förslag för hur en ny miljöklassning kan se ut som då inkluderar
            även den typ av bränslen som hittills inte har omfattats av miljöklassning.
          </note>
          <note>
            När det gäller alternativa drivmedel gör regeringen mycket. Vi
            satsar 900 miljoner kronor per år på att sänka kostnaderna för
            alternativa drivmedel. Det sker genom pilotprojekt, och det sker
            genom skattesänkningar. Vi arbetar just nu intensivt med vår strategi
            för biodrivmedel som kommer att gälla från nästa år.
          </note>
          <note>
            Vi har en ansökan inne hos EU-kommissionen när det gäller skattesänkning
            för biodrivmedel. Långsiktigt har vi framför allt koldioxidskatten,
            men vi ser också över energiskatterna för biodrivmedel.
          </note>
          <note type="speaker">
            Anf. 56 SVEN BERGSTRÖM (c):
          </note>
          <note>
            Herr talman! Det var en god anda i svaret, men jag skulle gärna
            se lite mer precision i svaren från regeringen.
          </note>
          <note>
            Det är talande i fråga om miljöklassning att en
          </note>
          <note>
            Porsche 911 Turbo med 420 hästkrafter, en riktigt törstig bil,
            ingår i bästa miljöklassen. Det kan aldrig vara rimligt. Koldioxiden
            måste in i miljöklassningssystemet för att det ska vara värt namnet.
          </note>
          <note>
            När kommer ett förslag? Vi vet att Naturvårdsverket har tittat
            på detta. När kommer förslaget? Kommer det i närtid eller avser
            man att skjuta på det hela?
          </note>
          <note>
            När det gäller alternativa drivmedel, har regeringen någon ambition
            att det ska vara 5 eller 10 % vid något visst årtal? Jag tror
            att man måste sätta sådana tydliga mål för att kunna stämma av
            om utvecklingen går åt rätt håll.
          </note>
          <note>
            Anf. 57 Miljöminister LENA SOMMES-
          </note>
          <note>
            TAD (s):
          </note>
          <note>
            Herr talman! Det är självklart att vi inte vill dröja med förslagen
            längre än nödvändigt. Vi kommer med förslag när vi har de underlag
            vi behöver.
          </note>
          <note>
            Vi har mål när det gäller andelen biodrivmedel och alternativa
            drivmedel. Jag har inte siffrorna i huvudet, men de finns i miljömålsarbetet
            när det gäller införandet av alternativa bränslen.
          </note>
          <note>
            Vi har i överenskommelsen med Vänsterpartiet och Miljöpartiet
            tagit in ambitionen att vi ska se till att alternativa drivmedel
            ska finnas tillgängliga på bensinmackarna i landet. Det är också
            en tydlig ambition att det ska finnas en tillgänglighet för drivmedlen.
          </note>
          <note>
            Jakt på flyttfåglar
          </note>
          <note type="speaker">
            Anf. 58 HILLEVI LARSSON (s):
          </note>
          <note>
            Herr talman! Jag vill ställa en fråga till miljöminister Lena
            Sommestad angående jakt på flyttfåglar.
          </note>
          <note>
            Våra svenska fåglar är en viktig del av naturen.
          </note>
          <note>
            Många av dem är flyttfåglar. Vad vore den svenska naturen utan
            näktergalar, lärkor och så vidare? En del av fåglarna flyttar
            till sydeuropeiska länder en del av året. Tyvärr pågår där jakt
            på dessa fåglar, många gånger med mycket grymma metoder. Det handlar
            om prickskytte, limstickor, och ofta är det ren nöjesjakt.
          </note>
          <note>
            Finns det några diskussioner i EU om hur dessa fåglar ska skyddas?
            Det är inte bara fråga om svenska fåglar, i Europa räknar man
            dem som sina egna fåglar också. Hur ska dessa fåglar skyddas?
            Annars riskerar vi att det blir färre och färre fåglar som återvänder
            till
          </note>
          <note>
            Sverige varje år.
          </note>
          <note>
            Anf. 59 Miljöminister LENA SOMMES-
          </note>
          <note>
            TAD (s):
          </note>
          <note>
            Herr talman! Visst finns det en omfattande diskussion inom EU
            i den här frågan. Allra mest problematiskt är detta på Malta -
            ett av ansökarländerna.
          </note>
          <note>
            En annan ordning av hanteringen av småfåglar har varit en av
            kommissionens stora frågor i förhandlingarna med Malta. Där pågår
            ett omfattande skytte.
          </note>
          <note>
            Margot Wallström har personligen varit djupt engagerad i detta.
            Det är en diskussion som förs och där kommissionen intar en tuff
            och bra attityd.
          </note>
          <note type="speaker">
            Anf. 60 HILLEVI LARSSON (s):
          </note>
          <note>
            Herr talman! Tack så mycket för det svaret. Det är väldigt glädjande.
            Jag tycker att man ska utnyttja det här så mycket som möjligt
            i ansökningsförhandlingarna, på samma sätt som man utnyttjar kampen
            för demokratiska rättigheter i Turkiet i deras ansökningsförhandlingar.
          </note>
          <note>
            Det gäller att begränsa de mest plågsamma formerna av jakt. Jag
            tänker framför allt på limstickor.
          </note>
          <note>
            Man sticker ut ögonen på fågeln och sätter fast den, och sedan
            stryker man lim på grenarna runtomkring. I
          </note>
          <note>
            och med att ögonen är utstuckna sjunger fågeln konstant hela
            tiden och lockar därmed till sig andra fåglar, som sätter sig
            på grenarna och fastnar. Detta är någonting som inte alls är förenligt
            med vår syn i
          </note>
          <note>
            Sverige på hur man får behandla djur. Detta måste bekämpas.
          </note>
          <note>
            Det gäller också att bekämpa jakten. Om det blir färre och färre
            fåglar som återvänder till Sverige är risken att det så småningom
            blir mindre och mindre fågelsång i den svenska naturen.
          </note>
          <note>
            Jag tycker att det var ett bra svar.
          </note>
          <note>
            Arbetslösa utomnordiska invandrare
          </note>
          <note type="speaker">
            Anf. 61 TOBIAS BILLSTRÖM (m):
          </note>
          <note>
            Herr talman! Jag har en fråga till vice statsminister Margareta
            Winberg.
          </note>
          <note>
            Statsministern påstod i valrörelsen att en av de viktigaste uppgifterna
            var att minska antalet arbetslösa i gruppen utomnordiska invandrare.
            Så långt är väl allting väl.
          </note>
          <note>
            Han hävdade också att sysselsättningsgraden bland utomnordiska
            invandrare i Sverige var 60 %
          </note>
          <note>
            och att den totala arbetslösheten skulle ned till 10 %
          </note>
          <note>
            inom denna mandatperiod.
          </note>
          <note>
            Sedan visade det sig att statsministerns räknestycke inte blev
            riktigt rätt. Göran Persson definierade nämligen plötsligt antalet
            arbetslösa invandrare annorlunda, och då uppstod nästan 116 000
            nya öppet arbetslösa utomnordiska invandrare - detta eftersom
            statsministern har en egen definition av vad som egentligen är
            arbetslöshet.
          </note>
          <note>
            Min fråga är: Anser statsrådet att antalet utomnordiska invandrare
            kan beräknas på regeringens och statsministerns privata grunder
            och inte enligt en gemensam definition?
          </note>
          <note>
            Anf. 62 Vice statsminister MARGARETA
          </note>
          <note type="speaker">
            WINBERG (s):
          </note>
          <note>
            Herr talman! Eftersom frågan är så precis och rör ett uttalande
            som statsministern har gjort kan jag inte svara på den. Jag hörde
            honom inte säga det, och därmed kan jag inte heller göra någon
            värdering av hans respektive Tobias Billströms beräkningsmetoder.
          </note>
          <note>
            Jag får be att Tobias Billström ställer frågan till statsministern
            för att få ett korrekt svar.
          </note>
          <note>
            Radon i inomhusmiljöer
          </note>
          <note type="speaker">
            Anf. 63 OWE HELLBERG (v):
          </note>
          <note>
            Herr talman! Jag har en fråga till miljöministern.
          </note>
          <note>
            Varje år dör ca 500 personer på grund av radon i inomhusluften.
            Det är ett problem som inte uppmärksammas lika mycket som till
            exempel trafikoffer. Nu ökar regeringen, Vänsterpartiet och Miljöpartiet
            insatserna mot den här problematiken med utbildningsoch informationsinsatser,
            och fler kan få hjälp med problemen.
          </note>
          <note>
            Senast 2020 ska riksdagens miljömål om radonfria inomhusmiljöer
            i alla bostäder och lokaler vara uppfyllt. För att kartlägga och
            klara det här behövs det, enligt Vänsterpartiet, en obligatorisk
            miljö- och energideklaration av bostäder.
          </note>
          <note>
            Min fråga till ministern blir: När får vi en sådan?
          </note>
          <note>
            Anf. 64 Miljöminister LENA SOMMES-
          </note>
          <note>
            TAD (s):
          </note>
          <note>
            Herr talman! Jag utgår från att Owe Hellberg syftar på det som
            vi också talar om som byggnadsdeklarationer, som ju kan omfatta
            flera olika typer av information när det gäller både energieffektivitet
            och andra kvaliteter på boendet.
          </note>
          <note>
            Som en följd av den inomhusmiljöproposition som vi lade fram
            i våras är vi på väg att lägga ut ett uppdrag om detta. Jag skulle
            tro att det kommer att ske inom den närmaste veckan, att vi får
            i gång ett sådant uppdrag enligt vad vi aviserade i inomhusmiljöpropositionen.
          </note>
          <note type="speaker">
            Anf. 65 OWE HELLBERG (v):
          </note>
          <note>
            Herr talman! Det omfattar tyvärr inte radonproblematiken. Det
            ska komma i en annan typ av deklarationer, och det är den jag
            efterfrågar.
          </note>
          <note>
            Ett annat problem är bidragsreglerna för radonsanering. De omfattar
            i dag bara en- och tvåfamiljshus, inte flerfamiljshus, skolor
            och daghem. Där finns också problemen - en tredjedel av radonproblemen
            i bostäder finns i flerfamiljshus.
          </note>
          <note>
            När det gäller bidragsgivningen utgår man från
          </note>
          <note>
            400 becquerel per kubikmeter luft. I miljömålsdeklarationen handlar
            det om 200 becquerel per kubikmeter luft.
          </note>
          <note>
            Jag undrar då: Är det inte dags att utsatta hyresgäster får del
            av de här pengarna och att vi anpassar reglerna till de nivåer
            och normer som miljömålen talar om?
          </note>
          <note>
            Anf. 66 Miljöminister LENA SOMMES-
          </note>
          <note>
            TAD (s):
          </note>
          <note>
            Herr talman! När det gäller de regler som ska gälla för bidrag
            för radonsanering kommer en ny förordning kring detta, där vi
            säger att detta ska kunna ges för sanering av hus som kräver det
            för att klara människors hälsa. Här nämns också det mål som nu
            finns på 200 becquerel. Min tolkning av det är att dessa bidrag
            alltså ska kunna användas för att sänka radonhalterna under 200
            becquerel.
          </note>
          <note>
            Vi har nu tydligt sagt att det här är ett mål, men det är ännu
            inte ett riktvärde som vi absolut måste följa. Men det är för
            att vi tydligt ska ange för människor att det är det här som kommer
            att gälla på lång sikt. Det handlar för många människor om att
            göra investeringar, och många är oroliga för att detta kommer
            att kosta pengar.
          </note>
          <note>
            Därför vill vi vara tydliga om var målen ligger till år 2020.
            Vi kommer att på bästa sätt försöka bistå med de resurser som
            behövs för detta.
          </note>
          <note>
            EMU
          </note>
          <note type="speaker">
            Anf. 67 CARL B HAMILTON (fp):
          </note>
          <note>
            Herr talman! Jag har en fråga till finansministern som gäller
            EMU. Det är en mycket rak fråga: Vilka är finansministerns tre
            viktigaste argument för att Sverige ska gå med i den gemensamma
            valutan?
          </note>
          <note>
            Anf. 68 Finansminister BOSSE RING-
          </note>
          <note>
            HOLM (s):
          </note>
          <note>
            Herr talman! Jag skulle kunna börja med att säga att det viktigaste
            argumentet är att det är bra för svensk ekonomi, det vill säga
            att svensk tillväxt och sysselsättning kan ge fler jobb. Men den
            kan också bidra till att förbättra vår välfärd för framtiden.
          </note>
          <note>
            Ett annat viktigt skäl för ett svenskt samarbete om växelkurs
            och gemensam valuta är att det kan sänka våra priser, genom att
            det kan öka konkurrensen inom näringslivet.
          </note>
          <note>
            Ett tredje viktigt skäl som det också finns anledning att ta
            fram är att det är praktiskt för många människor att ha en gemensam
            valuta. Det är bra om vi är
          </note>
          <note>
            12, 13 eller 14 länder, kanske 20 efterhand när de nya länderna
            kommer in i EU, som har en gemensam valuta. Jag tror att många
            människor kommer att uppskatta den praktiska sidan av projektet
            också.
          </note>
          <note type="speaker">
            Anf. 69 CARL B HAMILTON (fp):
          </note>
          <note>
            Herr talman! Göran Persson var här förra veckan och ställde sig
            själv den retoriska frågan om just
          </note>
          <note>
            EMU: Vill vi vara med och påverka den processen?
          </note>
          <note>
            Ja, det vill vi, sade Göran Persson, och därför tycker vi att
            det är viktigt att vara med kring bordet när besluten fattas.
          </note>
          <note>
            Instämmer finansministern med Göran Persson i att det är bra
            att vara med vid bordet när euroländerna fattar sina beslut?
          </note>
          <note>
            Anf. 70 Finansminister BOSSE RING-
          </note>
          <note>
            HOLM (s):
          </note>
          <note>
            Herr talman! Vi är med vid bordet i dag när det fattas beslut
            om den gemensamma ekonomiska politiken i Europa, det vill säga
            i Ekofin, som är det samarbetsorgan som finns mellan finansministrarna
            i de
          </note>
          <note>
            15 EU-länderna. Om vi dessutom i framtiden får vara med vid eurobordet
            bör vi rimligen kunna öka våra möjligheter att få inflytande över
            vad som händer i
          </note>
          <note>
            Europa.
          </note>
          <note>
            Det är spännande att vi i dag ser ett läge där många länder i
            Europa, exempelvis Frankrike, inte sköter sin ekonomi på bästa
            möjliga sätt. Då är det naturligtvis bra om vi också kan vara
            med i en dialog om hur det kan ske en förbättring av europeisk
            ekonomi.
          </note>
          <note>
            Sjukfrånvaron
          </note>
          <note type="speaker">
            Anf. 71 ANNA LILLIEHÖÖK (m):
          </note>
          <note>
            Herr talman! Jag vill ställa en fråga till arbetslivsministern
            rörande sjukfrånvaron. Man kan säga att det är en uppföljning
            av tidigare frågor, särskilt den som gäller inom vård- och skolverksamhet.
          </note>
          <note>
            Det har visat sig att sjukfrånvaron inom dessa verksamheter är
            betydligt högre på arbetsplatser som drivs i offentlig regi än
            på dem som drivs i fristående regi. Statsministern har i sin regeringsförklaring
            sagt att de offentliga verksamheterna ska bli modellarbetsplatser
            när det gäller sjukfrånvaron.
          </note>
          <note>
            Då vill jag fråga: Vilka specifika åtgärder avser ministern att
            vidta när det gäller arbetsplatserna i offentlig regi så att de
            kan bli dessa modellarbetsplatser?
          </note>
          <note type="speaker">
            Anf. 72 Statsrådet HANS KARLSSON (s):
          </note>
          <note>
            Herr talman! Jag tror att en av de första åtgärderna, som kanske
            också är en av de svåra, är att tillse att fler händer kan vara
            med och jobba inom vården, inom skolan och inom omsorgen. Det
            fattas helt enkelt folk. Regeringen har sagt att man måste försöka
            åtgärda det.
          </note>
          <note>
            Sedan är jag inte alldeles övertygad om att man kan dra den raka
            slutsats som Anna Lilliehöök gjorde.
          </note>
          <note>
            Offentlig verksamhet är ju ett stort kvinnodominerat område,
            men inom industrin, där det också finns stora och kvinnodominerade
            arbetsplatser, finns samma problematik. Jag tror att det indikerar
            att det också är ett betydande ledningsproblem och därmed fråga
            om ett ledningsansvar när det gäller hur jobben och arbetsplatserna
            utformas. I det avseendet är möjligen de små arbetsplatserna bättre
            än de stora. Det kan vara en annan slutsats att dra.
          </note>
          <note type="speaker">
            Anf. 73 ANNA LILLIEHÖÖK (m):
          </note>
          <note>
            Herr talman! En undersökning som har gjorts av tidningen Landstingsvärlden
            den här veckan har visat att de fristående verksamheterna har
            betydligt lägre sjukfrånvaro. På det sättet borde de kanske ses
            som modellarbetsplatser. Då vill jag följa upp med frågan:
          </note>
          <note>
            Vad anser ministern att man kan göra för att just sådana vårdverksamheter
            i privat regi ska kunna utvecklas till ännu bättre arbetsplatser
            med ännu mindre sjukfrånvaro som kan utgöra goda exempel för andra
            arbetsplatser?
          </note>
          <note type="speaker">
            Anf. 74 Statsrådet HANS KARLSSON (s):
          </note>
          <note>
            Herr talman! Min grundsyn när vi vidtar åtgärder är att de ska
            vara generella i så stor utsträckning som möjligt, inte selektiva.
            Jag vill alltså inte att vi ska införa system där man skiljer
            på små och stora arbetsplatser. Jag vet att det kan bli nödvändigt
            i vissa sammanhang, men min grundsyn är att små arbetsplatser
            och stora arbetsplatser och privat och offentlig verksamhet i
            grunden ska ha samma konkurrensvillkor. Därför är detta en delikat
            fråga att penetrera.
          </note>
          <note>
            Jag tror att ledningsansvaret och ledningsförmågan allmänt sett
            är bättre i små företag - jag upprepar det - än i stora företag.
            Man ser också i små företag inom privat verksamhet när det gäller
            annat än sjukvård och omsorg att små arbetsplatser har betydligt
            lägre sjukfrånvaro.
          </note>
          <note>
            Min enkla fundering så här långt är att det nog i väldigt hög
            grad är en fråga om hur man organiserar arbete och hur man kommunicerar
            mellan anställda och arbetsgivare.
          </note>
          <note type="speaker">
            Anf. 75 TALMANNEN:
          </note>
          <note>
            Därmed var dagens frågestund avslutad. Jag får tacka alla deltagande
            ledamöter och regeringsmedlemmar.
          </note>
          <note>
            10 § Anmälan om interpellationer
          </note>
          <note>
            Anmäldes att följande interpellationer framställts
          </note>
          <note>
            den 14 november
          </note>
          <note>
            2002/03:36 av Karin Enström (m) till statsrådet Jan O
          </note>
          <note>
            Karlsson
          </note>
          <note>
            Migrationsverkets rutiner
          </note>
          <note>
            2002/03:37 av Nils-Erik Söderqvist (s) till statsrådet
          </note>
          <note>
            Morgan Johansson
          </note>
          <note>
            Europaparlamentets och rådets förslag till förordning om säljfrämjande
            åtgärder
          </note>
          <note>
            Interpellationerna redovisas i bilaga som fogas till riksdagens
            snabbprotokoll tisdagen den 19 november.
          </note>
          <note>
            11 § Anmälan om frågor för skriftliga svar
          </note>
          <note>
            Anmäldes att följande frågor för skriftliga svar framställts
          </note>
          <note>
            den 14 november
          </note>
          <note>
            2002/03:123 av Sermin Özürküt (v) till utrikesminister Anna Lindh
          </note>
          <note>
            Turkiets flyktingpolitik och UNHCR:s ställning
          </note>
          <note>
            2002/03:124 av Lars Ohly (v) till utrikesminister
          </note>
          <note>
            Anna Lindh
          </note>
          <note>
            Förhållandet mellan Eritrea och Etiopien i frågan om massvälten
            i Etiopien
          </note>
          <note>
            2002/03:125 av Lars Ohly (v) till statsrådet Jan O
          </note>
          <note>
            Karlsson
          </note>
          <note>
            Massvälten i Etiopien
          </note>
          <note>
            2002/03:126 av Henrik von Sydow (m) till näringsminister Leif
            Pagrotsky
          </note>
          <note>
            Arbetskraftsbrist i växande regioner
          </note>
          <note>
            2002/03:127 av Marie Engström (v) till näringsminister Leif Pagrotsky
          </note>
          <note>
            Arbetsmarknadspolitiska problem i Filipstad
          </note>
          <note>
            2002/03:128 av Karin Thorborg (v) till näringsminister Leif Pagrotsky
          </note>
          <note>
            ABB - ett av Sveriges viktigaste industriföretag
          </note>
          <note>
            2002/03:129 av Åsa Torstensson (c) till finansminister Bosse
            Ringholm
          </note>
          <note>
            Kostnad för omhändertagandet av döda sälar
          </note>
          <note>
            2002/03:130 av Ingela Thalén (s) till finansminister
          </note>
          <note>
            Bosse Ringholm
          </note>
          <note>
            Åtgärder mot utförsäljning av statlig mark
          </note>
          <note>
            2002/03:131 av Jan Emanuel Johansson (s) till jordbruksminister
            Ann-Christin Nykvist
          </note>
          <note>
            Sveriges lantbruksuniversitets hästklinik i Ultuna
          </note>
          <note>
            2002/03:132 av Ulla Löfgren (m) till statsrådet Ulrica
          </note>
          <note>
            Messing
          </note>
          <note>
            Enskilda vägar
          </note>
          <note>
            2002/03:133 av Catharina Elmsäter-Svärd (m) till statsrådet Ulrica
            Messing
          </note>
          <note>
            Allmänflyget i Stockholmsregionen
          </note>
          <note>
            2002/03:134 av Ulla Löfgren (m) till kulturminister
          </note>
          <note>
            Marita Ulvskog
          </note>
          <note>
            Omfattningen av SVT:s filminköp
          </note>
          <note>
            2002/03:135 av Ulf Sjösten (m) till justitieminister
          </note>
          <note>
            Thomas Bodström
          </note>
          <note>
            Utredning av miljörelaterad brottslighet
          </note>
          <note>
            2002/03:136 av Carl-Axel Johansson (m) till justitieminister
            Thomas Bodström
          </note>
          <note>
            Barn med skulder på grund av obetalda parkeringsböter
          </note>
          <note>
            2002/03:137 av Lars-Ivar Ericson (c) till utbildningsminister
            Thomas Östros
          </note>
          <note>
            Brist på hantverkare
          </note>
          <note>
            Frågorna redovisas i bilaga som fogas till riksdagens snabbprotokoll
            tisdagen den 19 november.
          </note>
          <note>
            12 § Kammaren åtskildes kl. 15.02.
          </note>
          <note>
            Förhandlingarna leddes av förste vice talmannen från sammanträdets
            början till ajourneringen kl. 12.33 och av talmannen därefter
            till sammanträdets slut.
          </note>
        </div>
      </body>
    </text>
  </TEI>
</teiCorpus>
