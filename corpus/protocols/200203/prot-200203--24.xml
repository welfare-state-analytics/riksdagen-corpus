<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 200203</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 200203</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200203--24</head>
          <docDate when="2002-11-27 00:00:00">2002-11-27 00:00:00</docDate>
        </div>
      </front>
      <body>
        <div>
          <note>
            Det justerade protokollet beräknas utkomma om 3 veckor
          </note>
          <note>
            -----------------------------------------------------------------------
          </note>
          <note>
            1 § Val av ledamöter till Europarådets svenska delegation
          </note>
          <note>
            Företogs val av sex ledamöter till Europarådets svenska delegation.
            Valberedningen hade enhälligt godkänt en gemensam lista för valet
            av ledamöter till
          </note>
          <note>
            Europarådets svenska delegation.
          </note>
          <note>
            Sedan en promemoria innehållande den gemensamma listan delats
            ut och godkänts av kammaren befanns följande personer valda till
            ledamöter i Europarådets svenska delegation för tiden den 1 januari
          </note>
          <note>
            2003 till motsvarande tidpunkt efter nästa riksdagsval.
          </note>
          <note>
            Göran Magnusson (s)
          </note>
          <note>
            Birgitta Ahlqvist (s)
          </note>
          <note>
            Anders G Högmark (m)
          </note>
          <note>
            Helena Bargholtz (fp)
          </note>
          <note>
            Carina Ohlsson (s)
          </note>
          <note>
            Conny Öhman (s)
          </note>
          <note>
            2 § Val av suppleanter till Europarådets svenska delegation
          </note>
          <note>
            Företogs val av sex suppleanter till Europarådets svenska delegation.
            Valberedningen hade enhälligt godkänt en gemensam lista för valet
            av suppleanter till Europarådets svenska delegation.
          </note>
          <note>
            Sedan en promemoria innehållande den gemensamma listan delats
            ut och godkänts av kammaren befanns följande personer valda till
            suppleanter i
          </note>
          <note>
            Europarådets svenska delegation för tiden den
          </note>
          <note>
            1 januari 2003 till motsvarande tidpunkt efter nästa riksdagsval.
          </note>
          <note>
            Majléne Westerlund Panke (s)
          </note>
          <note>
            Yilmaz Kerimo (s)
          </note>
          <note>
            Per Westerberg (m)
          </note>
          <note>
            Johan Pehrson (fp)
          </note>
          <note>
            Carina Hägg (s)
          </note>
          <note>
            Mats Einarsson (v)
          </note>
          <note>
            3 § Särskilt anordnad debatt om asyl- och flyktingpolitiken
          </note>
          <note type="speaker">
            Anf. 1 Statsrådet JAN O KARLSSON (s):
          </note>
          <note>
            Herr talman! Den senaste veckan har två mycket viktiga händelser
            ägt rum i Europa.
          </note>
          <note>
            I Österrike i söndags föll väljarnas dom över den ordning som
            inträdde för tre år sedan, när för första gången på mycket länge
            i vår världsdelshistoria ett direkt främlingsfientligt parti tog
            plats i ett demokratiskt lands regering. Väljarna röstade med
            största tydlighet bort detta parti. Partiets mandatinnehav lär
            minska med uppemot två tredjedelar. Vad som än nu kan hända i
            Österrike, så inte kommer det att bli den politiken som sätter
            sin prägel på landet.
          </note>
          <note>
            Det andra som möjligen är ännu viktigare, trots att det skedde
            samtidigt och i skymundan av det österrikiska valet, är den folkomröstning
            som ägde rum i
          </note>
          <note>
            Schweiz samma dag. Det förslag som fanns på bordet skulle ha
            gjort att landet Schweiz, hemvist för de viktigaste internationella
            humanitära organisationerna, skulle ha förvandlats till ett land
            med den hårdaste asylpolitiken i vår världsdel. Till all lycka
            avslogs detta förslag med knapp majoritet. Jag har svårt att föreställa
            mig följderna av ett annat utslag.
          </note>
          <note>
            De båda händelserna visar på två saker. Det ena är att det pågår
            en kamp mellan olika inriktningar av flykting-, migrations- och
            främlingspolitik i vår världsdel. Det som nu har inträffat visar
            att utgången av denna uppgörelse ingalunda är avgjord. Det visar
            på att alla vi länder likaväl som politiska partier, frivilliga
            organisationer och folkrörelser bejakar möjligheten att åstadkomma
            en förändring, att vi på bred front använder denna förändring
            för att stärka den asylrätt som vi haft i vår världsdel i ett
            halvt århundrade och gemensamt driver igenom en harmonisering
            av flyktingpolitiken i Europa. Sverige deltar mycket intensivt
            i detta arbete, och vi gör det av två skäl.
          </note>
          <note>
            För det första: Det ger oss en möjlighet att se till att de värderingar
            som finns så väl företrädda i den här församlingen, i denna kammare,
            ska sätta sin prägel på den framtida europeiska flyktingpolitiken.
          </note>
          <note>
            För det andra: Flyktingfrågan kan inte lösas med ensidiga åtgärder
            av ett fåtal länder. Bärkraften i vårt engagemang bygger på ett
            gemensamt ansvarstagande. Om Sverige kan förmå andra länder att
            föra en värdigare och bättre flyktingpolitik är det också bra
            för vårt land. Det handlar om att värna asylrätten, att kunna
            ge var och en som är förföljd och söker en fristad i vår världsdel
            ett värdigt mottagande och en plats där han eller hon kan känna
            sig säker.
          </note>
          <note>
            Just nu utsätts vårt eget lands asylsystem för stora påfrestningar.
            Vi har fått ett mycket stort antal asylansökningar, en mycket
            snabb ökning. Det är det ena.
          </note>
          <note>
            Det andra är att en sjunkande andel av de asylsökande saknar
            asylskäl. Endast cirka en femtedel av dem som på senare tid sökt
            asyl i Sverige har haft i vår lagstiftnings och i Genèvekonventionens
            mening asylskäl.
          </note>
          <note>
            Ökningen rör sig om 50 % bara i år. Och det finns en rad bakomliggande
            orsaker till detta. Utvecklingen i Irak, situationen i forna Jugoslavien
            är särskilt framträdande. Det finns en stark koppling till vänner,
            anförvanter och så vidare från tidigare flyktinginvandring. Schengeninträdet
            och, det som jag redan talat om, en restriktivare hållning i flera
            EU-länder förstärker de bakomliggande orsakerna. När vi ser på
          </note>
          <note>
            Europa som helhet konstaterar vi en nedåtgående trend i antalet
            asylsökande under år 2002 med ca 6 %.
          </note>
          <note>
            Vad vi ska diskutera i dag, och sedan i morgon när integrationsfrågorna
            ju fortsätter att diskuteras här i kammaren, är det tryck på samhället
            som denna omedelbara ökning ger till resultat, inte minst ute
            i våra kommuner. Och jag ska, ärade kammarledamöter, återkomma
            just till den speciella frågan.
          </note>
          <note>
            Ett stort problem som vi ofta återkommit till är de långa handläggnings-
            och väntetiderna för de asylsökande, som förvärrar situationen
            för dem som redan har det svårt och i sig innebär ett hot mot
            rättssäkerheten. Det viktigaste skälet till detta är den stora
            tillströmningen av asylsökande. Vi försöker att avhjälpa detta
            med nya ekonomiska resurser till framför allt
          </note>
          <note>
            Migrationsverket men även till Utlänningsnämnden. I
          </note>
          <note>
            år har man fått ett tillskott på 90 miljoner.
          </note>
          <note>
            I många fall är väntan på ett första besked inte så lång - det
            tar ofta bara några månader - men ofta nog rör det sig om ett
            negativt besked eftersom så få saknar egentliga asylskäl. Då finns
            det möjlighet att skicka in en ny ansökan om någon förändring
            kan anses ha skett, ofta mer än en gång, ofta mer än tio gånger.
            Den totala vistelsetiden blir då mycket lång, att lägga till att
            även handläggningstiderna naturligtvis förlängs eftersom den nya
            ansökan ska prövas med förtur. För varje dag som går rotar man
            sig alltmer i Sverige, och konsekvenserna av ett avslag blir svårare.
          </note>
          <note>
            Ett annat mycket viktigt skäl, som jag hoppas att vi ska kunna
            ägna ökad uppmärksamhet i vår flyktingpolitik, är att många asylsökande
            inte styrker sin identitet. Det gör det oerhört svårt att ta reda
            på vem vederbörande är. Och eftersom varje fall ska prövas individuellt
            förlänger detta automatiskt handläggningstiden. Nästan 80 % av
            samtliga asylsökande saknar i dag dokument som kan styrka deras
            identitet.
          </note>
          <note>
            Vi har, som vi har sett, fått en ökad tillströmning av asylsökande
            som uppenbart saknar asylskäl, och jag ska återkomma till hur
            vi handskas med det. Men vi har också sett ett inslag av brottslighet
            bland dem som söker asyl. Människor som har kriminella avsikter
            använder asylsystemet som ett slags inträdesbiljett och mottagningen
            som uppehälle.
          </note>
          <note>
            Jag understryker gärna än en gång, därför att ibland läser vi
            i pressen uppgifter om motsatsen, att det naturligtvis rör sig
            om en liten minoritet. Men för de orter och de människor som drabbas
            av brottsligheten och personalen som tvingas utstå detta spelar
            det ingen roll att det är en liten minoritet. Det är ändå en väldig
            påfrestning, vilket var och en som kommer från en ort där detta
            skett eller som har besökt en sådan ort kan intyga. Det här skadar
            naturligtvis asylsystemet, och det skadar inte minst de verkligt
            asylsökande, de som verkligen behöver en fristad. Detta kan i
            sig, som Migrationsverkets chef har understrukit, innebära en
            fara för själva asylrätten.
          </note>
          <note>
            Jag ska nu nämna något om de åtgärder som vi vidtar. När det
            gäller problemet med de många asylsökande som uppenbart saknar
            asylskäl har vi ju nu inlett ett samarbete med i första hand Ryssland.
            Vi har därigenom nu fått mycket större möjligheter att komma till
            rätta med denna tillströmning. Dessutom kan vi intensifiera det
            samarbete som kan bryta upp de nätverk av brottslighet som kan
            utnyttja asylsystemet för att komma in i Sverige. Det handlar
            om identifiering. Det handlar om att skaffa resehandlingar. Det
            handlar också, som jag sade, om vidgat polissamarbete, att hantera
            oseriösa resebyråer och så vidare.
          </note>
          <note>
            I vår lagstiftning har vi möjligheten till en snabbprocess. Det
            innebär att vi kan handskas snabbare och effektivare med dem som
            uppenbart saknar asylskäl.
          </note>
          <note>
            Det blir fråga om en prövning även i snabbprocessen, men den
            kan omedelbart följas av verkställighet där överklagande får ske
            från ursprungsland. Vi har också noterat vissa, låt vara små,
            framsteg i EU-samarbetet.
          </note>
          <note>
            Jag har för några dagar sedan inför EU-nämnden gjort en mer sammanfattande
            redogörelse för vårt arbete där och hur vi har inriktat det. Jag
            ber att få återkomma till detta, herr talman, i en av mina repliker,
            eftersom tiden av någon anledning går lite extra hastigt i dag
            på morgonen.
          </note>
          <note>
            Vi har för närvarande pågående partiöverläggningar om ny instans-
            och processordning. Som alla vet har Lagrådet gjort bedömningen
            att reformen inte ansågs kunna genomföras på det sätt som var
            föreslaget i vår lagrådsremiss. Dessa överläggningar pågår.
          </note>
          <note>
            Vi kan återkomma och diskutera detta. Jag har för dagen inget
            besked om resultatet eftersom jag inte har haft tillfälle att
            träffa alla partier.
          </note>
          <note>
            Vi har en utredning för att se över mottagande och introduktion
            av asylsökande och hur dessa saker ska kunna förbättras. Om några
            månader kan den redovisas.
          </note>
          <note>
            Vi arbetar med de ensamkommande barnen, vilket är en av de allra
            viktigaste frågorna. Där har Migrationsverket nu satt i gång att
            arbeta med särskilda utbildningsinsatser, upprättande av nya enheter,
            högre personaltäthet och mindre barngrupper. Vi arbetar också
            med ett nytt system med gode män. Det återstår väldigt mycket
            att göra för att förbättra förhållandena för människor som både
            söker skydd undan förföljelse och dessutom ofta befinner sig i
            en socialt oerhört utsatt position.
          </note>
          <note>
            Men, ärade kammarledamöter, vi har också ett stort problem som
            gäller helhetssynen i politiken. Det ska vi också diskutera i
            morgon. Vi har en unikt positiv situation i denna kammare och
            i landets politik när det gäller flyktingpolitiken. Men det måste
            hänga samman. Vi representerar här sju politiska partier. De sju
            politiska partierna har det helt övervägande ansvaret också för
            våra kommuner. För närvarande får vi signaler om att kommunerna
            ser svårigheter med att klara flyktingmottagningen. Jag vill bara
            säga om detta, som en inledning till det meningsutbyte som nu
            ska följa, att Sveriges solidaritet är dess kommuners.
          </note>
          <note>
            Och den solidariteten förverkligas av de sju partier som är företrädda
            i den här debatten och i den här kammaren.
          </note>
          <note>
            Det finns ett kommunalt samband i flyktingpolitiken, och jag
            ser fram emot att den diskussion som vi ska ha i dag på allvar
            kommer att ta itu med det problemet, att vår politik ska hänga
            samman här i kammaren, från denna talarstol, och ute i var och
            en av landets kommuner.
          </note>
          <note type="speaker">
            Anf. 2 STEN TOLGFORS (m):
          </note>
          <note>
            Herr talman! Många människor flyr till Sverige för att de utsätts
            för allvarliga rättsövergrepp av stat och myndigheter i sina hemländer.
            Kraven på att
          </note>
          <note>
            Sverige genom Migrationsverket agerar oklanderligt och korrekt
            är därför mycket stora. Till verkets uppgifter hör arbetet med
            att stödja de människor som självmant vill återvända till sina
            hemländer. För att det här ska fungera krävs det förtroende i
            relationerna mellan Migrationsverket och den asylsökande.
          </note>
          <note>
            Det har dock förekommit, och det har föranlett debatten i dag,
            att Migrationsverket tillkallat polis för att gripa en person
            innan denne har meddelats ett förvarsbeslut. Tidigare har Migrationsverket
            också kritiserats för att ha gillrat fällor för asylsökande. Då
            som nu har verket självt beklagat sitt agerande.
          </note>
          <note>
            Moderaterna krävde redan för två veckor sedan i en interpellation
            till ministern besked om vad regeringen tänker göra för att hindra
            att liknande saker sker framöver och om vad man tänker göra för
            att se till att förtroendet för Migrationsverket inte långsiktigt
            skadas av sådana här händelser. Vi saknar besked.
          </note>
          <note>
            Herr talman! Livsavgörande beslut ska fattas på rättssäker grund.
            Det är en förutsättning för att asylsökande ska kunna lita på
            svenska myndigheter och för att mottagningssystemet ska ha respekt
            hos svenska folket. Dagens situation har mött omfattande kritik.
            Insynen har varit bristande och det har funnits inslag av godtycke
            vid tillämpningen av lagen.
          </note>
          <note>
            Rättssäkerheten i samband med asylfrågor avgörs av två saker.
            Dels har vi utlänningslagen i sig, dels har vi instansordningen,
            det vill säga hur lagen tilllämpas. Riksdagen har sagt att den
            vill att Utlänningsnämnden ska avskaffas och att i stället förvaltningsdomstolar
            ska fatta beslut när asylärenden som rör Migrationsverket överklagas.
            Det har nu stött på patrull eftersom det underlag som regeringen
            presenterade för Lagrådet hade betydande brister. Jag vill gärna
            understryka att regeringen bär det fulla ansvaret för detta, inte
            riksdagens partier.
          </note>
          <note>
            Förslaget om ändrad instansordning lades fast utan att problemen
            var kartlagda, analyserade eller förklarade av regeringen. Bristen
            på bakgrundsanalys var besvärande, som Lagrådet uttryckte sig.
            Lagrådet menar att problemen i dag vid beslut i utlänningsärenden
            hänger väl så mycket samman med själva lagens utformning som med
            instansordningen för besluten. En slutsats som man kan dra av
            Lagrådets kritik är att frågan om instansordningen inte kan separeras
            från frågan om utlänningslagens utformning.
          </note>
          <note>
            Lagen och den föreslagna instansordningen är inte anpassade för
            varandra. Det är, som jag tolkar det, också Lagrådets huvudinvändning.
          </note>
          <note>
            Lagrådet är mycket kritiskt till att regeringen inte har sett
            över utlänningslagen eller ens aviserat att en sådan översyn är
            på gång innan man lade fram förslag om en ny instansordning. Det
            är klart att en lag alltid måste anpassas efter hur den ska användas.
            Men det görs in i remissen till Lagrådet. Där behandlas frågorna
            helt oberoende av varandra.
          </note>
          <note>
            Det är nu inte möjligt att, trots Lagrådets mycket hårda kritik,
            gå vidare med förslaget om en ny instansordning med mindre än
            att utlänningslagen också ses över i sin helhet. En ny instansordning
            kräver en förändrad utlänningslag. Lagen är nämligen inte skriven
            för att användas i ett domstolsförfarande i förvaltningsdomstol.
            Den ger ett mycket stort utrymme för myndigheter och för regeringen
            att tolka lagen och lägga fast prejudikat. Det är till och med
            så att den vid tillämpningen kräver bedömningar som inte rör juridiska
            frågor utan rena lämplighetsfrågor.
          </note>
          <note>
            Lagrådet talar om att tolkningen blir diskretionär och skönsmässig.
            Många avgöranden är rent av politiska till sin natur. Man påpekar
            också att de här problemen inte förändras om man bara byter instansordning
            för att tillämpa samma lag. Lagen är vidare också rörig efter
            många ändringar. Vi ser dessutom ett allt tydligare behov av att
            integrera ett EU-perspektiv från början i en ny utlänningslag.
            Jag vill till och med gå så långt som att säga att redan det EU-samarbete
            som nu pågår på området skulle kunna motivera en lagöversyn.
          </note>
          <note>
            Det är däremot inte heller möjligt att bara lägga förslaget om
            ny instansordning åt sidan. Utlänningslagen måste därför nu ses
            över i sin helhet, och i ett sammanhang med detta bör en ny instansordning
            utformas. Det här kommer att ta tid, invänder någon.
          </note>
          <note>
            Men det är bättre att helheten blir bra än att man byter till
            en instansordning som inte kan fungera ihop med en icke anpassad
            lag, för då har vi skapat nya problem.
          </note>
          <note>
            Kanske, och det får väl partierna talas vid om i annat sammanhang,
            går det att låna delar av förslaget och införliva dem med Utlänningsnämndens
            sätt att fungera under en övergångsperiod.
          </note>
          <note>
            Låt mig däremot påpeka att Migrationsverkets beslut i första
            instans är basen i beslutsprocessen i asylärenden men inte har
            varit föremål för det förslag som Lagrådet tittade på. Det finns
            problem också med beslut i första instans, och därför är det rimligt
            att hela instansordningen vid beslut i asylärenden ingår i en
            översyn.
          </note>
          <note>
            Det finns delar av utlänningslagen som är problematiska redan
            i dag, som är illa lämpade redan i dag och som blir omöjliga att
            använda i en ny instansordning. En sådan del är bedömningen av
            humanitära skäl. Här finns två problem. Dels är lagen mycket oklar
            om vilka skäl det egentligen är fråga om. Det fastställs genom
            praxis. Dels skulle regeringen enligt det förslag man lämnade
            till Lagrådet kunna överpröva domstolars prejudikatsbeslut vid
            fastställande av humanitära skäl. Regeringen skulle nämligen i
            förordning kunna besluta om vad som anses vara humanitära skäl,
            men också kunna göra det efter att en domstol hade fastställt
            praxis. Enligt min mening är detta rättsosäkert. Så kan vi inte
            ha det.
          </note>
          <note>
            Prejudikatsformandet är det område där Lagrådets kritik mot regeringens
            förslag om användning av förvaltningsdomstolar är som allvarligast.
            Man påpekar att kammarrätten inte är uppbyggd för att skapa prejudikat.
            Man menar också att rättens sammansättning blir för svag vid prejudicerande
            mål och att domare under utbildning och domare utan större erfarenhet
            av utlänningsärenden kommer att kunna tjänstgöra när de viktigaste
            besluten, prejudikatsbesluten, fattas. Lagrådet har uppmanat oss
            politiker att fortsätta se över den här frågan. Så bör också verkligen
            ske. Det vill jag poängtera.
          </note>
          <note>
            Att prejudikatsbildningen sker på bästa tänkbara sätt är nämligen
            en grundläggande rättssäkerhetsfråga, och rättssäkerheten var
            det grundtema som gjorde att vi bad att få den här debatten.
          </note>
          <note>
            Den som intresserar sig för rättssäkerheten i asylärenden bör
            intressera sig för vad som händer i enskilda fall, som det vi
            tidigare diskuterade om Migrationsverket. Men uppgiften är mycket
            vidare än så.
          </note>
          <note>
            Det handlar om att få en väl fungerande lag och instansordning.
            Därför menar jag att en parlamentarisk utredning bör tillsättas
            av regeringen för att se över hela utlänningslagen och i ett sammanhang
            därmed också förnya och modernisera instansordningen.
          </note>
          <note>
            Låt mig, herr talman, skicka med statsrådet att den fråga som
            särskilt bör uppmärksammas är hur FN:s barnkonvention tillämpas.
            När barn far psykiskt illa, försöker begå självmord eller försvinner
            från förläggningar är någonting allvarligt snett i Sverige. Att
            svenska staten inte vet vart ett större antal barn som försvunnit
            från förläggningarna har tagit vägen är plågsamt. Vi vet att det
            bara i fjol försvann ett femtiotal barn, vars liv i dag vi inte
            vet någonting om.
          </note>
          <note>
            Det finns en betydande oro för att de används i sexhandel eller
            utnyttjas på annat sätt. Den frågan bör särskilt ingå i den -
            som jag hoppas - förestående översynen av lagen.
          </note>
          <note type="speaker">
            Anf. 3 ERIK ULLENHAG (fp):
          </note>
          <note>
            Herr talman! Det var en tid när Europas länder övergick från
            att riva gränser mellan nationer till att bygga murar mot omvärlden.
            I stället för att skapa en gemensam, human asylpolitik koncentrerade
            sig Europas ministrar på att tala om så kallad olaglig invandring
            och att prata om det fåtal asylsökande som begår brott. Successivt
            skärptes varje lands flyktingpolitik. Strategin var att hoppas
            kunna övervältra ansvaret på någon annan. I takt med att flyktingpolitiken
            skärptes berikades flyktingsmugglarna, och varje vecka kablades
            TV-bilder ut på båtar och containrar i vilka människor dött under
            fruktansvärda förhållanden i jakten på ett bättre liv. Sverige
            och
          </note>
          <note>
            Europa svek sitt humana uppdrag. Låt oss aldrig göra om det misstaget.
          </note>
          <note>
            I värsta fall kan det anförandet hållas i den här kammaren om
            15 eller 20 år. Europas länder och
          </note>
          <note>
            Sverige står inför ett vägskäl när det gäller vilken flyktingpolitik
            vi vill föra framöver. Land efter land har gjort det svårare för
            människor som söker sin fristad att över huvud taget lämna in
            sin asylansökan.
          </note>
          <note>
            Under åtta år av socialdemokratiskt styre har flyktingpolitiken
            skärpts gång på gång.
          </note>
          <note>
            Transportörsansvar har införts - först i Sverige och sedan på
            europeisk nivå - vilket innebär att vi överlåter asylprövning
            på privata reseföretag. Vi för en viseringspolitik som gör det
            oerhört svårt för de människor som bor i Sverige att hålla kontakt
            med anhöriga i andra länder. Vi har handläggningstider som är
            så långa att människor bryts ned. I många fall är de psykiska
            problemen på grund av de långa handläggningstiderna i Sverige
            större än de som beror på det man har drabbats av tidigare.
          </note>
          <note>
            Vi har ett system där barn far mycket illa. Sten
          </note>
          <note>
            Tolgfors var inne på det. Barn försöker begå självmord. Barn
            försvinner. Det är inte ofta som man bryter mot barnkonventionen
            på ett så graverande sätt som när det gäller flyktingpolitik.
          </note>
          <note>
            När vi fick Lagrådets yttrande hickade många till.
          </note>
          <note>
            Vad hände? Idén att gå över från utlänningsnämnd till domstol
            blev fullständigt sågad. Vad det egentligen handlade om var att
            den lagstiftning vi har i Sverige fick väldigt stark kritik. Man
            säger att svensk utlänningsrätt gör att vi i princip har en skönsmässig
            prövning av enskilda asylfall. Vi har en situation där en flicka
            som riskerar att bli blind ska kastas ut ur Sverige, för det finns
            inte plats för henne här.
          </note>
          <note>
            Folkpartiet har ett mycket tydligt alternativ till den flyktingpolitik
            som nu bedrivs. Det är inte så att vi med nödvändighet måste följa
            med i någon europeisk trend. Det är inte så att strömmen asylsökande
            just nu är så enorm, även om den har ökat sedan förra året. Man
            kan jämföra med början av 1990-talet, när
          </note>
          <note>
            Folkpartiet styrde flyktingpolitiken i Sverige. Då hade vi betydligt
            fler asylsökande som kom hit.
          </note>
          <note>
            För oss handlar det om att se över lagstiftningen och att se
            till att begreppet "humanitära skäl" verkligen får innebära humanitära
            skäl. Det ska inte behöva krävas upprepade självmordsförsök eller
            en dödlig sjukdom som man inte kan få vård för i hemlandet för
            att man ska få stanna. Vi vill se över hur man kan få stanna på
            grund av könsgrundad förföljelse. Det ska man i och för sig kunna
            enligt lagens bokstav i dag, men man får det alltför sällan. Vi
            vill se över utlänningslagens portalparagraf, som handlar om barnets
            bästa. Den låter stark, men barnets bästa kan få stå tillbaka
            på grund av samhällets intresse av att reglera invandringen. Och
            det händer gång på gång.
          </note>
          <note>
            Det handlar om att verkligen försöka korta handläggningstiderna.
            Det gläder mig att Jan O Karlsson och regeringen talar om problemet
            med de långa handläggningstiderna. Men nu har Socialdemokraterna
            faktiskt styrt detta land och flyktingpolitiken under åtta år,
            och man bär också ett mycket stort ansvar.
          </note>
          <note>
            Vi anslår extra medel. I morse kunde vi höra att det är vad Migrationsverket
            behöver för att kunna få ned handläggningstiderna. Vi vill gå
            vidare i arbetet med att lägga ned Utlänningsnämnden och föra
            över dessa ärenden till en domstolsprocess. Vi tänker ta
          </note>
          <note>
            Lagrådets kritik på stort allvar, men i längden är det bättre
            att den som söker asyl i Sverige får samma möjlighet att göra
            sin talan hörd som den som är åtalad för att ha snattat.
          </note>
          <note>
            Vi vill göra det möjligt för den som kommer till
          </note>
          <note>
            Sverige och väntar på asyl att få arbeta från första dagen. Det
            är oerhört nedbrytande att gå sysslolös på en flyktingförläggning.
            Vi menar också att svensk flyktingpolitik de sista åren har fungerat
            så dåligt att vi vill ge amnesti åt de flyktingar som i dag gömmer
            sig. Vi tänker för sällan på dem, men runtom i vårt land finns
            det barn som inte kan gå i skolan och inte har socialt skyddsnät
            för att de flyr risken att bli utkastade ur landet.
          </note>
          <note>
            Vi vill ta emot fler kvotflyktingar, och vi vill öka stödet till
            UNHCR. Framför allt vill vi sätta tryck på regeringen, så att
            man står upp och är humanitetens röst i Europa och inte gömmer
            sig bakom andra länder. Jag blir rätt oroad när man talar om en
            europeisk utveckling av flyktingpolitiken och att Sverige måste
            anpassa sig. Det innebär en successivt hårdnande flyktingpolitik,
            och vi försöker gömma oss bakom någon annan.
          </note>
          <note>
            Jag är mycket oroad över vad som har hänt sedan valdagen. Mycket
            av det jag har talat om hittills har handlat om historia. Men
            vad har migrationsministern ägnat sig åt sedan valdagen? Jo, det
            stora huvudnumret är att tala om ryska asylsökande i Sverige,
            de ryska asylsökande som begår brott. Vilken signal sänder det
            ut? Tror inte migrationsministern att de allra flesta som hör
            detta drar slutsatsen att Sveriges flyktingminister gör ett huvudnummer
            av det fåtal som begår brott? Ja, då är väl rätt många av de asylsökande
            som kommer till Sverige brottslingar?
          </note>
          <note>
            Vi ser hur tunga socialdemokrater runtom i landet, i Göteborg
            och i Malmö, säger: Nu får det vara nog, vi kan inte ta emot mer
            flyktingar därför att vi har misslyckats med integrationspolitiken.
          </note>
          <note>
            Regeringens lösning i det läget är inte att ta krafttag i fråga
            om integrationspolitiken, utan regeringens lösning är, om jag
            förstod Jan O Karlsson rätt när jag hörde honom i radion i morse,
            att se till att flyktingar ska tvångsplaceras i stället för att
            ha en egen större frihet.
          </note>
          <note>
            Jag såg för ett par veckor sedan ett debattprogram på TV som
            handlade om flyktingbarn som har försvunnit från flyktingförläggningar
            runtom i Sverige.
          </note>
          <note>
            Förra året handlade det om 87 barn. I år har det hittills försvunnit
            58 barn. I det programmet gav man beskedet att Jan O Karlsson
            under hela hösten inte hade tid att diskutera de försvunna flyktingbarnen.
          </note>
          <note>
            Varenda onsdag under hela hösten var Jan O Karlsson upptagen
            med någonting annat. Och det som han verkar vara upptagen med
            är att fokusera på det fåtal som begår brott.
          </note>
          <note>
            Herr talman! Det behövs en radikal omläggning av svensk flyktingpolitik
            i riktning mot humanitet och solidaritet.
          </note>
          <note type="speaker">
            Anf. 4 SVEN BRUS (kd):
          </note>
          <note>
            Herr talman! Sverige har av tradition stått upp för en generös
            flyktingpolitik, och den hållningen har ett brett stöd också här
            i riksdagen. Att invandringen till
          </note>
          <note>
            Sverige ska vara reglerad är alla riksdagspartier också överens
            om. Inom ramen för dessa förhållningssätt finns det anledning
            att vara kritisk mot hur denna politik tillämpas i dag och arbeta
            för en förbättring.
          </note>
          <note>
            Det arbetet måste i hög grad ske i nära samarbete med övriga
            länder i EU. Vi kristdemokrater är positiva till en harmonisering
            av den europeiska flyktingpolitiken, men vi anser också att det
            är Sveriges uppgift att verka för att de minimikriterier som diskuteras
            till exempel av ministerrådet görs mer generösa och att flyktingbegreppet
            vidgas i Europa.
          </note>
          <note>
            Detta är ett politikområde som har en förmåga att beröra känslor
            från olika utgångspunkter. Någon tycker att svensk flyktingpolitik
            är för generös, någon annan tycker att den är alltför restriktiv.
            Denna debatt måste vi naturligtvis få föra i ett öppet samhälle.
            Vi som representerar de demokratiska partierna med en humanistisk
            människosyn måste engagera oss - lyssna, ta människors frågor
            på allvar, men också påverka opinionen. Myter ska mötas med öppenhet,
            rädsla med upplysning och okunskap med fakta. Genom denna målmedvetenhet
            kan vi skapa ett tryggt samhälle både för oss som bor här och
            för dem som vill komma hit och har anledning att göra det.
          </note>
          <note>
            Herr talman! Det kanske allra viktigaste ämnet i denna debatt
            gäller barnen. Det gäller främst de barn som kommit ensamma hit
            till Sverige. Det är svårt att föreställa sig det trauma som ryms
            i att barn är på flykt ensamma. Redan ett sådant barn är ett för
            mycket. Men nu ser vi att strömmen till Sverige av ensamkommande
            asylsökande barn har ökat under 90-talet.
          </note>
          <note>
            Låt oss självkritiskt konstatera att vi inte har klarat av att
            ta emot dessa barn på ett acceptabelt sätt. Vi har inte kunnat
            garantera deras rättssäkerhet, och vi har inte kunnat uppfylla
            FN:s barnkonvention då det gäller barns trygghet.
          </note>
          <note>
            Bilderna är skrämmande. Det är barn i djup kris. I
          </note>
          <note>
            ordets absolut rätta bemärkelse är det fråga om utsatta barn.
            Det handlar om självmordsförsök, sexuella övergrepp och barn som
            helt enkelt har försvunnit utan att kunna spåras. Det är lätt
            att föreställa sig det pådrag och den uppmärksamhet som ett försvunnet
            barn från vanliga trygga svenska miljöer i hem och skola skulle
            kunna innebära. Det kan väl inte vara så att vi upprörs mindre
            och engagerar oss svagare för dessa barn som är på flykt?
          </note>
          <note>
            Aktuell statistik från Migrationsverket visar att ensamkommande
            barn får vänta på beslut under närmare åtta långa månader. För
            ett år sedan var väntetiden sex månader, och redan det är naturligtvis
            en oacceptabelt lång tid, och nu går alltså utvecklingen åt fel
            håll. Här måste vi gemensamt arbeta för att tidsfristen för beslut
            som gäller ensamma barn sätts till tre månader, vilket Rädda Barnen
            i dagarna har föreslagit. Detta kräver förvisso resurser, men
            om någon eller några ska prioriteras så är det barnen. Jag undrar
            om statsrådet är beredd att här och nu uttala en ambition att
            göra denna förändring i utlänningslagen som garanterar barn rätt
            till avgörande beslut inom tre månader.
          </note>
          <note>
            Barnombudsmannen har föreslagit att ensamma asylsökande barn
            ska få en företrädare utsedd inom
          </note>
          <note>
            24 timmar efter det att barnet anlänt och att denna person ska
            få en form av vårdnadsansvar för barnet.
          </note>
          <note>
            Vi kanske kan gå ännu längre genom att snabbt familjehemsplacera
            dessa barn. Ett familjehem skulle knappast dröja med att anmäla
            till exempel ett försvinnande.
          </note>
          <note>
            Migrationsverket och Socialstyrelsen har sedan i somras arbetat
            med förändringar i mottagandet av dessa barn. Bedömningen är att
            det kommer att krävas ett femtontal kommuner som har en speciell
            kompetens på detta område och som tecknar avtal med verket om
            att ordna ett mottagande med hög kvalitet och med den trygghet
            som barnen har rätt att kräva. Det handlar om sjukvård, inte minst
            psykiatri, och om att snabbt koppla in gode män med rätt utbildning
            så att barnets trygghet och intressen kan tillgodoses.
          </note>
          <note>
            Jag vet att statsrådet inte deltar aktivt i detta arbete, men
            jag undrar ändå om statsrådet tycker att det går tillräckligt
            snabbt. När svenska barn far illa griper sociala myndigheter in
            omedelbart, samma dag om det behövs. När svenska barn försvinner
            spårlöst organiseras skallgångskedjor samma dag. Jag vet att det
            tar tid att komma överens mellan myndigheter, jag vet att det
            är en process som pågår och som kanske måste pågå, och jag vet
            att statsrådet inte styr allt från sitt tjänsterum på UD. Men
            det finns ändå ingen tid att förlora. Läget är akut, och barnen
            kan inte vänta.
          </note>
          <note>
            Herr talman! Det finns också skrämmande exempel på övergrepp
            mot dessa barn från personer i de verksamheter och i de sammanhang
            som är satta att garantera deras trygghet. Det är naturligtvis
            fullkomligt vidrigt och måste förebyggas genom en förstärkt kontroll
            av bakgrunden hos de personer som får uppgiften att arbeta med
            barnen. Än en gång: Anser statsrådet att de ensamkommande barnens
            situation är tillfredsställande? Om den inte är det, vilket jag
            tror att vi är överens om att den inte är: Vad kan vi göra ytterligare
            tillsammans för deras trygghet?
          </note>
          <note>
            Herr talman! Enligt Amnesty, UNHCR och RFSL
          </note>
          <note>
            är myndigheternas landinformation bristfällig när det gäller
            kunskap om homosexuella. Det händer att man till exempel har avslagit
            en asylansökan för att personen i fråga dröjt för länge med att
            lämna in ansökan eller för att personen i fråga först när han
            eller hon har kommit hit vågar visa sig öppet homosexuell.
          </note>
          <note>
            Därmed har man inte ansetts trovärdig. Detta visar på en svag
            förståelse för hur dessa människor beter sig när de flyr från
            ett land där homosexualitet är straffbar. På grund av egna skamkänslor
            kanske och rädsla för repressalier kan det vara svårt att berätta
            för utomstående, och särskilt för myndigheter, om sin situation.
            Även när det gäller förföljelse på grund av kön finns motsvarande
            problem. Den utredning som tillsatts för att se över detta skulle
            ha varit färdig i oktober detta år. Jag undrar om statsrådet här
            skulle kunna ge besked om hur det har gått med denna utredning
            och när det kommer förslag till lagändringar och ändrade tillämpningar
            på detta område.
          </note>
          <note>
            Herr talman! Jag ska senare i debatten be att få återkomma till
            frågorna om processordningen och några andra aspekter.
          </note>
          <note type="speaker">
            Anf. 5 ULLA HOFFMANN (v):
          </note>
          <note>
            Herr talman! "Envar har rätt att i andra länder söka och åtnjuta
            fristad från förföljelse." Så lyder artikel 14 i deklarationen
            om mänskliga rättigheter.
          </note>
          <note>
            Asylrätten som den är formulerad i deklarationen i artikel 14
            är absolut. I Genèvekonventionen, som kom 1951, anges vem som
            ska räknas som flykting.
          </note>
          <note>
            Därefter har Sverige, bland många andra länder, ratificerat ett
            antal internationella konventioner på asylrättens och flyktingpolitikens
            område.
          </note>
          <note>
            "Envar har rätt att allestädes erkännas som person i lagens mening"
            lyder artikel 6 i samma deklaration om mänskliga rättigheter.
            Sverige liksom många andra demokratier eftersträvar ett rättssäkert
            samhälle. Enligt deklarationen om mänskliga rättigheter ska den
            rättssäkerheten tillerkännas alla som vistas i Sverige. Mitt inlägg
            kommer att handla om rättssäkerheten i asylprocessen ur flera
            perspektiv.
          </note>
          <note>
            För ungefär ett år sedan gav en enig riksdag regeringen i uppdrag
            att återkomma med ett förslag om hur rättssäkerheten i asylprocessen
            ska kunna stärkas, nämligen att Utlänningsnämnden ska läggas ned
            och ersättas med förvaltningsdomstolar. På det förslag som regeringen
            lade fram har Lagrådet reagerat och hävdar att rättsosäkerheten
            i stället blir större om
          </note>
          <note>
            Utlänningsnämnden läggs ned. Jag ska inte vidare kommentera Lagrådets
            yttrande, men jag vill här deklarera att jag tycker att Lagrådet
            har fel på många punkter. Vi anser att en rättssäker asylprocess
            bygger på ett tvåpartsförfarande mellan två jämbördiga parter.
            En förutsättning för det är att Utlänningsnämnden läggs ned och
            ersätts med förvaltningsdomstolar.
          </note>
          <note>
            Herr talman! I proposition 1988/89:86 anges att det finns två
            skäl till att bevilja uppehållstillstånd på en ny ansökan. Den
            ena är att utlänningen har rätt till asyl enligt tredje kapitlet
            och den andra är "att det annars föreligger synnerliga skäl. Härmed
            avses mycket starka skäl av humanitär art, t.ex. om det föreligger
            en risk för självmord eller om ett avlägsnande annars skulle medföra
            allvarlig fara för utlänningens liv eller hälsa." Det är klart
            och tydligt: Om det föreligger risk för självmord är det ett starkt
            skäl för uppehållstillstånd.
          </note>
          <note>
            I proposition 1996/97:25 står vad gäller humanitära skäl: "Den
            praxis som utvecklats när det gäller tillstånd av sådana skäl
            bör ligga fast." Även det är lika klart och tydligt. Praxis ligger
            fast. Risk för självmord är ett starkt skäl för uppehållstillstånd.
          </note>
          <note>
            Med jämna mellanrum ger några av Utlänningsnämndens ordförande
            ut en kommentar till utlänningslagstiftningen. Den tjänar som
            ett hjälpmedel för dem som använder lagen i sitt arbete, bland
            annat migrationsmyndigheterna, och underlättar arbetet såtillvida
            att man själv slipper läsa förarbetena, vilket också innebär att
            man litar på att lagkommentarerna återger lagen och förarbetena
            korrekt.
          </note>
          <note>
            I sjätte upplagan av utlänningslagen med kommentarer från 1999
            och av ordförandena Wikrén och
          </note>
          <note>
            Sandesjö vid Utlänningsnämnden står också mycket riktigt vad
            gäller humanitära skäl en hänvisning till förarbetena från 1988/89.
            Det står: "Som exempel på synnerliga skäl av humanitär art anges
            där det finns risk för att utlänningen begår självmord" och så
            vidare. I sjunde upplagan av samma bok av samma författare, rykande
            färsk från tryckeriet, har däremot risken för att utlänningen
            begår självmord som ett synnerligt skäl av humanitär art helt
            tagits bort. Det som riksdagen beslutat först en gång och sedan,
            när man sett hur praxis utvecklats, slagit fast en gång till har
            nu ändrats av utlänningslagens uttolkare vid Utlänningsnämnden.
            Med vilken rätt ändrar två ordförande vid Utlänningsnämnden lagstiftarens
            intentioner? Med vilken rätt har risken för självmord plockats
            bort som en anledning till uppehållstillstånd av humanitära skäl?
            Vad innebär det för rättssäkerheten när två tjänstemän vid en
            myndighet dribblar bort lagstiftarens intentioner?
          </note>
          <note>
            Herr talman! När utlänningslagen ändrades 1997
          </note>
          <note>
            tillfördes en särskild bestämmelse om förföljelse på grund av
            kön eller homosexualitet. Eftersom praxis ganska snart utvecklades
            till att skyddsgrunden endast handlade om flickor och kvinnor
            som riskerade könsstympning drev vi i förhandlingar med regeringen
            att migrationsmyndigheterna skulle utarbeta riktlinjer för handläggarna
            och att personalen skulle utbildas i hur kvinnors asylskäl kan
            ta sig ut. Riktlinjerna är utarbetade och är på det hela taget
            acceptabla om de fylls med innehåll i en utbildning. Trots detta
            läser vi i dag, två år senare, avslagsmotiveringar som är horribla.
            En politiskt aktiv kvinna från Bangladesh utsattes för en gruppvåldtäkt
            av fem män från regeringspartiet som fortsatte att hota henne
            efteråt om hon polisanmälde våldtäkten. När hon trots det gick
            till polisen vägrade man att ta upp anmälan eftersom det var företrädare
            för regeringspartiet som våldtagit henne. I sitt avslag skriver
            Migrationsverket, vilket också stöds av Utlänningsnämnden, att
            de ifrågasätter att gruppvåldtäkten var beordrad av myndigheterna
            och att det var enskilda meningsmotståndare som våldtagit henne.
            Det föll inte vare sig verket eller nämnden in att denna gruppvåldtäkt
            var ett led i en politisk förföljelse på samma sätt som de systematiska
            gruppvåldtäkterna under kriget i forna Jugoslavien var.
          </note>
          <note>
            Riktlinjerna, som har utarbetats av Migrationsverket, sitter
            i handläggarnas handbok. Vad innebär det för rättssäkerheten att
            de inte följs eller att handläggarna inte fått utbildning i vad
            som är kvinnors asylskäl? Vad innebär det för rättssäkerheten
            i asylprocessen att vare sig Migrationsverket eller Utlänningsnämnden
            i sina regleringsbrev fått i uppdrag att redovisa hur de arbetar
            med FN-konventionen om avskaffande av all diskriminering av kvinnor?
            Tortyrkommittén har gång efter gång påpekat i sina motiveringar
            när de fällt Sverige att Migrationsverket inte intervjuar kvinnor
            och män skilda åt. Tortyrkommittén har också gång efter gång påpekat
            att migrationsmyndigheterna inte ska förutsätta att en våldtagen
            kvinna ska berätta allt hon varit utsatt för vid första intervjun
            och att man inte sedan, när hon väl berättar, ska hävda att hon
            trappar upp sin berättelse. Detta står i handboken.
          </note>
          <note>
            Varför används den inte? Varför får handläggarna inte utbildning?
            Varför står det inte något om kvinnors asylskäl i regleringsbreven
            till myndigheterna?
          </note>
          <note>
            Och hur långt, statsrådet Karlsson, har utredningen om att vidga
            tolkningen av Genèvekonventionen till att omfatta kvinnors asylskäl
            kommit?
          </note>
          <note>
            Till sist: Statsrådet nämnde i sitt anförande problemet med de
            asylsökande som inte kan styrka sin identitet. Jag vill ställa
            frågan: Hur ska till exempel irakiska kurder som kommer och söker
            asyl i Sverige kunna styrka sin identitet när de inte ens kan
            ta sig till
          </note>
          <note>
            Bagdad för att skaffa sig ett pass, utan det är nödvändigt för
            dem att försöka ta sig ut ur landet för att kunna söka asyl? Hur
            ska de kunna styrka sin identitet?
          </note>
          <note>
            Jag vill också be statsrådet fundera över hur en asylsökande
            ska bete sig genom att till exempel granska Migrationsverkets
            beslut. Om asylsökande inte har pass får de inte stanna, för då
            är de identitetslösa. Har de pass anses det vara ett bevis för
            att de inte har några problem i hemlandet och att de har kunnat
            lämna det.
          </note>
          <note type="speaker">
            Anf. 6 BIRGITTA CARLSSON (c):
          </note>
          <note>
            Herr talman! Centerpartiet begärde för några veckor sedan en
            debatt på grund av att vi sett ytterligare exempel på hur rättstryggheten
            i vårt land satts ur spel för dem som söker asyl i Sverige. Vi
            har fått en upprörande rapport om fall där Migrationsverket och
            polisen samarbetat i syfte att gripa asylsökande med avvisningsbeslut.
            Det har skett vid ett antal tillfällen att asylsökande med avvisningsbeslut
            lurats till möten som egentligen bara haft till syfte att få den
            asylsökande gripen av polis. Detta är inte värdigt en rättsstat
            som Sverige.
          </note>
          <note>
            Att de asylsökandes tilltro till Migrationsverket försvagas ytterligare
            är allvarligt. Migrationsverket framstår i deras ögon som en utkastare
            med uppgift att hindra flyktingar att få uppehållstillstånd, inte
            som en opartiskt prövande myndighet. Om asylsökande och invandrare
            förlorar tilltron till myndigheternas opartiskhet försämras samarbetsviljan,
            bedömningen av asylärenden försvåras och samtidigt byggs mentala
            hinder upp för hela integrationsprocessen.
          </note>
          <note>
            Den svenska rättsstatens stolta tradition bygger på att en myndighet
            gör det som åligger myndigheten.
          </note>
          <note>
            När Migrationsverket agerar hemlig polis åt polisväsendet innebär
            det att myndigheternas roller blandas samman. Därmed blir också
            de berörda människornas rättigheter och skyldigheter otydliga,
            och rättssäkerheten sätts ur spel.
          </note>
          <note>
            Vi i Centerpartiet är mycket oroade av denna utveckling. Det
            är ju allvarligt nog som det är. Om individernas rättigheter på
            detta område naggas i kanten i "statsnyttans namn" och det får
            passera utan anmärkning finns det naturligtvis anledning att frukta
            en uppluckrad rättssäkerhet också på andra områden.
          </note>
          <note>
            Vi har i dag en stark maktkoncentration till regeringens inre
            kretsar. Den maktkoncentrationen måste balanseras med bland annat
            starka och oberoende myndigheter. Stödet för och tilltron till
            myndigheterna är direkt beroende av medborgarnas tilltro till
            att de lyder rättsstatens principer.
          </note>
          <note>
            Det är av detta skäl som Centerpartiet i sin begäran om denna
            debatt önskade att det skulle handla om rättssäkerheten i en vidare
            mening.
          </note>
          <note>
            Herr talman! De växande köerna och de långa handläggningstiderna
            är de största orosmolnen vid behandlingen av asylärenden. Det
            är fortfarande långt till målet om sex månaders handläggningstid.
            Den strävan efter en förbättrad rättssäkerhet i processen som
            samtliga riksdagspartier ställt sig bakom riskerar, om intet görs,
            att förlänga handläggningstiden ytterligare.
          </note>
          <note>
            Barn och ungdomar tvingas av olika anledningar på flykt. En del
            av dem hamnar i vårt land. Många av dem kommer ensamma, utan anhöriga.
            Under förra året kom inte mindre än 461 ensamma barn till vårt
            land. Bland dessa finns det barn som inte har vare sig språk eller
            identitet. Tänk att inte ha ett språk, att inte ha en identitet,
            att inte ha en kultur och att inte höra hemma någonstans! Det
            är inte svårt att tänka sig in i de här barnens desperation och
            övergivenhet.
          </note>
          <note>
            I Sverige har de fått ett mottagande som ofta måste kallas undermåligt.
            En del av bristerna har åtgärdats. Men vissa problem fortsätter
            att öka trots att företrädare för bland annat Centerpartiet upprepade
            gånger lyft dem till debatt i kammaren. Barn försvinner - bara
            i år, som flera här tidigare nämnt, närmare 60 barn - och barn
            får vänta alldeles för länge på besked om de får stanna eller
            inte. Barn, ofta de psykiskt mest utsatta och skadade bland de
            asylsökande, möter otillräckliga insatser för att få hjälp med
            sina smärtsamma upplevelser.
          </note>
          <note>
            Handläggningstiderna för ensammkommande barn har ökat ytterligare.
            Rädda Barnen instämmer, som också nämnts tidigare här, i kraven
            på starkt förkortade handläggningstider just för ensamkommande
            barn. Förslaget var ju att handläggningstiden skulle vara maximalt
            tre månader.
          </note>
          <note>
            Herr talman! Det är dags för migrationsministern att nu se till
            att de ansvariga myndigheternas behandling av asylsökande barn
            kvalitetssäkras. En väg att minska den psykiska pressen för de
            ensamkommande barnen är att låta dem slippa vistelse i flyktingförläggningar
            och att de i stället direkt får en placering i familjehem ute
            i kommunerna.
          </note>
          <note>
            Herr talman! Det går inte att komma ifrån att ett av skälen till
            att det är ett så stort tryck på asylmottagandet i Sverige är
            att andra länder i Europa inte tar sin del av ansvaret. Om alla
            länder i EU tar sin del av ansvaret får vi en mer hanterlig uppgift
            i varje enskilt land. Då räcker resurserna för att genomföra snabba
            men rättssäkra prövningar.
          </note>
          <note>
            Därför är en av regeringens viktigaste uppgifter inom migrationspolitiken
            att med kraft driva den svenska linjen om ett generöst och humanistiskt
            flyktingmottagande i hela Europa. Det vore mycket olyckligt om
            den europeiska flyktingpolitiken blev en anpassning till länderna
            med den lägsta ambitionsnivån, för då finns risken att de får
            rätt som varnat för
          </note>
          <note>
            "Fästning Europa".
          </note>
          <note>
            Det europeiska perspektivet frånhänder inte den svenska regeringen
            sitt ansvar för att situationen i
          </note>
          <note>
            Sverige fungerar - med kortare handläggningstider och en öppnare
            handläggning. Tvärtom måste Sverige även i fortsättningen vara
            ett föredöme för att vi med trovärdighet ska kunna kräva att andra
            länder tar sitt ansvar.
          </note>
          <note type="speaker">
            Anf. 7 KERSTIN-MARIA STALIN (mp):
          </note>
          <note>
            Herr talman! Kamrater och åhörare! På den tiden då jag arbetade
            som barnavårds- och mödravårdscentralspsykolog träffade jag många
            familjer som väntade på att få uppehållstillstånd. Det var en
            lång väntan och mycket svåra påfrestningar. Familjerna behövde
            mycket stöd.
          </note>
          <note>
            Nu efteråt har jag tänkt: Tänk om jag hade haft den kunskap som
            jag nu har. Då hade jag mycket bättre vetat vart jag skulle skicka
            intyg och hur jag skulle skriva intyg. Alla de familjer som jag
            hade kontakt med har faktiskt så småningom fått uppehållstillstånd.
            Jag glömmer aldrig ett telefonsamtal som jag en julafton fick
            från en mamma som berättade att hon fick stanna i Sverige.
          </note>
          <note>
            Men någonting har hänt i Sverige. Min kollega som efterträtt
            mig på barnavårdscentralerna i Borlänge känner en familj från
            Turkiet. Det handlar om fyra barn och deras faster. Fastern är
            40 år och änka.
          </note>
          <note>
            Hela hennes familj har flyktingstatus. Det fick de i början av
            1990-talet då Sverige fortfarande hade en humanistisk flyktingpolitik.
            Den här fastern har fungerat som extramamma för sin brors barn.
            Barnens mamma är mycket sjuk. Nu är fastern utvisad. En femårig
            pojke, som min kollega känner, är mycket illa däran.
          </note>
          <note>
            Någonting har hänt i svensk flyktingpolitik. Vad är det fråga
            om? Är det fråga om pengar eller om EU, eller är det fråga om
            rädsla eller vad annat? Och vad har hänt med begreppet humanitära
            skäl?
          </note>
          <note>
            Jag fick en chock när jag kom in i riksdagen och fick veta att
            ordet humanitär inte betyder humanitär.
          </note>
          <note>
            Jag ska läsa upp något som alla i denna kammare, hoppas jag,
            kan utantill men som jag ändå läser upp.
          </note>
          <note>
            Enligt 1 kap. 1 § andra stycket utlänningslagen ska i fall som
            rör ett barn särskilt beaktas vad hänsynen till barnets hälsa
            och utveckling samt barnets bästa i övrigt kräver. Barnets bästa
            tillgodoses bland annat genom möjligheten att bevilja uppehållstillstånd
            av humanitära skäl. Enligt uttalanden i förarbetena bör de humanitära
            skälen kunna vara av något mindre allvar och tyngd för att uppehållstillstånd
            ska beviljas när barn berörs.
          </note>
          <note>
            Detta är den så kallade portalparagrafen om barnets bästa, som
            Utlänningsnämnden säger sig vilja följa. Det är bara det att ordet
            humanitär inte betyder humanitär och vad vi normalt menar med
            ordet humanitär. Till nämnda paragraf hör dessutom en propositionstext
            om att detta dock inte innebär att det i varje enskilt fall som
            rör ett barn ska bortses från andra omständigheter som kan ha
            betydelse för prövningen.
          </note>
          <note>
            Med den sista meningen viftar Utlänningsnämnden bort portalparagrafen
            om barnets bästa och därmed även barnkonventionen.
          </note>
          <note>
            Statsrådet talar om några få svenskar som störs av så kallade
            illegala flyktingar - vi måste ta hänsyn till dessa få plågade
            svenskar. Han säger också att den illegala invandringen skadar
            vårt asylsystem.
          </note>
          <note>
            Jag anser att det som riktigt skadar vårt asylsystem är sättet
            att behandla flyktingbarn. Det är en stor skandal till exempel
            att ensamkommande barn behandlas så illa.
          </note>
          <note>
            Rädda Barnen har länge kritiserat de stora bristerna i det svenska
            mottagandet av ensamkommande barn och har inför den här debatten
            skickat brev till statsrådet. Vi har alla fått kopior.
          </note>
          <note>
            Statsrådet talar också om Österrike och Schweiz och säger att
            Sverige nu ska fortsätta att påverka andra länder till en mer
            human flyktingpolitik men som det varit hittills är det inte sant.
          </note>
          <note>
            Under de senaste två åren har jag pekat på och kritiserat målen
            för den svenska flyktingpolitiken -
          </note>
          <note>
            målen i budgetpropositionerna till exempel. Jag har pekat på
            hur målet om rättssäkerhet och rättvisa har flyttats ned och ersatts
            av ett annat mål: harmonisering med EU.
          </note>
          <note>
            I stället för att baxa andra länder till mer human flyktingpolitik
            går Sverige med på att till exempel skärpa Dublinkonventionen.
            Regeringen kör över riksdagen om transportörsansvaret, och Utlänningsnämnden
            ändrar en utmärkt utlänningslag med en praxis som gör att den
            inte längre är utmärkt.
          </note>
          <note>
            Jag vill instämma med Ulla Hoffmann om det hon sade om de mänskliga
            rättigheterna, Genèvekonventionen, barnkonventionen. Det här är
            någonting som vi måste kunna ta på allvar så att det inte bara
            blir floskler.
          </note>
          <note>
            Anf. 8 Statsrådet JAN O KARLSSON (s)
          </note>
          <note>
            replik:
          </note>
          <note>
            Herr talman! Till att börja med skulle jag vilja säga någonting
            om den fråga som Sten Tolgfors ställde om samarbetet mellan Migrationsverket
            och polisen vad gäller verkställigheten av lagakraftvunna avvisningsbeslut.
            Det formas också till en kommentar till Birgitta Carlssons iakttagelser
            i samma fråga.
          </note>
          <note>
            Jag måste vara utförlig här. Grunden för verkställigheten - det
            handlar om verkställigheten av flyktingpolitiken - är att vi har
            gjort en väldigt viktig förändring. För övrigt gjordes den långt
            innan jag fick ansvaret. Man flyttade över ansvaret för verkställigheten
            från polisen till Migrationsverket för att ha en helhetssyn också
            på denna del av vår flyktingpolitik.
          </note>
          <note>
            Det är många praktiska saker som ska ordnas i samband med att
            en person har fått avslag på sin asylansökan. Det är inte asylsökande
            vi talar om, utan det är avgjorda frågor. Det är människor som
            har fått sin fråga avgjord. Det är människor som säkerligen har
            haft i egna ögon goda skäl, men i vår lags mening har de inte
            haft tillräckliga skäl för att få stanna här, och då verkställs
            beslutet. Till en mycket stor del sker återvändande självmant.
            Migrationsverket står de här människorna bi för att de ska få
            ett värdigt återvändande till det land de kommer ifrån.
          </note>
          <note>
            Låt oss ta den europeiska jämförelsen, för vi för denna diskussion
            också i ett europeiskt perspektiv.
          </note>
          <note>
            Mina kolleger runt bordet i flyktingministerrådet har i genomsnitt
            en verkställighetsprocent på tolv. 12 % av avgjorda ärenden i
            våra 14 samarbetsländer verkställs i verkligheten. I Sverige är
            motsvarande siffra 70 %.
          </note>
          <note>
            Vi har faktiskt i europeiskt perspektiv en betydligt mera human
            situation i det här sammanhanget. Var och en förstår ju vad som
            döljer sig bakom dessa
          </note>
          <note>
            12 %, nämligen fruktansvärda förhållanden med människor som lever
            fullständigt rättslösa i det land där de inte har fått rätt att
            stanna men där de fortfarande finns kvar.
          </note>
          <note>
            Det är ett par fall där det har visat sig - i medierna har det
            beskrivits som polisfällor - att Migrationsverket har gjort fel.
            Man har använt samarbetet med polisen, för polisen används i fall
            där det inte är fråga om ett självmant återvändande. Där har man
            nu infört mycket strama och strikta regler för hur det ska gå
            till. Men i två av de i medierna återgivna fallen har
          </note>
          <note>
            Migrationsverket gjort fel. I det ena fallet har man just underrättat
            polisen innan man fattade beslutet, det får man inte göra, och
            det ska man inte göra. Det har
          </note>
          <note>
            Migrationsverket gjorts uppmärksamt på. Men man har nu skärpt
            och tydliggjort reglerna och ansvaret för att övervaka dessas
            efterlevnad. Där har man alltså kommit till ett positivt resultat.
          </note>
          <note>
            Den andra frågan gäller ny instans- och processordning. Där håller
            vi nu på med samtal. Alla sju partier är ju överens om att processen
            inte får stanna på grund av Lagrådets kritik i sitt remissvar.
          </note>
          <note>
            Till Sten Tolgfors vill jag säga att jag är fullt på det klara
            med regeringens ansvar, men jag kan inte underlåta den iakttagelsen
            att hela den politiska lösningen och hela det arbete som har bedrivits
            med mig som ansvarig har grundats på en fullständig enighet.
          </note>
          <note>
            Vi har arbetat igenom hela lagrådsremissen i socialförsäkringsutskottet.
            Produkten av vår gemensamma ansträngning, som regeringen naturligtvis
            hade det fulla ansvaret för, förelåg den 8 juni. Sten Tolgfors
            parti har inte under den gångna femmånadersperioden saknat möjligheten
            att uttala sig om detta. De har också uttalat sig väldigt ofta
            i olika flykting- och migrationspolitiska sammanhang - men inte
            ett enda ord av den kritik som nu i efterhand kommer fram!
          </note>
          <note>
            Det tycker jag är anmärkningsvärt.
          </note>
          <note>
            Jag delar många av Sten Tolgfors iakttagelser om vilka slutsatser
            vi ska dra, och jag har i de samtal som jag har haft med så gott
            som alla partier märkt en tydlig och mycket konstruktiv inställning,
            att vi nu inte får stanna upp i processen utan måste fullfölja
            den.
          </note>
          <note>
            När det gäller Erik Ullenhags syn på EU-
          </note>
          <note>
            samarbetet och Sverige blir jag lite orolig. Det är viktigt -
            och där delar jag helt Birgitta Carlssons karakteristik av Sveriges
            uppgift i EU-samarbetet -
          </note>
          <note>
            att vi inte ska harmonisera oss nedåt. Där är jag rädd att fru
            Stalin har missförstått det lite grann vårt arbete. Tvärtom måste
            vi försöka med all kraft få in våra värderingar och humanitet
            i den samordnade europeiska politiken och lyfta andra länders
            åtaganden så att inte en alltför stor del faller på oss. Här har
            jag, Erik
          </note>
          <note>
            Ullenhag, i tidigare debatter kunnat räkna med ett mycket starkt
            stöd från Folkpartiet. Partiets partisekreterare Johan Pehrson
            var i kammaren i våras mycket tydlig med att Folkpartiet står
            bakom regeringen vad gäller just den inriktning som jag angav
            i mitt inledningsanförande i dag. När det gäller det praktiska
            arbetets inriktning, som jag redogjorde för i EU-
          </note>
          <note>
            nämnden i fredags, fick jag från Folkpartiets representant en
            oreserverad honnör för de insatser som
          </note>
          <note>
            Sverige har gjort för att förbättra flera av direktiven.
          </note>
          <note>
            Jag blir lite skakad av att jag, efter att ha kunnat räkna med
            ett kraftfullt stöd av detta mycket större
          </note>
          <note>
            Folkparti, nu får höra andra signaler från Erik Ullenhag.
          </note>
          <note>
            Sverige noterade en mycket stor framgång vid toppmötet i Sevilla
            i våras med att slå tillbaka den repressiva bestraffande hållning
            som flera länder hade. Vi lyckades sätta stopp för den och i stället
            få en tidtabell för vårt fortsatta arbete.
          </note>
          <note>
            Jag ska återkomma till Sven Brus, min repliktid är begränsad
            och jag har ganska många att besvara. Jag ska återkomma med svar
            till framför allt Sven Brus om arbetet på att flyktingskäl också
            ska gälla för sexuell läggning och könstillhörighet. Det pågår
            ett arbete, det går parallellt i EU, och det går bättre i EU
          </note>
          <note>
            än vad vi tidigare räknat med.
          </note>
          <note>
            Jag får återkomma till Ulla Hoffmann i en kommande replik om
            hur man utreder kvinnovåld. Vi har faktiskt en lösning på gång
            som jag tror kommer att tillfredsställa Ulla Hoffmann.
          </note>
          <note>
            Avslutningsvis vill jag säga något om min vilja att diskutera
            ensamkommande barn och barn som försvinner. Vi har haft några
            stora debatter i riksdagen.
          </note>
          <note>
            Jag deltar regelbundet i meningsutbyten om detta. Vi har ett
            aktivt arbete, och jag ska i nästa replik beskriva hur jag tänker
            flytta fram positionerna ytterligare när det gäller ensamkommande
            barn. Bilden av att jag skulle ha flytt undan diskussionen om
            ensamkommande barn, som helt dominerat min tid som flyktingminister,
            kan inte anses vara tillfredsställande,
          </note>
          <note>
            Erik Ullenhag. Det är precis tvärtom.
          </note>
          <note type="speaker">
            Anf. 9 STEN TOLGFORS (m):
          </note>
          <note>
            Herr talman! Låt mig inledningsvis konstatera att det är typiskt
            att när Socialdemokraterna får på tafsen betonar man sjupartiansvaret.
            Statsrådet Jan O Karlsson har minst av allt varit pigg på att
            ta ansvar för bristerna i sin egen produkt, vilket också Lagrådet
            har påpekat. Och det är inte heller Moderaterna som har skrivit
            lagrådsremissen utan det är ju regeringen, och det måste den ta
            ansvar för.
          </note>
          <note>
            Jag börjar här, men det finns mer att diskutera, statsrådet Jan
            O Karlsson.
          </note>
          <note>
            Jag har inte fått svar på frågan om regeringen är beredd att
            utreda hela utlänningslagen på det sätt som vi menar vara nödvändigt
            för att man ska kunna gå vidare med en ny instansordning.
          </note>
          <note>
            Migrationsverket är mer självkritiskt än vad statsrådet Jan O
            Karlsson är. Verkets egen bedömning är:
          </note>
          <note>
            "Enligt regiondirektören gjorde vi inte fel när vi tog honom
            i förvar. Däremot gjorde vi fel när vi begärde hjälp att verkställa
            ett förvarsbeslut innan beslutet meddelats mannen."
          </note>
          <note>
            Herr talman! Asylrätten är fundamental enligt internationella
            konventioner. Det är viktigt att skilja mellan situationer där
            en person är flykting eller har skyddsbehov i övrigt och där människor
            genom arbetskraftsinvandring vill skapa sig en framtid här i
          </note>
          <note>
            Sverige.
          </note>
          <note>
            För flyktingar har vi ett konventionsfäst och absolut ansvar,
            och vi måste mycket bättre än i dag se till att skapa möjligheter
            för dem att på olika sätt komma in i det svenska samhället.
          </note>
          <note>
            Vi har noterat att ledande socialdemokrater vill hindra asylsökande
            att flytta inom landet - nu pratar vi inte längre om att komma
            till Sverige utan det gäller förflyttning inom landet - i stället
            för att betona och uppmuntra arbete och det egna ansvaret för
            livssituationen. Regeringen har inte varit avvisande till detta.
            "Vi kan inte göra någonting åt de människor som har fått sitt
            tillstånd", sade statsrådet Mona Sahlin. Ska vi uppfatta det som
            regeringens linje när man kommenterar flyttförbud inom landet,
            att det handlar om att "göra någonting åt" människor?
          </note>
          <note>
            När det däremot gäller människor som inte har skyddsbehov men
            som ändå vill bygga en framtid i
          </note>
          <note>
            Sverige är situationen en helt annan. Då finns det ingen skyldighet
            för Sverige, men det finns ett intresse av att låta människor
            komma hit och arbeta och bidra till landets ekonomiska utveckling.
            Vi står inför ett läge där Sverige av ekonomiska och demografiska
            skäl behöver arbetskraftsinvandring. Men där har regeringen tyvärr
            stängt dörren.
          </note>
          <note>
            Det var 440 personer utanför EU-länderna som fick permanent arbetstillstånd
            2001. Sådant tillstånd ges bara undantagsvis. Statsministern har
            sagt att om vi öppnar för arbetskraftsinvandring permanentar vi
            massarbetslösheten i storstädernas förorter - det uttalandet gjorde
            han i Svenska Dagbladet. Statsministern och regeringen för ett
            resonemang som om det bara funnes ett visst givet antal invandrarjobb
            att dela på.
          </note>
          <note>
            Men i en ekonomi med tillväxt är ju inte antalet jobb konstant.
            Och det finns definitivt inte bara ett visst antal jobb som är
            avsedda för en viss kategori, utan det handlar om att utbud måste
            möta efterfrågan.
          </note>
          <note>
            Vi har ju både arbetskraftsbrist och arbetslöshet samtidigt i
            Sverige.
          </note>
          <note>
            Det var 25 000 jobb som aldrig tillsattes förra året på grund
            av rekryteringsproblem. Enligt AMS kommer det att saknas 300 000
            människor på arbetsmarknaden inom ett drygt decennium framöver,
            vilket kommer att drabba oss alla i form av lägre tillväxt och
            mindre välfärd. Det behövs fler som jobbar.
          </note>
          <note>
            Till och med LO har insett detta. Dan Andersson har sagt att
            på fyra fem års sikt måste arbetskraftsinvandringen öka om vi
            ska kunna behålla hög tillväxt.
          </note>
          <note>
            Jag vill därför fråga statsrådet Jan O Karlsson hur han ser på
            utvecklingen av arbetskraftsinvandring till
          </note>
          <note>
            Sverige framöver. Man kan tycka vad man vill om det, men en slutenhet
            för arbetskraftsinvandring ökar förmodligen trycket på asylprövningen
            eftersom det då blir den utväg som människor väljer för att kunna
            komma in i landet och skapa sig en ny framtid. Det får inte bli
            så att trycket på asylprocessen blir för stort så att rättssäkerheten
            drabbas.
          </note>
          <note type="speaker">
            Anf. 10 ERIK ULLENHAG (fp):
          </note>
          <note>
            Herr talman! Låt mig inledningsvis börja där Jan
          </note>
          <note>
            O Karlsson slutade. Jag ska ställa en mycket rak fråga. Det som
            Lennart Persson, som är programledare för TV-programmet Debatt,
            sade var att Jan O Karlsson, Sveriges migrationsminster, inte
            har tid en enda onsdag i höst att diskutera de 58 flyktingbarn
            som har försvunnit från flyktingförläggningarna. Ljög Lennart
          </note>
          <note>
            Persson då? Hittade han på den uppgiften? I stället för att ministern
            tog ansvaret och deltog i den debatten fick en tjänsteman ta diskussionen
            om varför man misslyckats med att ge skydd åt de barn som har
            försvunnit.
          </note>
          <note>
            Den andra frågan gällde EU-samarbetet på flyktingpolitikens område.
            Hade Jan O Karlsson lyssnat noggrant hade han hört att jag egentligen
            inte talade om EU-samarbete utan jag talade om att Europas länder
            ett efter ett sviker sitt humanitära ansvar.
          </note>
          <note>
            Folkpartiet vill ha en gemensam asylpolitik inom EU.
          </note>
          <note>
            I den meningen står vi fortfarande på samma sida som regeringen.
            De som har svikit hittills har inte varit EU-samarbetet som sådant
            utan det har varit enskilda länder.
          </note>
          <note>
            Det som bekymrar mig och Folkpartiet är den förändring i tonläget
            som vi hör efter valet. I Jan O
          </note>
          <note>
            Karlssons första inlägg om 8 minuter var det dessa saker som
            lyftes fram: vårt asylsystem, att vårt land står inför svåra påfrestningar
            på grund av flyktingmottagandet, att det kommer hit ett större
            antal asylsökande, att endast en femtedel har asylskäl, att det
            finns ett tryck på samhället, att 80 % saknar dokument, att det
            bland de asylsökande finns inslag av brottslighet.
          </note>
          <note>
            Det är klart att om man som migrationsminister fokuserar enbart
            på dessa frågor blir det de frågor som diskuteras i samhället.
            Jag tycker att en svensk migrationsminister borde fundera på hur
            vi kan öppna
          </note>
          <note>
            Sverige för arbetskraftsinvandring, hur vi ska se till att ta
            vårt humanitära ansvar, hur vi ska se till att föregå med gott
            exempel. Tror vi att vi driver Europas övriga länder framför oss
            om Jan O Karlsson åker till Bryssel och som ett huvudnummer under
            hösten talar om brottslighet bland asylsökande.
          </note>
          <note>
            Vi från Folkpartiet har gått in på nätet och tittat på regeringens
            hemsida och de pressmeddelanden som har skickats ut:
          </note>
          <note>
            ? Den 14 oktober 2002: Stoppa missbruket av asylsystemet.
          </note>
          <note>
            ? Den 15 oktober 2002 då Jan O Karlsson hade varit i Bryssel:
            Stöd EU för åtgärder mot asylmissbruk.
          </note>
          <note>
            ? Den 4 november 2002: Jan O Karlsson i migrationssamarbete med
            Ryssland - det handlade framför allt om brottsligheten bland de
            asylsökande.
          </note>
          <note>
            Sedan finns det ytterligare något pressmeddelande kring detta.
          </note>
          <note>
            Det är klart att om migrationsministern väljer att fokusera på
            dessa punkter medan resten av kammarens partier är oroade och
            bekymrade för de barn som far illa och lyfter fram just humaniteten
            inom flyktingpolitiken tror jag, Jan O Karlsson, att vi kommer
            att få se en rätt spännande utveckling i den här kammaren där
            förhoppningsvis jag, Ulla Hoffmann, Sten
          </note>
          <note>
            Tolgfors och alla andra från olika partier kommer att försöka
            att driva regeringen framför oss.
          </note>
          <note>
            Det är ett förändrat tonläge efter valdagen. Migrationsministern
            lyfter fram andra frågor. Därför är jag mycket oroad för att vi
            inte bara får en europeisering av svensk debatt och den svenska
            migrationsministern utan att det också är en signal om att han
            och
          </note>
          <note>
            Socialdemokraterna vill skärpa svensk flyktingpolitik ytterligare.
          </note>
          <note type="speaker">
            Anf. 11 SVEN BRUS (kd):
          </note>
          <note>
            Herr talman! Det är naturligtvis bra att statsrådet arbetar i
            EU-sammanhang för att uppmärksamma utsatta människor såsom homosexuella
            och kvinnor när det gäller deras asylskäl. Regeringen har ju tillsatt
            en utredning som - om jag har erfarit rätt - skulle vara färdig
            den 1 oktober och där man ur svenskt perspektiv skulle ha tagit
            upp just dessa grupper. Jag frågade vad som har hänt med den utredningen.
          </note>
          <note>
            Även med en human flyktingpolitik, vilket vi naturligtvis står
            bakom, saknar en del av dem som kommer hit flyktingskäl och får
            därför inte stanna i
          </note>
          <note>
            Sverige. Det finns anledning att uppmärksamma detta och framför
            allt att arbeta med de signaler som ges till omvärlden för att
            förebygga att människor luras till
          </note>
          <note>
            Sverige under falska förespeglingar, vilket vi har sett exempel
            på, något som kan innebära personliga katastrofer för människor
            som ruinerar sig på falska grunder. En del kommer hit av destruktiva
            orsaker, för att begå brott.
          </note>
          <note>
            Men jag vill understryka att en striktare hållning när det gäller
            att hindra människor som inte har skäl att komma hit får aldrig
            någonsin bilda ett så tätt filter att man hindrar människor med
            verkliga skyddsskäl att komma.
          </note>
          <note>
            Ett sådant exempel kan gälla till exempel judiska kvinnor från
            de forna sovjetrepublikerna, kvinnor som utsatts för grova sexuella
            övergrepp och grova trakasserier. Ett fyrtiotal sådana kvinnor
            har sökt sig till Sverige under året som har gått och i många
            fall fått avslag på grund av att de inte bedöms ha skyddsskäl.
          </note>
          <note>
            Herr talman! Det finns en risk att det filter som vi bygger upp
            blir för tätt och stänger ute människor med verkliga skyddsskäl.
          </note>
          <note>
            I den här debatten har vi också berört det förslag som den så
            kallade NIPU-kommittén lämnade i sitt betänkande redan 1999 om
            förändrad instans- och processordning. Någon proposition har inte
            kommit från regeringen på området. Ändå fattade riksdagen beslut
            om att lägga ned Utlänningsnämnden och att enskilda ärenden ska
            prövas av förvaltningsdomstolar. Nu har regeringens lagrådsremiss
            i princip sågats av Lagrådet. Därefter har det inträtt ett slags
            dödläge.
          </note>
          <note>
            Nu konstaterar vi ändå med tillfredsställelse att statsrådet
            har lagt in en högre växel och är beredd att hitta en bred politisk
            lösning. Den ambitionen är bra och vi kristdemokrater intar en
            konstruktiv hållning.
          </note>
          <note>
            Men låt mig få säga, med all respekt för Lagrådet och dess kompetens,
            att det framför allt gäller att hitta en lösning som inte bara
            tillgodoser kravet på en hållbar juridik. Självklart är det viktigt,
            men lösningen ska främst skapa rättstrygghet och anständiga handläggningstider
            för de utsatta människorna. Det är viktigt att ha det perspektivet
            också i den här debatten.
          </note>
          <note>
            Vi kristdemokrater vill lägga ned Utlänningsnämnden och ha en
            ordning där Migrationsverket gör en grundlig prövning och fattar
            ett första beslut. I den mån det beslutet är negativt för den
            sökande ska ärendet gå vidare till en länsrätt som har en speciell
            kompetens på området. Det ska också kunna överklagas till kammarrätten.
          </note>
          <note>
            Det finns naturligtvis en risk för att en ny ordning inledningsvis
            förlänger handläggningstiderna. Därför är det extra angeläget
            att vi så snart som möjligt, innan vi går in i en ny ordning,
            når ned till en anständig balansnivå när det gäller ärenden. Det
            kommer bara att lyckas till priset av en medveten satsning från
            regeringens sida i stödet till Migrationsverket för att minska
            ärendeberget. Jag undrar om statsrådet är beredd att ta den prislappen
            för att uppnå det.
          </note>
          <note type="speaker">
            Anf. 12 ULLA HOFFMANN (v):
          </note>
          <note>
            Herr talman! En rättssäker asylprocess bygger på ett tvåpartsförfarande
            mellan två jämbördiga parter, en process där inte Migrationsverket
            kan hänvisa till
          </note>
          <note>
            "enligt vad Migrationsverket erfar." och där vare sig Migrationsverket
            eller Utlänningsnämnden behöver redovisa sina källor. Den stora
            vinsten med att lägga ned Utlänningsnämnden och ersätta den med
            förvaltningsdomstolar är just att dessa hänvisningar inte längre
            kan göras utan källorna måste redovisas och kan därmed bemötas.
            Detta kommer att leda till att Migrationsverket tvingas till att
            göra bättre grundutredningar. Annars kommer de att förlora vartenda
            mål i tingsrätten.
          </note>
          <note>
            Migrationsverket och Utlänningsnämnden gjorde en resa till Iran
            i oktober 1999 för att studera homosexuellas situation i landet.
            Man träffade myndigheter, diplomater, advokater, företrädare för
            den iranska regimen - men inte en enda homosexuell. Tillsammans
            med ambassadrapporter från svenska ambassaden är myndigheternas
            rapporter hemligstämplade. I
          </note>
          <note>
            stället skriver man i sina avslagsbeslut: "Enligt vad
          </note>
          <note>
            Migrationsverket erfar förföljs inte homosexuella i
          </note>
          <note>
            Iran. Homosexualitet är socialt accepterad och homosexuella kan
            leva öppet."
          </note>
          <note>
            Med anledning av alla avslagsbeslut baserade på hemligstämplade
            rapporter reste riksdagsledamöterna
          </note>
          <note>
            Tasso Stafilidis och Yvonne Ruwaida till Iran i maj i år för
            att träffa homosexuella och höra deras beskrivning av verkligheten
            för homosexuella i Iran. Den bild som de ger i bland annat lördagens
            nummer av
          </note>
          <note>
            Dagens Nyheter är väsensskild från ambassadens beskrivning av
            hur moralpolisen i Iran behandlar homosexuella. Om de sköter sin
            sexualitet med diskretion är risken för lagföring eller trakasserier
            minimal, säger svenska ambassaden i Teheran. Att öppet få leva
            enligt sin sexuella läggning utan att behöva känna fruktan för
            förföljelse är en mänsklig rättighet, säger Brian Gorlick på UNHCR.
            Tilläggas kan att tjänstemännen på sin resa också fann att kvinnor
            i
          </note>
          <note>
            Iran inte är förtryckta.
          </note>
          <note>
            I Dagens Nyheter kan vi med jämna mellanrum läsa om homosexuella
            från Iran som nekats uppehållstillstånd och som hänvisats till
            diskretion. Vi kan se dem på bild och deras integritet kränks.
            Civil olydnad skulle jag vilja kalla det som Gert Svensson på
          </note>
          <note>
            DN ägnar sig åt, och jag tycker att han gör ett mycket bra och
            angeläget arbete. Men vad betyder det för rättssäkerheten att
            asylprocessen bedrivs i medierna, eller för delen alla våra försök
            att få så många partiledare som möjligt att vädja för en flykting
            som fått avslag med motiveringen "enligt vad Utlänningsnämnden
            erfar"?
          </note>
          <note>
            Herr talman! I april beslöt regeringen att skärpa praxis för
            asylsökande från irakiska Kurdistan. Tidigare fick de flesta från
            området permanent uppehållstillstånd för att det inte gick att
            avvisa någon via grannländerna. Nu lyckades Sverige att träffa
            avtal med IOM om hemtransporten. Vad som också sades var att hemresan
            skulle ske på frivillighetens väg.
          </note>
          <note>
            Hittills har väldigt få återvänt. De som inte vill återvända
            frivilligt får nedsatt dagbidrag och inte heller rätt att arbeta
            vitt under tiden de är här. De får mindre pengar än riksnormen.
          </note>
          <note>
            Hur har Migrationsverket och regeringen tänkt sig att dessa människor
            ska överleva när de ovanpå allt förmenas rätten att arbeta vitt?
            Vad vi gör är att vi på ett mycket effektivt och otäckt sätt krymper
            livsrummet för dessa irakiska kurder. Vari ligger rättssäkerheten
            i sådana beslut och ett sådant agerande?
          </note>
          <note type="speaker">
            Anf. 13 BIRGITTA CARLSSON (c):
          </note>
          <note>
            Herr talman! I Riksrevisionsverkets skrift Hur mottas de asylsökande?
            får Migrationsverket kritik för den organiserade verksamhet för
            asylsökande som man bedriver. Inga betydande förbättringar har
            skett av den organiserade verksamheten under senare delen av 1990-talet.
            Trots att kritiska påpekanden gjordes både 1992 och 1997 har inte
            Migrationsverket förmått ge de asylsökande en meningsfull sysselsättning.
          </note>
          <note>
            Det framgår tydligt i lagen om mottagande av asylsökande att
            så ska ske.
          </note>
          <note>
            Centerpartiet har i motioner vid upprepade tillfällen drivit
            frågan att personer som söker asyl i Sverige under tiden som asylansökan
            behandlas ska erhålla undervisning i svenska språket. Varvat med
            undervisningen ska också ges möjligheter till arbetspraktik.
          </note>
          <note>
            I Norge har man lyckats bättre, även om det inte är så bra där
            heller. Man har lyckats få ut asylsökande i arbete. Det är 10
            % som arbetar mot bara 1,5 % här i
          </note>
          <note>
            Sverige.
          </note>
          <note>
            I skriften från Riksrevisionsverket kan man vidare läsa att kvinnorna
            missgynnas när det gäller praktik.
          </note>
          <note>
            Det är betydligt fler män än kvinnor som har haft en praktikplats
            inom ramen för den organiserade verksamheten. Därför borde Migrationsverket
            överväga att i mindre utsträckning ge befrielse till asylsökande
            kvinnor från att delta i svenskundervisning och arbetspraktik.
          </note>
          <note>
            Flera undersökningar visar att man lär sig språket mycket snabbare
            när man varvar undervisning med arbete och genom detta får extra
            språkträning. Därför vill Centerpartiet att asylsökande och flyktingar
            direkt när de kommer hit ska erhålla undervisning i svenska språket
            varvat med arbetspraktik.
          </note>
          <note>
            Till sist vill jag lyfta frågan om vikten av att de som kommer
            hit genomgår en hälsoundersökning.
          </note>
          <note>
            Väldigt många flyktingar och asylsökande har fruktansvärda upplevelser
            i form av krig och andra förnedrande handlingar med sig från sina
            hemländer.
          </note>
          <note>
            Om inte dessa personer får den sjukvård de behöver kommer de
            att brytas ned. De kommer dessutom inte att ha möjlighet att tillgodogöra
            sig andra aktiviteter.
          </note>
          <note>
            De asylsökande måste ges möjligheter att bli testade vad gäller
            smittsamma sjukdomar som tbc och hiv/aids, dels för deras egen
            skull så att de kan få den hjälp, det stöd och den vård som behövs
            om de är positiva, dels för att smittan ej ska föras vidare i
            nya relationer eller bland dem som arbetar med dessa människor.
          </note>
          <note>
            Herr talman! Migrationsverket måste få tydliga direktiv om vilka
            ambitioner som ska finnas. De måste dessutom genomföra regelbundna
            uppföljningar. En tydlig viljeinriktning måste vara att olika
            aktörer, som arbetar inom detta område, i ökad utsträckning samverkar,
            samarbetar. Detta behövs för att man ska kunna använda resurserna
            mer effektivt, men också för att få en ökad aktivitet med snabbare
            ärendehantering. Att passivt bara gå och vänta på besked om man
            får uppehållstillstånd eller inte är den sämsta tänkbara situation
            man kan befinna sig i.
          </note>
          <note type="speaker">
            Anf. 14 KERSTIN-MARIA STALIN (mp):
          </note>
          <note>
            Herr talman! "Fru Stalin har missförstått", sade statsrådet.
            Det känns lite ovant att bli kallad fru Stalin; det var väldigt
            länge sedan sist. Jag heter Kerstin-
          </note>
          <note>
            Maria.
          </note>
          <note>
            Statsrådet sade också att vi inte ska harmonisera nedåt. Hur
            kan man missuppfatta att målen i svensk flyktingpolitik har ändrats
            så att det i stället för rättssäkerhet och rättvisa ska stå att
            vi ska harmonisera dem med EU. Hur kan man missuppfatta det? Eller
            hur kan man missuppfatta att regeringen går med på transportöransvar
            och kör över riksdagen? Hur kan man missuppfatta att Dublinkonventionen
            ska skärpas så att det blir hart när omöjligt att söka asyl om
            man dessförinnan har satt sin fot i ett annat land? Och hur kan
            man missuppfatta att en allt viktigare aspekt på vår flyktingpolitik
            är att skydda stackars svenskar från illegala invandrare?
          </note>
          <note>
            Det är fler saker som har ändrats i landet. I Välfärdsbokslutet
            konstaterade Joakim Palme att människor fått allt svårare att
            se sina rättigheter och att kräva dem. I det här fallet står invandrarna
            i Sverige längst ned på skalan.
          </note>
          <note>
            Har någon undgått att läsa om mannen som inte fick en fungerande
            rullstol? Asylsökande vuxna får akut sjukvård. På det hela taget
            mår invandrare och flyktingar både fysiskt och psykiskt sämre
            än svenskar i allmänhet. Det som Birgitta Carlsson pratade om,
            hälsoundersökningar, hiv och tbc, är väldigt viktigt. Det behövs
            både undersökning, bot och upplysning.
          </note>
          <note>
            Till sist vill jag säga att det är sant som statsrådet
          </note>
          <note>
            Karlsson säger att många flyktingar vill återvända hem. Så var
            det när vi hade massflyktssituationen från Kosovo och Bosnien.
            Många ville åka hem långt tidigare än vad som var bra. Experter
            som var i Kosovo och Bosnien avrådde flyktingar från att åka hem,
            och ändå ville de åka tillbaka. Det är ofta så, men det innebär
            inte att vi ska skicka hem människor till tortyr och död. För
            nionde gången har Sverige prickats av FN:s kommitté mot tortyr.
            Det ska vi skämmas över.
          </note>
          <note type="speaker">
            Anf. 15 Statsrådet JAN O KARLSSON (s):
          </note>
          <note>
            Herr talman! Vad beträffar tonläget i den flyktingpolitiska diskussionen
            i dag är min bedömning den att om vi inte uppmärksammar de problem
            som asylsystemet nu drabbas av kan hela möjligheten att hävda
            asylrätten komma i fara, och därmed också humaniteten.
          </note>
          <note>
            När jag varnar för de problemen och försöker göra kammaren och
            människorna i landet - eftersom denna debatt direktsänds - medvetna
            om att riksdagen verkligen uppmärksammar detta är det för att
            värna humaniteten och asylrätten.
          </note>
          <note>
            Jag är inte lugnad av Erik Ullenhags nya, halva reträtt när det
            gäller stödet till vårt arbete i Europeiska unionen. När han säger
            att jag åker till Bryssel och talar om brottslighet ger han en
            helt annan bild än sina partivänner.
          </note>
          <note>
            Sverige är en stark röst i EU. Ibland är kampen hård. Vi har
            drivit att förföljelse på grund av kön och homosexualitet ska
            ingå i flyktingbegreppet. Vi har fått igenom det, och vi kan därför
            parallellställa arbetet med vår egen utredning. Vi har drivit
            att förföljelse av annan än staten ska beaktas. Vi har fått igenom
            det. Vi har drivit att inte bara människor som är förföljda ska
            ges skydd, utan också människor som hotas av tortyr och omänsklig
            behandling, så kallade alternativa skyddsformer. Vi har fått igenom
            det. Vi har drivit att EU ska samarbeta och stödja ursprungsoch
            transitländer och bygga upp säkrare rättssystem.
          </note>
          <note>
            Nu har det vunnit gehör.
          </note>
          <note>
            Detta är vårt konkreta arbete, och här vill jag ha ett oreserverat
            stöd, inte insinuationer om att jag åker till Bryssel och pratar
            om brottslighet.
          </note>
          <note>
            Till Ulla Hoffmann vill jag säga att jag är enig med henne när
            det gäller målsättningen för hur vi ska arbeta med kvinnors asylskäl.
            Det handlar om att kvinnor som söker asyl ska få kvinnlig utredare,
            kvinnlig tolk och utredas i en lugn och säker miljö.
          </note>
          <note>
            Den metod som jag vill anvisa, och som vi kommer att använda,
            är att ange detta i regleringsbrevet. Att gå lagstiftningsvägen
            är, enligt min mening, en alltför tidsödande metod. Vi kan nå
            samma mål med regleringsbrevet. Jag understryker att jag är överens
            med Ulla Hoffmann om målsättningen.
          </note>
          <note>
            När det gäller Birgitta Carlssons synpunkter på hälsoundersökningar
            vill jag säga att asylsökande har rätt till hälsoundersökning,
            det ges alltså ett erbjudande, och en bedömning görs av vilka
            ytterligare insatser som krävs. Jag delar alltså Birgitta Carlssons
            bedömning. Vi måste också se till att det finns resurser för att
            dessa ska kunna genomföras.
          </note>
          <note>
            Till sist: Om mitt deltagande i ett enstaka debattprogram i televisionen
            ska ses som mätare på arbetet med ensamkommande barn är jag lite
            oroad. Det första jag sade som flyktingminister var att barnen
            måste sättas i centrum. Vi har haft en mycket konstruktiv debatt
            i riksdagen. Vi har kommit i gång med arbetet. Migrationsverket
            har öppnat flera nya enheter. Personaltätheten har ökat. Vi utbildar
            särskilda barnhandläggare. Men vi har oerhört mycket kvar att
            göra, och där delar jag helt de synpunkter som har kommit fram.
          </note>
          <note>
            Sven Brus frågade mig om Rädda Barnens förslag. Jag ser positivt
            på detta förslag, men jag tror att vi ska finna en annan väg än
            lagstiftning. Vi vet alla att lagstiftning tar väldigt lång tid.
          </note>
          <note>
            Jag har också tagit kontakt med Röda korset. Vi arbetar nu med
            särskilda resurskommuner som ska vara specifikt kvalificerade
            för att ta hand om de ensamkommande barnen, men jag tror inte
            att det räcker. Jag tror att vi, när det gäller barn, också måste
            ha en "spetsteknologi", som representeras av de frivilliga organisationerna.
          </note>
          <note>
            Herr talman! Jag vill bara till sist nämna att jag just har inlett
            ett samarbete med Röda Korset. Jag är nämligen helt övertygad
            om att vi har ett stort och svårt arbete framför oss, inte minst
            ett förebyggande sådant. Det handlar inte om deltagande i ett
            enstaka program i en TV-kanal.
          </note>
          <note type="speaker">
            Anf. 16 STEN TOLGFORS (m):
          </note>
          <note>
            Herr talman! Låt mig först säga att jag är smått bedrövad över
            det tonläge som numera ofta förekommer i diskussionen mellan Folkpartiet
            och Socialdemokraterna, där man beskriver varandra i termer av
            att öppna för olika mörka krafter. Jag vill tvärtom mana till
            viss försiktighet med detta och säga att det här om någon är väl
            en debatt som kräver ett stort mått av nyans och saklighet. Kraftuttrycken
            kan sannerligen användas bättre vid andra tillfällen då de möjligen
            också är bättre underbyggda på båda kanter.
          </note>
          <note>
            Det jag egentligen ville ta upp i mitt avslutande inlägg är att
            det är lika tragiskt som oacceptabelt att
          </note>
          <note>
            Europa fortfarande är en flyktingproducerande kontinent. Genom
            ett gemensamt agerande i EU kan orsaker till tragedier och flyktingkatastrofer
            undvikas.
          </note>
          <note>
            Den gemensamma utrikes- och säkerhetspolitiken, diplomatiska
            påtryckningar och biståndsinsatser kan fungera förebyggande. Fredsbevarande
            och fredsskapande åtgärder kan hindra akuta kriser och stoppa
            situationer som urartar. Det är för mig förvånande att flera av
            de partier som säger sig vilja vara medkännande i flyktingfrågor
            motverkar Sveriges deltagande i gemensamt agerande för att stoppa
            orsakerna till flyktingfördrivning.
          </note>
          <note>
            Med öppna gränser och fri rörlighet inom Europa är det nödvändigt
            och naturligt med en utveckling av gemensamma regler för flyktingpolitiken
            och likaså ett gemensamt ansvar mellan EU-länderna för mottagande
            av flyktingar. Där ligger det i Sveriges intresse att medverka
            till att höja miniminivåerna i regelverket.
          </note>
          <note>
            På samma sätt är det viktigt med en konsekvent och gemensam politik
            för att påtala, förebygga och hindra brott mot mänskliga rättigheter
            i Afrika och andra delar av världen för att på så sätt bidra till
            att minimera antalet människor som tvingas fly.
          </note>
          <note>
            Avslutningsvis: Är statsrådet Jan O Karlsson beredd att låta
            utreda utlänningslagen för att öka rättssäkerheten och skapa förutsättningar
            för en nya instansordning?
          </note>
          <note type="speaker">
            Anf. 17 ERIK ULLENHAG (fp):
          </note>
          <note>
            Herr talman! Låt mig först angående Sten Tolgfors inlägg säga
            att mig veterligen har varken Jan O
          </note>
          <note>
            Karlsson eller jag i denna debatt anklagat varandra för att flörta
            med några främlingsfientliga krafter. Jag är djupt bekymrad över
            att tonläget har skruvats upp.
          </note>
          <note>
            Å andra sidan är jag mycket tacksam för att Jan O
          </note>
          <note>
            Karlsson inte har stämt in i den kör av andra socialdemokratiska
            ministrar som devalverar språkets värde.
          </note>
          <note>
            Jag vill också, för att säga någonting positivt om regeringen,
            säga att det är alldeles riktigt det Jan O
          </note>
          <note>
            Karlsson beskriver. Sverige har i alla fall i jämförelse med
            andra europeiska länder i Bryssel och på andra ministerråd slagits
            för humanitet och solidaritet.
          </note>
          <note>
            Men det är också alldeles riktigt att det den 14
          </note>
          <note>
            oktober 2002 skickades ut ett pressmeddelande om att
          </note>
          <note>
            Jan O Karlsson skulle ta upp frågan om hur vi skulle stoppa missbruket
            av asylsystemet på EU:s ministerråd för rättsliga och inrikes
            frågor. Det var inte i
          </note>
          <note>
            Bryssel denna gång utan i Luxemburg, men frågan togs upp.
          </note>
          <note>
            Det är klart att man kan vifta bort frågan och säga:
          </note>
          <note>
            Det är väl inte så viktigt om jag är med som minister i ett debattprogram
            i Göteborg som handlar om att 58
          </note>
          <note>
            barn har försvunnit eller inte. Jo, det är ganska viktigt. I
            just det här programmet fick en enskild tjänsteman på Migrationsverket
            klä skott i stället för att den politiska ledningen tog ansvaret.
          </note>
          <note>
            Det är väl inte, Jan O Karlsson, så oerhört obehagligt att diskutera
            med medierna i andra sammanhang? Jan O Karlsson har hela hösten
            försökt att diskutera ryska asylsökande som begår brott. Då tycker
            jag faktiskt att Jan O Karlsson skulle ha kunnat åka till Göteborg
            någon onsdag denna höst och diskutera hur det kan komma sig att
            vi har fört en flyktingpolitik som gör att 58 barn har kunnat
            försvinna detta år.
          </note>
          <note type="speaker">
            Anf. 18 SVEN BRUS (kd):
          </note>
          <note>
            Herr talman! Låt mig få nämna några av de värderingar som ligger
            till grund för Migrationsverkets ärendehantering. Det sägs att
            man ska göra följande:
          </note>
          <note>
            · Sätta den enskilda människan i centrum, respektera människors
            förutsättningar, gränser och okränkbarhet.
          </note>
          <note>
            · Möta människors behov av att veta och förstå.
          </note>
          <note>
            · Tro på människors vilja och förmåga att ta ansvar.
          </note>
          <note>
            · Arbeta med empati.
          </note>
          <note>
            · Stödja den sökande att tillvarata sin rätt.
          </note>
          <note>
            · Ge likvärdig behandling.
          </note>
          <note>
            · Fatta förutsägbara beslut.
          </note>
          <note>
            · Ha korta handläggningstider och vara tillgängliga.
          </note>
          <note>
            Det är goda värderingar och goda målsättningar.
          </note>
          <note>
            Till dels har debatten i dag handlat om de tillfällen där dessa
            värderingar och målsättningar inte riktigt har uppnåtts. Det finns
            anledning att vara kritisk mot detta och sätta fingret på det
            och på allt sätt verka för att ambitionen att stödja den sökande
            att tillvarata sin rätt till likvärdig behandling och så vidare
            upprätthålls.
          </note>
          <note>
            I detta sammanhang där människors väl och ve och ytterst själva
            livet står på spel kan vi inte tillåta oss någon toleransnivå
            mot felhantering. Det är nämligen så, herr talman, att människoliv
            inte går i repris.
          </note>
          <note>
            Den svenska flyktingpolitiken behöver kvalitetssäkras. I det
            arbetet har naturligtvis Migrationsverket, andra samhällsaktörer
            och hela samhället ett ansvar.
          </note>
          <note>
            Det gäller inte minst riksdagen och dess partier.
          </note>
          <note>
            Herr talman! Debatten i dag har därför varit oerhört viktig.
            Den avslutas inte i och med det sista inlägget här i dag. Vi får
            fortsätta på vägen mot att uppnå det tillstånd av rättssäkerhet,
            trygghet och humanitet som vi vill ska prägla den svenska flyktingpolitiken.
          </note>
          <note type="speaker">
            Anf. 19 ULLA HOFFMANN (v):
          </note>
          <note>
            Fru talman! Flyktingar från Irak, bland annat kurder från den
            autonoma zonen, hyser, skulle jag vilja påstå, en välgrundad skräck
            för Iraks ambassad i
          </note>
          <note>
            Sverige, där vi vet att det bedrivs flyktingspionage.
          </note>
          <note>
            De blir registrerade, och deras familjer i hemlandet kan råka
            illa ut och utsättas för trakasserier och förföljelse.
          </note>
          <note>
            Tidigare kunde irakiska medborgare söka främlingspass eller resehandlingar
            hos Migrationsverket.
          </note>
          <note>
            Men sedan den 31 maj 2001 har Migrationsverket ändrat sin praxis.
            De irakiska medborgare vars uppehållstillstånd inte är grundat
            på Genèvekonventionen utan som är skyddsbehövande i övrigt eller
            fått stanna av humanitära skäl tvingas till irakiska ambassaden
            för att söka hemlandspass. Om de inte vågar vända sig dit innebär
            det att de är instängda, fångna bakom
          </note>
          <note>
            Sveriges gränser.
          </note>
          <note>
            Varför tänker Migrationsverket inte på dessa människors rättssäkerhet
            eller på deras familjers rättssäkerhet? Irakiska medborgare tvingas
            av Migrationsverket till den regim som förföljer dem och som en
            gång tvingat dem på flykt. För rättssäkerhetens skull bör Migrationsverket
            ändra sin praxis.
          </note>
          <note>
            Herr talman! Envar har rätt att i andra länder söka och åtnjuta
            fristad från förföljelse, och envar har rätt att erkännas som
            en person i lagens mening. Det förutsätter en rättssäker asylprocess.
            För att få en sådan rättssäker asylprocess måste vi ersätta Utlänningsnämnden
            med förvaltningsdomstolar och se till att Migrationsverket får
            mer medel samtidigt som vi gör en översyn av utlänningslagen.
            Detta ska ske parallellt.
          </note>
          <note>
            Regeringen måste se till att tolkningen av Genèvekonventionen
            vidgas till att omfatta kvinnors asylskäl. Det är bra att statsrådet
            nu kommer att ge det uppdraget i regleringsbrevet till myndigheterna.
            Sist men inte minst måste regeringen klart och tydligt deklarera
            att om det föreligger risk för självmord är det i strid med humanitetens
            krav att avvisa en asylsökande. Statsrådet måste hävda riksdagens
            suveränitet att stifta lagar och se till att dessa lagar följs.
          </note>
          <note type="speaker">
            Anf. 20 BIRGITTA CARLSSON (c):
          </note>
          <note>
            Herr talman! Allra först vill jag tala om att Centerpartiet står
            bakom det Sven Brus uttryckte vad gäller ny instans- och processordning.
            Jag instämmer helt i den delen av hans inlägg.
          </note>
          <note>
            Sedan vill jag rikta mig till statsrådet Jan O Karlsson. Också
            jag är medveten om att flyktingar får hälsoundersökning. Men det
            var trots det bara 9 % av dem som kom till Stockholm som fick
            en hälsoundersökning. Behovet är större än så.
          </note>
          <note>
            Centerpartiet har en vision om hur våra asylsökande flyktingar
            ska tas om hand. Under den tid som de är i Sverige ska de få känna
            livskvalitet genom tillgång till bra boendeförhållanden, god hälso-
            och sjukvård för den som behöver det, undervisning och meningsfull
            sysselsättning.
          </note>
          <note>
            Detta behövs för att de snabbt ska komma in i det svenska samhället
            och bli en del av det. Det är ändå
          </note>
          <note>
            50 % av de som kommer hit som får stanna. Det är viktigt att
            de från början får ett värdigt mottagande så att de lättare kommer
            in i och blir en del av vårt samhälle.
          </note>
          <note>
            Sten Tolgfors nämnde tidigare att vi kommer att behöva arbetskraft.
            Vi behöver det redan i dag inom vissa områden. Många av de människor
            som kommer till vårt land har en högre utbildning. Det är synd
            att vi inte är bättre på att validera och ta hand som den utbildningen
            och se till att de människorna kommer in i samhället så att de
            blir en resurs i stället för en belastning för oss.
          </note>
          <note>
            Om vi ska få en större acceptans ute i det svenska samhället
            för vårt sätt att ta emot och ta hand om de personer som väljer
            att ta sig till vårt land behöver hela området ses över vad gäller
            lagstiftning och vårt sätt att bemöta de människor som tar sig
            hit.
          </note>
          <note type="speaker">
            Anf. 21 KERSTIN-MARIA STALIN (mp):
          </note>
          <note>
            Herr talman! Jag vill börja med att säga att fastän
          </note>
          <note>
            Miljöpartiet inte är för EU så är vi för samarbete i
          </note>
          <note>
            EU. Men vi är emot harmonisering till det sämre.
          </note>
          <note>
            Statsrådet Karlsson varnar för de problem som asylrätten står
            inför. Jag vill påstå att det allra farligaste är att urholka
            barnkonventionen och konventionen om mänskliga rättigheter. Det
            är mycket, mycket farligt att ha konventioner eller lagar som
            man kan strunta i - till och med strunta i med hjälp av myndigheter.
            Det kan krossa ett samhälle. Jag vill fortsätta att arbeta med
            barnkonventionen och barnens bästa så att det inte bara blir tomtebloss
            som flammar upp för en dag, utan att detta finns alltid.
          </note>
          <note type="speaker">
            Anf. 22 Statsrådet JAN O KARLSSON (s):
          </note>
          <note>
            Herr talman! Jag vill till att börja med säga till
          </note>
          <note>
            Sten Tolgfors att jag självfallet vill göra en sådan översyn
            av lagstiftningen. Det ska vi göra, och vi arbetar också i de
            partipolitiska samtalen med hur vi ska lägga upp den. Jag vill
            också tacka Sten Tolgfors för hans ord om den europeiska integrationen
            och det europeiska samarbetets betydelse för en god asylpolitik,
            för humaniteten i världen och för människorätten.
          </note>
          <note>
            Det är det som det europeiska samarbetet syftar till.
          </note>
          <note>
            Jag tar mig friheten att göra hans ord till mina.
          </note>
          <note>
            Jag vill också gärna begagna mig av möjligheten att låna, stjäla
            eller be att få använda ett uttryck av
          </note>
          <note>
            Sven Brus, nämligen kvalitetssäkring av migrationspolitiken.
            Jag tycker att det är ett utomordentligt sätt att beskriva vår
            ambition i denna debatt. När jag gör det så vill jag också rikta
            ett tack till Birgitta Carlsson och till Centerpartiet, som har
            tagit initiativet till debatten.
          </note>
          <note>
            Jag kan försäkra Erik Ullenhag att jag aldrig tänker fly undan
            debatten om de ensamkommande barnen. Men jag tänker ändå värna
            min rätt till mina onsdagskvällar. Förlåt en gammal man, men det
            händer ibland att man bara inte har tid och att man inte orkar.
            Jag lovar att inte fly undan debatten och att göra mitt yttersta
            för att någonting liknande inte ska upprepas och att man inte
            får intrycket av att jag skulle dra mig för att försvara och förklara
            regeringens politik på området.
          </note>
          <note>
            Till Ulla Hoffmann vill jag säga att jag delar hennes syn på
            regimen i Bagdad, att den borde falla och att vi hoppas att det
            ska ske med fredliga medel.
          </note>
          <note>
            Till sist vill jag säga till Birgitta Carlsson att jag tror att
            de sista ord som ska sägas i debatten är att det aldrig får missförstås
            hos svenska folket att vi ser de människor som kommer hit för
            att söka skydd och en fristad här som en resurs. De är en viktig
            resurs som vi måste ta mycket bättre bruk av och ge ett mycket
            värdigare mottagande.
          </note>
          <note>
            Jag önskar riksdagen och denna kammare lycka till i morgondagens
            debatt om integration, som just ska handla om det problemet och
            om den viktiga uppgiften. Tack för uppmärksamheten!
          </note>
          <note>
            Överläggningen var härmed avslutad.
          </note>
          <note>
            4 § Justering av protokoll
          </note>
          <note>
            Justerades protokollet för den 21 november.
          </note>
          <note>
            5 § Riksrevisionen
          </note>
          <note>
            Föredrogs konstitutionsutskottets betänkande 2002/03:KU12
          </note>
          <note>
            Riksrevisionen (prop. 2001/02:190 delvis).
          </note>
          <note type="speaker">
            Anf. 23 PER UNCKEL (m):
          </note>
          <note>
            Herr talman! I konstitutionsutskottets betänkande nr 12 för i
            år har utskottet glädjen att för riksdagens kammare framlägga
            de mer detaljerade förslag som rör inrättandet av en oberoende
            riksrevisionsmyndighet under riksdagen.
          </note>
          <note>
            Som kammaren säkert minns accepterade vi för några veckor sedan
            i en andra läsning den förändring av grundlagen som krävs för
            att den oberoende riksrevisionen ska kunna inrättas.
          </note>
          <note>
            Nu kommer alltså steg två med förslag till förändringar av riksdagsordningen,
            en lag om den nya statliga revisionen, en instruktion för riksrevisionsmyndigheten
            samt diverse konsekvensändringar i annan lagstiftning som detta
            nödvändiggör.
          </note>
          <note>
            Vad riksdagen nu är på väg att göra är alltså att ge riksrevisionen
            sin form och sina konturer. Det är en myndighet under riksdagen
            som upprättas och som tillförsäkras oberoende i sin granskande
            verksamhet.
          </note>
          <note>
            Den blir därmed en god efterföljare till riksdagens erfarenheter
            från JO-ämbetet och under senare tid från Riksbanken. JO, Riksbanken
            och statsrevisionen blir alltså i framtiden de tre delar av Myndighets-
          </note>
          <note>
            Sverige som lyder direkt under riksdagen.
          </note>
          <note>
            Den nya myndigheten kommer att ledas av tre stycken riksrevisorer
            som var och en svarar för sin del av granskningen, självständigt
            och under eget ansvar. I riksrevisionsmyndigheten kommer också
            att finnas en styrelse med parlamentarisk förankring med rätt
            att ta initiativ med anledning av det som riksrevisionen finner
            i sina granskningar men som inte är en del av själva granskningen.
            Den nya myndigheten ska träda i kraft den 1 juli nästa år, men
            förbereds redan av en särskild organisationskommitté.
          </note>
          <note>
            Det är, herr talman, en stor glädje att det har varit möjligt
            att samla samtliga riksdagens partier bakom det förslag som utskottet
            nu lägger fram. Styrkan ligger med andra ord i att samtliga partier
            härmed står bakom inrättandet av denna betydelsefulla myndighet.
          </note>
          <note>
            Samtidigt som jag ber att få yrka bifall till förslaget i konstitutionsutskottets
            betänkande vill jag nämna att allt tyder på att vi också innan
            riksdagen åtskiljs till julvila kan föreslå det tredje steget
            i inrättande av myndigheten, nämligen de tre riksrevisorer som
            ska bekläda de centrala ämbetena i myndighetens ledning.
          </note>
          <note type="speaker">
            Anf. 24 GÖRAN MAGNUSSON (s):
          </note>
          <note>
            Herr talman! Dagens debatt och nästa veckas beslut i frågan om
            inrättandet av en riksrevision under riksdagen är ur riksdagens
            synpunkt det näst sista steget i en lång process, som startade
            med olika debatter och diskussioner för flera år sedan. Det hela
            processades sedan inom riksdagens ram och resulterade så småningom
            till slut i ett förslag från riksdagsstyrelsen. Det var en oenig
            riksdagsstyrelse som lade fram förslaget. I hanteringen i konstitutionsutskottet
            växte så småningom en kompromiss fram. Den kompromissen är det
            som är grunden för dagens beslut.
          </note>
          <note>
            Jag vill gärna från min och Socialdemokraternas sida - eftersom
            vi var i minoritet i frågan - säga att det är viktigt med bred
            enighet i grundläggande författningsfrågor. Om man har detta för
            ögonen kan det kräva att man omprövar saker och att man deltar
            i en kompromiss för att skapa goda förutsättningar för en, i det
            här fallet, riksrevisionsverksamhet. På det sättet, genom den
            breda enighet som också har manifesterats flera gånger i kammaren
            i den här frågan, skapar man förutsättningar för en bra verksamhet
            som inte i sig kommer att ifrågasättas alltefter olika majoritetsförhållanden.
          </note>
          <note>
            Herr talman! I en tidigare debatt kring Riksrevisionen sade jag
            ungefär så här om den statliga revisionen, och det är hämtat ur
            riksdagsstyrelsens förslag till riksdagen: Den statliga revisionen
            representerar inte en beslutsfunktion. Dess uppgift är att på
            grundval av sin granskning informera om förhållandena inom den
            statliga verksamheten. Revisionen har inte till uppgift att ifrågasätta
            politiska beslut. Det är en uppgift för den politiska processen,
            för de politiska organen. Utgångspunkten för revisionen är det
            politiskt fattade beslutet och de mål som detta beslut sätter
            upp för det statliga åtagandet. Revisionen ska ge svar på hur
            en verksamhet faktiskt bedrivs och vilka resultat och effekter
            den ger i förhållande till de mål och de krav som statsmakterna
            ställer upp. Målen och kraven är revisionens norm från vilken
            granskningen utgår. De bedömningar som man ska göra på grundval
            av revisionens arbete ska göras i de politiska organen.
          </note>
          <note>
            Fru talman! Jag har velat markera detta ytterligare en gång i
            den här debatten. Jag tycker att det är en central del av den
            teoretiska grund som det här förslaget vilar på. Det ryms alltså
            väl inom den kompromiss som vi tillsammans i utskottet och här
            i kammaren står för när det gäller den tredje myndighet som ska
            sortera direkt under riksdagen.
          </note>
          <note>
            Det här är det näst sista steget, och jag vill gärna säga att
            jag hoppas att det sista steget i organiserandet av den nya riksrevisionen
            kan tas före juluppehållet.
          </note>
          <note>
            Jag instämmer i ordföranden Per Unckels bedömning att allt tyder
            på att konstitutionsutskottet före juluppehållet också ska kunna
            lägga fram förslag på de tre personer som ska leda den nya riksrevisionen.
            De tre riksrevisorerna ska var för sig själv och självständigt
            göra granskningar och svara för bedömningar som sedan levereras
            till de det vederbör, ibland regeringen, ibland riksdagen. Den
            nya styrelsen för revisionen bör få en väsentlig roll i det arbete
            som Riksrevisionen ska bedriva till fromma för en effektiv användning
            av statsmedel och till fromma för de medborgare som med sina skattemedel
            betalar de statliga verksamheterna.
          </note>
          <note>
            Enligt min mening är det utomordentligt viktigt att varje skattekrona
            används effektivt. Där tror jag att jag till och med kan gå tillbaka
            till förre socialministern Gustav Möller som uttalade sig i samma
            riktning vid något tillfälle. Han sade att illa använda skattepengar
            är stöld från skattebetalarna. Riksrevisionens uppgift är stor
            när det gäller att se till att vi får en effektiv statlig verksamhet.
          </note>
          <note>
            Fru talman! Med det yrkar jag bifall till förslaget i konstitutionsutskottets
            betänkande nr 12.
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 4 december.)
          </note>
          <note>
            6 § Ändring av övergångsbestämmelser för vissa finansiella företag
          </note>
          <note>
            Föredrogs finansutskottets betänkande 2002/03:FiU7
          </note>
          <note>
            Ändring av övergångsbestämmelser för vissa finansiella företag
            (prop. 2002/03:7).
          </note>
          <note>
            Andre vice talmannen konstaterade att ingen talare var anmäld.
          </note>
          <note>
            Beslut
          </note>
          <note>
            FiU7 Ändring av övergångsbestämmelser för vissa finansiella företag
          </note>
          <note>
            Kammaren biföll utskottets förslag.
          </note>
          <note>
            7 § Straffrättsliga sanktioner mot överträdelser av EG:s punktskatteregler
            för alkohol, tobak och mineraloljor
          </note>
          <note>
            Föredrogs skatteutskottets betänkande 2002/03:SkU3
          </note>
          <note>
            Straffrättsliga sanktioner mot överträdelser av EG:s punktskatteregler
            för alkohol, tobak och mineraloljor (prop. 2002/03:10).
          </note>
          <note>
            Andre vice talmannen konstaterade att ingen talare var anmäld.
          </note>
          <note>
            Beslut
          </note>
          <note>
            SkU3 Straffrättsliga sanktioner mot överträdelser av EG:s punktskatteregler
            för alkohol, tobak och mineraloljor
          </note>
          <note>
            Kammaren biföll utskottets förslag.
          </note>
          <note>
            8 § Administrativ samverkan mellan tingsrätt och länsrätt
          </note>
          <note>
            Föredrogs justitieutskottets betänkande 2002/03:JuU2
          </note>
          <note>
            Administrativ samverkan mellan tingsrätt och länsrätt
          </note>
          <note>
            (prop. 2002/03:4).
          </note>
          <note>
            Andre vice talmannen konstaterade att ingen talare var anmäld.
          </note>
          <note>
            Beslut
          </note>
          <note>
            JuU2 Administrativ samverkan mellan tingsrätt och länsrätt
          </note>
          <note>
            Kammaren biföll utskottets förslag.
          </note>
          <note>
            9 § Anmälan om interpellationer
          </note>
          <note>
            Anmäldes att följande interpellationer framställts
          </note>
          <note>
            den 26 november
          </note>
          <note>
            2002/03:65 av Yvonne Ångström (fp) till statsrådet
          </note>
          <note>
            Ulrica Messing
          </note>
          <note>
            Statliga stödpengar till företagsflytt
          </note>
          <note>
            2002/03:66 av Claes Västerteg (c) till statsrådet Ulrica Messing
          </note>
          <note>
            Lagen om överlastavgift SFS 1972:435
          </note>
          <note>
            2002/03:67 av Hans Stenberg (s) till statsrådet Hans
          </note>
          <note>
            Karlsson
          </note>
          <note>
            Regionala skyddsombud
          </note>
          <note>
            Interpellationerna redovisas i bilaga som fogas till riksdagens
            snabbprotokoll tisdagen den 3 december.
          </note>
          <note>
            10 § Anmälan om frågor för skriftliga svar
          </note>
          <note>
            Anmäldes att följande frågor för skriftliga svar framställts
          </note>
          <note>
            den 27 november
          </note>
          <note>
            2002/03:193 av Helena Bargholtz (fp) till näringsminister Leif
            Pagrotsky
          </note>
          <note>
            Resegarantin
          </note>
          <note>
            2002/03:194 av Jörgen Johansson (c) till statsrådet
          </note>
          <note>
            Ulrica Messing
          </note>
          <note>
            Tåget som arbetsplats
          </note>
          <note>
            2002/03:195 av Carl-Axel Johansson (m) till justitieminister
            Thomas Bodström (s)
          </note>
          <note>
            Översyn av förvaltningslagen
          </note>
          <note>
            2002/03:196 av Catharina Elmsäter-Svärd (m) till justitieminister
            Thomas Bodström (s)
          </note>
          <note>
            Våld i hederns namn
          </note>
          <note>
            2002/03:197 av Catharina Elmsäter-Svärd (m) till utbildningsminister
            Thomas Östros (s)
          </note>
          <note>
            Hederskulturer och skolan
          </note>
          <note>
            Frågorna redovisas i bilaga som fogas till riksdagens snabbprotokoll
            tisdagen den 3 december.
          </note>
          <note>
            11 § Anmälan om skriftliga svar på frågor
          </note>
          <note>
            Anmäldes att skriftliga svar på följande frågor inkommit
          </note>
          <note>
            den 27 november
          </note>
          <note>
            2002/03:156 av Tasso Stafilidis (v) till jordbruksminister Ann-Christin
            Nykvist
          </note>
          <note>
            Konsumenters information om kopieringsskyddade cd-skivor
          </note>
          <note>
            2002/03:163 av Eva Arvidsson (s) till finansminister
          </note>
          <note>
            Bosse Ringholm
          </note>
          <note>
            Skattelagstiftning gällande ideella stiftelser
          </note>
          <note>
            2002/03:164 av Mikael Oscarsson (kd) till jordbruksminister Ann-Christin
            Nykvist
          </note>
          <note>
            Djurskyddsmyndigheten
          </note>
          <note>
            2002/03:165 av Lars Tysklind (fp) till jordbruksminister Ann-Christin
            Nykvist
          </note>
          <note>
            Ensidigt svenskt torskfiskestopp
          </note>
          <note>
            Svaren redovisas i bilaga som fogas till riksdagens snabbprotokoll
            tisdagen den 3 december.
          </note>
          <note>
            12 § Kammaren åtskildes kl. 11.04.
          </note>
          <note>
            Förhandlingarna leddes av talmannen från sammanträdets början
            till och med
          </note>
          <note>
            5 § anf. 24 (delvis) och av andre vice talmannen därefter till
            sammanträdets slut.
          </note>
        </div>
      </body>
    </text>
  </TEI>
</teiCorpus>
