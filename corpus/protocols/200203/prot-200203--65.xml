<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 200203</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 200203</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200203--65</head>
          <docDate when="2003-03-04 00:00:00">2003-03-04 00:00:00</docDate>
        </div>
      </front>
      <body>
        <div>
          <note>
            18.00 - 18.42
          </note>
          <note>
            Det justerade protokollet beräknas utkomma om 3 veckor
          </note>
          <note>
            ----------------------------------------------------------------------
          </note>
          <note>
            1 § Anmälan om fördröjda svar på interpellationer
          </note>
          <note>
            Till riksdagen hade inkommit följande skrivelser.
          </note>
          <note>
            Interpellation 2002/03:187
          </note>
          <note>
            Till riksdagen
          </note>
          <note>
            Interpellation 2002/03:187 av Birgitta Carlsson
          </note>
          <note>
            (c) om konkurrensen inom bilindustrin
          </note>
          <note>
            Interpellationen kommer att besvaras den 7 mars
          </note>
          <note>
            2003.
          </note>
          <note>
            Skälet till dröjsmålet är tjänsteresa utomlands.
          </note>
          <note>
            Stockholm den 3 mars 2003
          </note>
          <note>
            Näringsdepartementet
          </note>
          <note>
            Leif Pagrotsky
          </note>
          <note>
            Enligt uppdrag
          </note>
          <note>
            Dag Ekman
          </note>
          <note>
            Expeditionschef
          </note>
          <note>
            Interpellation 2002/03:208
          </note>
          <note>
            Till riksdagen
          </note>
          <note>
            Interpellation 2002/03:208 av Per Westerberg om omprövning av
            betyg
          </note>
          <note>
            Interpellationen kommer att besvaras tisdagen den
          </note>
          <note>
            18 mars 2003.
          </note>
          <note>
            Skälet till dröjsmålet är resor och arbetsanhopning.
          </note>
          <note>
            Stockholm den 28 februari 2003
          </note>
          <note>
            Utbildningsdepartementet
          </note>
          <note>
            Thomas Östros
          </note>
          <note>
            2 § Svar på interpellation 2002/03:199 om kvinnoorganisationernas
            centrala verksamhet
          </note>
          <note type="speaker">
            Anf. 1 Statsrådet MONA SAHLIN (s):
          </note>
          <note>
            Herr talman! Inger René har frågat Margareta
          </note>
          <note>
            Winberg vilka åtgärder jämställdhetsministern avser att vidta
            för att ekonomiskt säkra arbetet i de politiska kvinnoorganisationerna
            oavsett organisationsform.
          </note>
          <note>
            Arbetet inom regeringen är så fördelat att det är jag som svarar
            på interpellationen.
          </note>
          <note>
            Låt mig inledningsvis säga att jag delar Inger
          </note>
          <note>
            Renés uppfattning om att det är viktigt att stödja och uppmuntra
            förnyelse och utveckling av den verksamhet som bedrivs bland annat
            i kvinnoorganisationer för att på så sätt kunna möjliggöra och
            underlätta människors engagemang i politiska frågor.
          </note>
          <note>
            Det statliga bidraget för kvinnoorganisationernas centrala verksamhet
            infördes 1982. Det var ett sätt att understryka kvinnoorganisationernas
            betydelse som folkrörelse och som pådrivare för att förbättra
            kvinnors ställning i samhället och för att öka jämställdheten
            mellan kvinnor och män.
          </note>
          <note>
            De organisationer som under åren beviljats bidrag spänner över
            ett brett område alltifrån ekumeniska kvinnoorganisationer och
            organisationer för internationell samverkan till de politiska
            kvinnoförbunden.
          </note>
          <note>
            Sedan bidraget infördes har det setts över vid två tillfällen.
            Vid båda tillfällena var syftet att bidraget bättre skulle kunna
            uppmuntra till utveckling och förnyelse av kvinnoorganisationernas
            centrala verksamhet. Den senaste översynen genomfördes i slutet
            av 1990-talet. Utredaren redovisade i mars 2000 sina förslag i
            betänkandet Statligt stöd till kvinnoorganisationer och jämställdhet
            (SOU 2000:18). Förslagen har på sedvanligt sätt beretts, bland
            annat har myndigheter och organisationer getts tillfälle att inkomma
            med synpunkter.
          </note>
          <note>
            Resultatet av den här beredningsprocessen visar att dagens samhälle
            och kvinnors sätt att organisera sig har utvecklats sedan bidraget
            infördes. Som Inger
          </note>
          <note>
            René mycket riktigt påpekar väljer kvinnor i dag att organisera
            sig i olika typer av sammanslutningar, såväl i traditionella föreningar
            som i nätverk. Därtill är jämställdhet i dag inte en så kallad
            kvinnofråga utan en fråga för kvinnor och män. Det är därför viktigt
            att jämställdhetsperspektivet genomsyrar hela den statliga bidragsgivningen
            och inte bara när det gäller stödet till just kvinnoorganisationerna.
          </note>
          <note>
            Förslagen i betänkandet återspeglar inte fullt ut denna utveckling.
            Jag har därför för avsikt att ta initiativ till en ny översyn
            av bidraget för att bättre anpassa det till hur samhället och
            kvinnoorganisationerna har utvecklats sedan bidraget infördes.
            Inom ramen för denna översyn bör det även undersökas vilka förutsättningar
            det finns att bredda basen för det statliga bidraget och till
            exempel ge paraplyorganisationer för kvinnoorganisationer och
            nätverk möjlighet att ta del av bidraget.
          </note>
          <note type="speaker">
            Anf. 2 INGER RENÉ (m):
          </note>
          <note>
            Herr talman! Tack för svaret, statsrådet. Det här är en fråga
            som jag och andra i mitt parti och också i
          </note>
          <note>
            Vänsterpartiet, som har samma förhållanden, har ventilerat ett
            antal gånger. Vi fick ett svar av Ulrica
          </note>
          <note>
            Messing för några år sedan. Det här svaret från Mona
          </note>
          <note>
            Sahlin och det från Ulrica Messing är ungefär kongruenta. Man
            har förståelse för problemet. Man säger att det är ett problem.
            Man delar uppfattningen att organisationsmodellen behöver förändras.
          </note>
          <note>
            Moderata Kvinnoförbundet ändrade sitt arbetssätt och sin organisation
            för snart åtta år sedan. Det gjorde man därför att förhållandena
            för kvinnor har förändrats. Vi ville förändra vår organisation
            för att göra det möjligt för fler kvinnor att arbeta med de frågor
            som vi tycker är angelägna. Jag kan sammanfatta de här frågorna
            och säga att de handlar om jämställdhet och kvinnors och mäns
            lika möjligheter att arbeta på det politiska fältet. Vi tyckte
            att dessa frågor inte var en angelägenhet bara för en sidoorganisation
            till partiet, om jag får kalla det så. Vi tyckte, och tycker fortfarande,
            att detta är frågor som har den digniteten och den vikten att
            de är hela partiets angelägenhet. När vi ändrade organisationen
            sade vi att detta var frågor för
          </note>
          <note>
            Carl Bildt och partistyrelsen och inte frågor för en separat
            organisation bredvid partiet. Den digniteten tycker vi att de
            här frågorna har.
          </note>
          <note>
            Vi kände till det bidrag som har funnits sedan
          </note>
          <note>
            1982. Det var ingen okänd materia. De pengarna var, och är, viktiga
            för oss. Vi kände till hur statuterna ser ut för utdelandet av
            det här bidraget. Det gjorde att vi tog kontakt med departementet
            och fick ett muntligt besked. De sade ungefär samma sak som statsrådet
            säger i dag, nämligen att det är bra att man ändrar organisationen
            efter de förhållanden som råder i samhället. De här organisationerna,
            precis som alla andra, ska växa och förändras i takt med förändringar
            av samhällslivet. Man sade också att det här bidraget sannolikt
            inte skulle komma att dras in av det skälet att vi var mer moderna.
            Men det som hände året därefter var att pengarna drogs in, och
            de har varit indragna sedan dess.
          </note>
          <note>
            Jag skulle vilja fråga statsrådet om det inte är lika viktigt
            att moderatkvinnor bedriver sitt arbete som pådrivare för att
            förbättra kvinnors ställning i samhället och för att öka jämställdheten
            mellan män och kvinnor. Ulrica Messing tyckte det, och jag skulle
            väl tro att Mona Sahlin också tycker det. Och båda två tycker
            ni att organisationsfrågorna är ett problem.
          </note>
          <note>
            Det tillsattes en utredning som skulle vara klar den sista december
            1999. Den bereddes i sedvanlig ordning. Alla möjliga organisationer
            har haft möjligheter att yttra sig.
          </note>
          <note>
            Då undrar jag till slut om det inte är rimligt att alla politiska
            partier, och därmed också alla politiska kvinnoorganisationer,
            kan spela på samma ekonomiska planhalva utan att vara diskriminerade,
            som moderatkvinnorna är i dag. Och det gäller också ytterligare
            ett parti här i riksdagen. Är det rimligt?
          </note>
          <note type="speaker">
            Anf. 3 Statsrådet MONA SAHLIN (s):
          </note>
          <note>
            Herr talman! Jag vill svara ett otvetydigt ja på den första frågan
            och nej på den andra frågan som Inger
          </note>
          <note>
            René ställer. Men jag vill också påpeka att i svaret ger jag
            Inger René rätt i den kritik hon framför. Den översyn som gjordes,
            och som Inger René hänvisar till, kom med sina förslag. De var
            ute på remiss. Jag säger här i svaret att förslagen i betänkandet
            inte återspeglar den utveckling som har varit i samhället.
          </note>
          <note>
            Det är inte relevant. Jag säger också att den översyn som jag
            hoppas att vi kan göra nu relativt snabbt ska utgå från att det
            är kvinnors sätt att organisera sig som stödet ska handla om och
            inte en speciell form av organisation. På det viset har Inger
            René rätt i sin kritik.
          </note>
          <note>
            Jag nämner också i slutet på svaret att jag tycker att det är
            mycket rimligt att man tittar på hur förutsättningarna ska vara
            för att nätverk, som moderatkvinnorna har valt att organisera
            sig i, paraplyorganisationer eller andra former, till exempel
            mer regionala nätverk som jag har noterat att många unga kvinnor
            har valt att organisera sig i, självklart ska hanteras på samma
            sätt och ha samma förutsättningar.
          </note>
          <note>
            Jag tycker Inger Renés kritik har varit riktig. Nu är det dags
            att inte bara utreda utan också se på hur vi ska förändra stödet
            till kvinnoorganisationerna så att stödet avspeglar hur kvinnor
            själva har valt att organisera sig och inte hur samhället en gång
            tyckte att kvinnor borde organisera sig.
          </note>
          <note type="speaker">
            Anf. 4 INGER RENÉ (m):
          </note>
          <note>
            Herr talman! Det är klart, statsrådet, att det är härligt att
            ha rätt. Det vore ännu roligare att få rätt, så att de här förändringarna
            äntligen någon gång kunde träda i kraft. Det är ju faktiskt så
            att vi under alla dessa år har fått minska på den mycket avancerade
            ledarskapsutbildning som vi har för många kvinnor, en ledarskapsutbildning
            som också har avsatt resultat.
          </note>
          <note>
            Moderatkvinnor är i större utsträckning än vad vår numerär egentligen
            visar företrädda på höga kommunala och landstingskommunala poster
            i dag. Jag är ganska övertygad om att det beror på den utbildning
            som vi har bedrivit under många år, faktiskt ända sedan Britt
            Mogårds tid någon gång på 70-talet.
          </note>
          <note>
            Det har gett frukt, men nu får vi därför att vi inte har tillräckligt
            med pengar säga nej till sådana som knackar på dörren och vill
            få den här utbildningen.
          </note>
          <note>
            Jag tycker att det är väldigt trist. Moderata kvinnor som verkar
            för jämställdhet borde vara lika mycket värda som kvinnor i andra
            partier som verkar för jämställdhet.
          </note>
          <note>
            Ibland när jag är riktigt desperat känner jag nästan att vi skulle
            behöva gå tillbaka till den gamla organisationsformen för att
            kunna fortsätta att utbilda kvinnor och arbeta för dessa frågor
            i den utsträckning som vi vill. Jag tycker dock att det skulle
            vara ett nederlag inte bara för oss moderater utan för alla partier
            här i riksdagen om vi skulle behöva ändra det sätt som vi organiserar
            oss på för att klara den utbildning och det jämställdhetsarbete
            som vi faktiskt vill ha.
          </note>
          <note>
            Ulrica Messing uttalade 1998 i en liknande debatt som denna att
            det är viktigt att stärka kvinnors ställning i samhället i syfte
            att nå jämställdhet mellan kvinnor och män och att man ska pröva
            det sätt som man arbetar på mot den samhällsutveckling som har
            skett sedan 1982, när bidragen infördes.
          </note>
          <note>
            Jag vet inte om statsrådet känner till hur moderatkvinnorna arbetar,
            men jag kan nämna att vi har egna beslutsorgan i form av ett nationellt
            råd och en nationell styrelse och att vi i varje län har länsansvariga.
          </note>
          <note>
            Man bedriver arbetet som det passar just den grupp av kvinnor
            som är aktiva på det aktuella stället, i nätverk eller projektgrupper
            eller i andra typer av föreningsarbete.
          </note>
          <note>
            Jag tror att det mest synliga arbete som vi bedriver är just
            ledarskapsarbetet, som har fört fram många kvalificerade kvinnor.
            För den grupp av moderatkvinnor som sitter här i riksdagen i dag
            skulle en lite slarvig gissning kunna vara att åtminstone två
            tredjedelar har genomgått denna ledarskapsutbildning, som pågår
            under två och ett halvt år.
          </note>
          <note>
            Jag har en fråga till statsrådet. Vi har nu väntat länge på att
            det ska bli en någorlunda normal rättvisa när det gäller de här
            förhållandena. Ska vi verkligen behöva återgå till vad vi betraktar
            som en gammaldags organisationsform därför att regeringen slirar
            och drar ut på den här frågan på ett sätt som jag tycker är trist?
          </note>
          <note type="speaker">
            Anf. 5 Statsrådet MONA SAHLIN (s):
          </note>
          <note>
            Herr talman! Jag tror inte att jag ytterligare behöver uttrycka
            min grundinställning i frågan. Jag har betonat att just nätverk
            är ett bra exempel på en organisationsform som uppenbarligen passar
            väldigt många kvinnor, inte bara kvinnor inom Moderata samlingspartiet
            utan också i en mängd andra organisationer. Det är självklart
            att det stöd som samhället ger också måste avspegla de former
            som kvinnor själva har valt för sitt sätt att organisera sig.
          </note>
          <note>
            Jag jobbar därför på så fort jag kan. Jag har nu tagit initiativ
            till den översyn som direkt ska handla till exempel om formen
            nätverk. Jag vill till Inger René säga att detta väl är en fråga
            om att hålla ut. Min ambition är mycket tydlig: Det här ska gå
            så pass snabbt att vi nästa vår har en proposition på riksdagens
            bord med förslag till konkreta ändringar, som riksdagen sedan
            förhoppningsvis röstar ja till.
          </note>
          <note type="speaker">
            Anf. 6 INGER RENÉ (m):
          </note>
          <note>
            Herr talman! Mona Sahlin sade i sin förra replik att jag hade
            rätt, och jag sade att jag gärna också ville få rätt. Vi brukar
            alltid säga att demokrati tar tid, och det gör den, men det brukar
            vara därför att man inte är ense i en fråga och därför att den
            ska gå ut på remiss till alla möjliga intressenter. I den här
            frågan är vi ense. Frågan har varit ute på remiss. Ska den behöva
            ta all denna tid i anspråk?
          </note>
          <note>
            Moderatkvinnorna fick ett löfte i mitten på 90-
          </note>
          <note>
            talet, när vi gjorde omorganisationen. Regeringen gjorde 1999
            en utredning som bereddes på sedvanligt sätt. Nu ska vi få en
            ny översyn, och vi får se vad den för med sig. Det är väl inte
            så egendomligt att det börjar kännas som bortförklaringar. De
            vackra orden om att man förstår känns som ett hån när vi i dag
            får skära och återigen skära i angelägna verksamheter som vi hade
            klarat om regeringen för åtta till nio år sedan hade stått fast
            vid det muntliga löfte som vi fick.
          </note>
          <note>
            Det är väl inte så konstigt att vi känner oss både lurade och
            bedragna. Men jag får väl ha förtröstan ett slag till och hoppas
            att statsrådet och jag inte ska behöva mötas i en debatt också
            nästa år om samma fråga utan att det faktiskt har hänt någonting
            verkligt.
          </note>
          <note>
            Överläggningen var härmed avslutad.
          </note>
          <note>
            3 § Svar på interpellation 2002/03:181 om EU
          </note>
          <note>
            och bostadsstödet
          </note>
          <note>
            Anf. 7 Statsrådet LARS-ERIK LÖV-
          </note>
          <note>
            DÉN (s):
          </note>
          <note>
            Herr talman! Marietta de Pourbaix-Lundin har frågat mig vilka
            åtgärder inom mitt beredningsområde jag avser vidta dels för att
            i framtiden undvika att regeringen lägger förslag till riksdagen
            som strider mot EG-rätten, dels för att Sverige inte ska utge
            statligt stöd och statliga subventioner som strider mot
          </note>
          <note>
            EG-rätten.
          </note>
          <note>
            Frågan ställs mot bakgrund av en skrivelse från
          </note>
          <note>
            Europeiska kommissionen med anledning av ett klagomål angående
            regeringens förslag om stöd till omstrukturering av kommunala
            bostadsföretag, ett förslag som för övrigt vid det här laget har
            resulterat i en ny myndighet; Statens bostadsnämnd.
          </note>
          <note>
            När regeringen lade förslaget gjorde vi bedömningen att denna
            åtgärd, liksom övriga delar av den svenska sociala bostadspolitiken,
            inte omfattas av
          </note>
          <note>
            EG:s konkurrens- och statsstödsregler. Följaktligen anmäldes
            inte heller förslaget till EU-kommissionen.
          </note>
          <note>
            I regeringens svar på kommissionens skrivelse har vi redogjort
            för dessa bedömningar. En viktig utgångspunkt är bostadens grundläggande
            betydelse och särdrag, som motiverar både dess grundlagsfästa
            särställning i svensk lagstiftning och statliga interventioner
            på bostadsmarknaden.
          </note>
          <note>
            Kommunernas ansvar för bostadsförsörjningen, och de kommunala
            bostadsföretagens viktiga uppgift i det sammanhanget, motiverar
            statliga ingripanden i ljuset av de kraftiga regionala obalanserna
            i Sverige med åtföljande problem med tomma lägenheter.
          </note>
          <note>
            Regeringen bedömer vidare att åtgärderna, av flera olika skäl,
            tekniskt sett inte uppfyller kriterierna för vad som utgör statstöd.
            Den svenska regeringens principiella uppfattning är sammanfattningsvis
            att medlemsländernas bostadspolitik ligger inom respektive lands
            ansvarsområde och att dessa bostadspolitiska åtgärder inte strider
            mot EG-fördraget.
          </note>
          <note>
            Regeringen förbereder som bekant även ett förslag om särskilt
            investeringsstöd till byggande av vissa hyresbostäder. För att
            undvika att det ska finnas minsta tveksamhet kring detta stöds
            tillåtlighet har regeringen anmält de åtgärderna till EU-
          </note>
          <note>
            kommissionen, trots att vi i grunden gör samma bedömning som
            när det gäller det statliga stödet till omstrukturering av kommunala
            bostadsföretag.
          </note>
          <note>
            Anf. 8 MARIETTA DE POURBAIX-
          </note>
          <note type="speaker">
            LUNDIN (m):
          </note>
          <note>
            Herr talman! Jag får tacka för det väldigt defensiva svar som
            jag fått. Det är ganska exakt ett år sedan riksdagen tog beslutet
            att inrätta Statens bostadsnämnd, som gör det möjligt att ge bidrag
            till kommuner som har problem med sina bostadsföretag. Det står
            dock i propositionen att det också finns möjligheter att ge direkt
            bidrag till bostadsföretagen. Riksdagen fattade sedan också beslut
            härom. Jag kan direkt säga att Moderaterna inte var med på detta.
          </note>
          <note>
            Man kan förstå att det då någonstans blir en konkurrenssnedvridning.
            Ett kommunalt bostadsföretag som har problem och som får ta bort
            en del av sitt bostadsbestånd ligger faktiskt bättre till än ett
            privat företag som måste har kvar hela sitt bostadsbestånd.
          </note>
          <note>
            Vi vet samtidigt att det finns ganska mycket utländskt ägande
            på den privata sidan när det gäller bostäder här i Sverige. De
            äger kanske inte bostäderna helt, men de är delägare i olika bostadsföretag
            som finns i
          </note>
          <note>
            Sverige. Det är märkligt att regeringen inte anmälde att man
            skulle göra detta till EU, eftersom det har både med statsstödsregler
            och med konkurrensregler att göra.
          </note>
          <note>
            När jag läser svaret tycker jag att hela argumenteringen för
            varför regeringen inte gjorde något för ett år sedan har fallit.
            Det står, som statsrådet själv läste upp, att när regeringen lade
            förslaget gjorde man den bedömningen att det här var något som
            medlemsstaterna sköter själva. Det var det statsrådet sammanfattade
            med. Ändå slutar det med att man anmäler det nya stödet som ska
            komma till EU-kommissionen. Då har ju all argumentering fallit
            för varför man inte gjorde det förra gången. Om man var så säker
            på att medlemsstaterna själv sköter sin bostadspolitik så behöver
            man ju inte anmäla det den här gången heller. Jag tror inte att
            regeringen är så helt övertygad om att man gjorde rätt förra gången.
            Det är ju bra att man skickar iväg det nu.
          </note>
          <note>
            Egentligen skulle jag vilja höra argumenteringen för varför det
            inte är något statsstöd. Har det inte med konkurrens att göra?
            Är det inte konkurrenssnedvridande att kommunala bostadsföretag
            kan bli befriade från betungande delar av sitt bostadsbestånd
            medan privata företag inte kan bli det? Är inte det ett statsstöd
            till en väldigt liten del av en marknad? De frågorna skulle jag
            faktiskt vilja få svar på av statsrådet.
          </note>
          <note>
            Jag kan till slut konstatera att på något sätt har väl statsrådet
            kanske krupit till korset och erkänt att det är statsstöd och
            konkurrenssnedvridande.
          </note>
          <note>
            Anf. 9 Statsrådet LARS-ERIK LÖV-
          </note>
          <note>
            DÉN (s):
          </note>
          <note>
            Herr talman! Man kan ha olika uppfattningar om det här är ett
            defensivt eller offensivt svar. För mig är det ett offensivt svar.
            Genom de åtgärder som vi har vidtagit för att hantera problemet
            med kommunernas tomma lägenheter tar vi ett statligt ekonomiskt
            ansvar. Vi betraktar inte det som en fråga som rör EG-
          </note>
          <note>
            rätten.
          </note>
          <note>
            Statens bostadsnämnd och de åtgärder som riksdagen i fjor fattade
            beslut om är ju en fortsättning på det arbete som vi har bedrivit
            under ett antal år genom Bostadsdelegationen. Genom Bostadsdelegationen
            har vi gett ett stöd på drygt 2 miljarder kronor för att kunna
            hantera problemet i kommuner med många tomma lägenheter i sina
            allmännyttiga företag.
          </note>
          <note>
            Nu vet jag ju att Moderaterna har ställt sig vid sidan av det
            stödet och sagt att staten inte ska gå in och ta något ansvar
            för den ekonomiska situation som många kommuner har hamnat i till
            följd av de tomma lägenheterna, utan det är upp till kommunerna
            att hantera problematiken på egen hand. För mig är det självklart
            att staten hjälper kommuner som har hamnat i en utsatt situation
            på grund av befolkningsminskningar och den regionala obalans som
            ju har vuxit fram i Sverige. Det är väldigt naturligt att staten
            går in och tar ett ekonomiskt ansvar och stöder kommunerna i deras
            roll som ägare av kommunala bostadsbolag.
          </note>
          <note>
            Jag ser detta också som en viktig åtgärd för att skapa balans
            på de lokala bostadsmarknaderna. Jag tror att de privata fastighetsägarna,
            som genom sina organisationer anmält det här till EU-kommissionen,
            har begått ett väldigt stort misstag. Om man hade tänkt efter
            hade man kanske kommit till en annan slutsats. Genom de här åtgärderna
            åstadkommer vi en balans på den lokala bostadsmarknaden som naturligtvis
            också i sin förlängning gynnar de privata fastighetsägarna.
          </note>
          <note>
            Jag vill understryka än en gång att det stöd som staten ger,
            det ger vi till kommunerna i deras egenskap av ägare av kommunala
            bostadsbolag, och det är ett stöd som är nödvändigt för att den
            övriga kommunala verksamheten inom vård, skola och omsorg inte
            ska drabbas genom de åtaganden som kommunen har gentemot sina
            kommunala bostadsföretag och genom problemet med de tomma lägenheterna.
          </note>
          <note>
            Sammanfattningsvis: Regeringen gör ingen annan bedömning i dag
            än vad vi gjorde när vi lade fram förslaget till riksdagen om
            att inrätta Statens bostadsnämnd och ge Statens bostadsnämnd de
            verktyg som de har fått för att kunna hjälpa kommuner i en utsatt
            situation.
          </note>
          <note>
            Anf. 10 MARIETTA DE POURBAIX-
          </note>
          <note type="speaker">
            LUNDIN (m):
          </note>
          <note>
            Herr talman! Statsrådet använde större delen av sin tid till
            att argumentera för varför kommuner ska få hjälp när de har problem
            med sina bostadsföretag.
          </note>
          <note>
            Det är egentligen inte det min fråga handlar om. Min fråga handlar
            om ifall regeringen har handlat rätt när man inte anmälde det
            här till EU-kommissionen. Det är det min fråga handlar om.
          </note>
          <note>
            Som en parentes ska jag tala om att statsrådet har fel när han
            säger att Moderaterna inte vill hjälpa kommuner som har ekonomiska
            problem. Vi har fördelat pengarna just för att hjälpa kommuner
            som har ekonomiska problem. Men om man läser i propositionen som
            sedan också låg till grund för riksdagens beslut så står det klart
            och tydligt att man kan ge bidrag direkt till bostadsföretagen.
            Det står så. Man kan läsa sida upp och sida ned om detta. Jag
            tror inte att jag behöver citera det. Det borde statsrådet själv
            känna till. Det står att man kan göra det, och det är en helt
            annan sak, därför att då snedvrider man faktiskt konkurrensen.
            Det här kan inte något privat bostadsföretag åtnjuta. Dessutom
            är bostadsmarknaden inte bara en angelägenhet för Sverige eftersom
            det finns utländskt ägande i bostadsföretagen, och det är något
            som regeringen totalt har missat.
          </note>
          <note>
            Det sägs också på flera ställen att de bostäder som man tar bort
            från marknaden inte ska användas som bostäder igen. Så är det
            inte. Jag har exempel från
          </note>
          <note>
            Klippan, Ljungbyhed, där man har sålt det som man har fått hjälp
            att ta bort från det kommunala bostadsföretaget till danskar för
            att de ska använda det till att bo i. Då är det ju fortfarande
            kvar på marknaden, och det är en väldigt illojal konkurrens. Det
            är mycket anmärkningsvärt, vill jag säga, att det går till på
            det här sättet.
          </note>
          <note>
            Om nu statsrådet och regeringen var så övertygade om att man
            gjorde rätt förra gången: Varför anmäla det den här gången? Statsrådet
            hör ju att han pratar emot sig själv. Om ni var så övertygade
            behövde ni väl inte göra det den här gången heller? Självfallet
            skulle ni ha gjort det redan förra gången, och det är bra att
            ni gör det den här gången.
          </note>
          <note>
            Anf. 11 Statsrådet LARS-ERIK LÖV-
          </note>
          <note>
            DÉN (s):
          </note>
          <note>
            Herr talman! Jag vill än en gång konstatera att
          </note>
          <note>
            Moderaterna inte har velat bidra till att hjälpa kommuner i en
            utsatt situation. Ni avslog de insatser som vi gjorde via Bostadsdelegationen.
            Ni var också starka motståndare till inrättandet av Statens bostadsnämnd.
            Jag ska inte vidga den här debatten till att handla om Moderaternas
            uppfattning om det allmänna generella stödet till kommunsektorn,
            annars skulle det också kunna föranleda en lång diskussion om
            hur
          </note>
          <note>
            Moderaterna ser på kommunernas handlingsutrymme framöver.
          </note>
          <note>
            De avtal som har ingåtts genom dåvarande Statens bostadsdelegation
            - det nämndes några exempel här, till exempel Klippan - har Statens
            bostadsnämnd i dag i uppdrag att följa. Är det så att kommunerna
            bryter mot de ingångna avtalen så finns det också förpliktelser
            och möjligheter i avtalen att kräva återbetalning av pengar eller
            andra åtgärder för att rätta till förhållandena. Det är Statens
            bostadsnämnd som har den uppgiften.
          </note>
          <note>
            Jag vill också, herr talman, kommentera det som
          </note>
          <note>
            Marietta tar upp om att vi, när det gäller det särskilda investeringsstödet
            har anmält ärendet till EU-
          </note>
          <note>
            kommissionen. Ja, vi gjorde det, inte för att det var den minsta
            tveksamhet i vår bedömning utan för att undanröja varje osäkerhet
            som kan uppstå på marknaden mot bakgrund av att Fastighetsägarföreningen
            har medverkat till att anmäla det tidigare ärendet. Det är för
            att inte skapa osäkerhet på marknaden. Vår bedömning är alldeles
            entydig: Det investeringsstöd som vi nu avser att genomföra och
            som vi kommer att presentera för riksdagen före den 20 mars står
            på intet sätt i strid med EG-fördraget.
          </note>
          <note>
            Anf. 12 MARIETTA DE POURBAIX-
          </note>
          <note type="speaker">
            LUNDIN (m):
          </note>
          <note>
            Herr talman! Jag förstår att statsrådet gärna vill diskutera
            andra saker än vad det här verkligen handlar om.
          </note>
          <note>
            Brevet som kom från Europeiska kommissionen till regeringen säger
            ju ganska entydigt att verksamhet på bostadsuthyrningsmarknaden
            omfattar olika artiklar i EG-fördraget om kontrollregler avseende
            statligt stöd. Man påtalar också att man måste föranmäla detta
            och också att det har med konkurrensen att göra. Ändå bortser
            statsrådet här från att det finns ett konkurrensförhållande mellan
            de kommunalt ägda bostadsföretagen och de privat ägda bostadsföretagen
            i kommunerna och att man har satt det ur spel genom att ge stöd
            till de kommunala bostadsföretagen. Det tycker jag är väldigt
            allvarligt.
          </note>
          <note>
            Statsrådet säger att Statens bostadsnämnd har möjlighet att vidta
            någon form av åtgärder, sanktioner, mot kommuner som inte lever
            upp till det avtal man har träffat. Vi besökte Statens bostadsnämnd
            för inte så länge sedan. Jag fick då inte intrycket att man hade
            några sanktionsmöjligheter. De tyckte inte själva att de hade
            några tänder så att de kunde göra någonting. Statsrådet kanske
            vet bättre än dem. Jag kände att de inte kunde göra någonting
            egentligen.
          </note>
          <note>
            Jag kan bara konstatera att statsrådet inte verkar vara beredd
            att göra någonting åt det förhållande som redan råder. Jag tänkte
            att statsrådet skulle ha sagt att man skulle se över frågan så
            att stödet inte blir konkurrenssnedvridande och att det följer
            EU:s statsstödsregler. Men det svaret har jag absolut inte fått.
          </note>
          <note>
            Det enda positiva besked jag har fått är att man i kommande förslag
            anmäler detta till EU-
          </note>
          <note>
            kommissionen så att kommissionen får en chans att titta på det.
            Det är ett erkännande av att man har gjort fel redan för ett år
            sedan. Det är att krypa till korset.
          </note>
          <note>
            Överläggningen var härmed avslutad.
          </note>
          <note>
            4 § Svar på interpellation 2002/03:189 om markpriser och statens
            agerande
          </note>
          <note>
            Anf. 13 Statsrådet LARS-ERIK LÖV-
          </note>
          <note>
            DÉN (s):
          </note>
          <note>
            Herr talman! Nina Lundström har frågat mig vad jag avser vidta
            för åtgärder för att staten i egenskap av markägare ska erbjuda
            billig mark till bostadsbyggande i enlighet med de krav som jag
            har ställt på kommunerna i tillväxtregioner samt om jag avser
            vidta åtgärder för att ändra ägardirektiven för Civitas
          </note>
          <note>
            Holding AB och dotterbolaget Vasakronan.
          </note>
          <note>
            Det är bra att bostadsfrågorna i sina olika skepnader skapar
            ett så stort intresse och engagemang runt om i landet. Bostadsfrågorna
            har kommit i fokus de senaste åren och det är min uppfattning
            att det är en av de viktigaste frågorna på den politiska agendan
            just nu. Regeringen agerar på många olika sätt för att skapa förutsättningar
            för ett ökat bostadsbyggande av främst hyresrätter som kan efterfrågas
            av bredare befolkningsgrupper, inte minst ungdomar.
          </note>
          <note>
            Regeringen arbetar aktivt för att råda bot på den brist på byggbar
            mark som råder i tillväxtregionerna.
          </note>
          <note>
            En arbetsgrupp i Regeringskansliet har gjort en inventering av
            mark i Stockholms län, ägd av statliga bolag och myndigheter,
            som skulle kunna göras tillgänglig för bostadsbebyggelse.
          </note>
          <note>
            En ny modern stadsdel med bostäder och arbetsplatser avses bli
            uppförd på den mark som innehas av
          </note>
          <note>
            Vasallen AB på gamla Tullinge flygplats i Botkyrka kommun. Vid
            kontakter med kommunen har framkommit att ambitionen är att det
            på området ska uppföras en varierad och blandad bebyggelse med
            såväl egnahem som bostadsrätter och hyresrätter. En sådan inriktning
            ligger väl i linje med regeringens bostadspolitiska ambitioner.
          </note>
          <note>
            Landshövdingen i Stockholms län har fått ett uppdrag rörande
            ökat bostadsbyggande i Stockholms län.
          </note>
          <note>
            Som en del i uppdraget gäller att landshövdingen ska undersöka
            möjligheterna för kommunerna att förvärva statlig mark för bostadsbyggande.
            Landshövdingen ska se över statliga markinnehav samt även vissa
            statliga bolags innehav, exempelvis Vasallen AB och
          </note>
          <note>
            Jernhusen AB, och medverka till att överenskommelser träffas
            om försäljning av marken för bostadsändamål. Uppdraget kommer
            att redovisas till regeringen under mars månad.
          </note>
          <note>
            Den brist på byggbar mark som finns i tillväxtregionerna har
            sin förklaring i att under en lång följd av år har de stora rikstäckande
            byggentreprenadföretagen metodiskt förvärvat mark i attraktiva
            lägen i landets större tillväxtcentra. Enligt Byggkommissionen
            innehar de fyra största byggföretagen i dag byggrätter för mer
            än 60 000 lägenheter runt om i landet. Marken, som ofta förvärvats
            till höga priser, används för att i egenutvecklade projekt producera
            bostadsrätter och sedan sälja dessa till en bostadsrättsförening,
            som även den bildats av byggföretaget.
          </note>
          <note>
            Priserna på de färdiga bostadsrätterna bestäms av bostadsrättsmarknaden
            och har ofta hamnat på nivåer som vida överstiger produktionskostnaderna.
            Följden har blivit att såväl markpriserna som byggpriserna drivs
            upp.
          </note>
          <note>
            Jag vill betona att det är kommunerna som genom sitt planmonopol
            har ansvaret för markanvändningen i respektive kommun. Genom ett
            strategiskt markinnehav, en aktiv markpolitik med bland annat
            markanvisningar och exploateringsavtal och en god planberedskap
            kan kommunerna påverka upplåtelseform och utformning av bebyggelsen.
            Självklart ska de statliga bolagen medverka till att de kommunala
            planintentionerna uppnås. Motsvarande ansvar åligger även andra
            markinnehavare för att medverka till ett ökat bostadsbyggande.
          </note>
          <note type="speaker">
            Anf. 14 NINA LUNDSTRÖM (fp):
          </note>
          <note>
            Herr talman! Jag vill börja med att tacka för det svar jag har
            fått av statsrådet Lövdén på min interpellation angående markpriser
            och statens agerande, men jag är inte helt nöjd med svaret.
          </note>
          <note>
            Frågorna som jag har ställt i interpellationen och som jag gärna
            vill ha svar på är:
          </note>
          <note>
            1. Avser statsrådet vidta åtgärder för att staten i egenskap
            av markägare ska erbjuda billig mark till bostadsbyggande i enlighet
            med de krav som statsrådet har ställt på kommuner i tillväxtregioner?
          </note>
          <note>
            2. Avser statsrådet vidta åtgärder för att ändra ägardirektiven
            för Civitas Holding AB och dotterbolaget Vasakronan?
          </note>
          <note>
            Skälet till mina frågor är det faktum att statsrådet
          </note>
          <note>
            Lövdén kritiserat kommuner för deras prissättning av mark. Markpriset
            anses enligt statsrådet vara skälet till orimliga produktionskostnader.
            Samtidigt agerar staten i en annan riktning i egenskap av markägare.
          </note>
          <note>
            Jag delar inte statsrådets uppfattning att markpriset är den
            faktor som förklarar varför det är dyrt att bygga och bo i Sverige.
            Visst är markpriset en faktor som måste beaktas. Men det finns
            fler orsaker till att exempelvis produktionskostnaden ökat med
            65 %
          </note>
          <note>
            under åren 1994-2001. Kostnaden för byggandet och boendet påverkas
            även av faktorer som bristande konkurrens, besvärliga, omständliga
            planprocesser, dyrt byggmaterial, exploateringskostnader, tillämpning
            av upphandlingsregelverk, otillräcklig utveckling av nya byggmetoder,
            dyra åtgärder på grund av byggfel, byggfusk samt skatter på byggande
            och boende.
          </note>
          <note>
            Kommunernas prissättning av mark påverkas enligt min egen erfarenhet
            av många faktorer. Man tar inte ut maximalt betalt för att straffa
            kommande boende. Ett svårt ekonomiskt läge kan, otvetydigt, påverka
            prissättningen. Ett exempel är min egen hemkommun. Det finns också
            exempel på det omvända.
          </note>
          <note>
            Det kritiseras då från socialdemokratiskt håll. Som exempel på
            det omvända kan nämnas Stockholms prissättning av tomträtterna
            som villaägare erbjöds att friköpa.
          </note>
          <note>
            Självfallet ska prissättningen beaktas. Jag menar att de frågor
            som jag har ställt till statsrådet är högst intressanta. Statsrådet
            ser det som självklart att kommuner ska erbjuda billig mark. Men
            bör det då inte rimligen vara så att även staten agerar i denna
            riktning?
          </note>
          <note>
            Enligt ägardirektivet för bland annat Civitas Holding och Vasakronan,
            som äger mycket mark, ska bolagen oavsett vilken affär det gäller
            agera på marknadsmässiga villkor och med största möjliga ekonomiska
            utbyte för ägaren staten. Inga avsteg har gjorts från denna princip,
            enligt uppgifter.
          </note>
          <note>
            Jag hoppas få svar på de frågor jag har ställt i interpellationen:
            Avser statsrådet Lövdén vidta åtgärder för att staten ska erbjuda
            billig mark till bostadsbyggande i enlighet med de krav som man
            ställer på kommunerna? Avser statsrådet vidta åtgärder för att
            i så fall revidera ägardirektiven för berörda bolag för att uppnå
            målet om att erbjuda billig mark för bostadsbyggande?
          </note>
          <note>
            Anf. 15 Statsrådet LARS-ERIK LÖV-
          </note>
          <note>
            DÉN (s):
          </note>
          <note>
            Herr talman! Jag delar Nina Lundströms uppfattning att det inte
            enbart är markpriserna som har betydelse för de stegrade produktionskostnaderna
            som vi har sett under den senaste 8-10-årsperioden. Det finns
            en mängd andra faktorer. Jag tror att nyckelfrågan är konkurrensen
            på marknaden. Den är i dag bristfällig. Många av de mindre och
            medelstora aktörerna slogs ut under fastighetskrisen i mitten
            på 90-
          </note>
          <note>
            talet. Därom har vi inga delade meningar.
          </note>
          <note>
            Markpriserna är en del, en förklaring. Jag nämner i mitt svar
            det som har hänt i framför allt tillväxtområdena, i särskilt hög
            grad i Stockholmsområdet. Där har de stora byggföretagen köpt
            på sig stora markinnehav ofta till mycket höga priser. Det är
            ett stort problem på bostadsmarknaden.
          </note>
          <note>
            Som jag anger i mitt svar har vi gett Mats Hellström i uppdrag
            att göra en inventering och föra en diskussion med de statliga
            markintressena i Stockholmsområdet och kommunerna om vilken mark
            som ska kunna friställas för bostadsbyggande och vilken mark som
            eventuellt kan säljas till kommunerna.
          </note>
          <note>
            Ytterst kan kommunerna också påverka prissättningen på marken.
            Kommunerna kan genom de planinstrument som de har, genom exploateringsavtal,
            starkt påverka sammansättningen av bebyggelsen och därmed i förlängningen
            priset på marken.
          </note>
          <note>
            När vi fört diskussioner om ett sådant markområde i Stockholmsområdet,
            nämligen gamla Tullinge flygplats, har det varit en mycket fruktbar
            diskussion mellan det statliga bolaget Vasallen och Botkyrka kommun
            om innehållet i den bebyggelse som ska ske på Tullinge flygplats.
            Det handlar om en blandad bebyggelse med både bostadsrätt, hyresrätt
            och äganderätt. Därmed får markpolitiken ett rejält innehåll där
            man i förlängningen också kan påverka prissättningen på marken
            genom att via avtal styra vilken bebyggelse som ska ske på marken.
          </note>
          <note>
            Om jag ska svara direkt på frågan är jag alltså för dagen inte
            beredd att ta initiativ till något ändrat ägardirektiv. Vi avvaktar
            nu Mats Hellströms redovisning till regeringen, vilken kommer
            att ske under mars månad, innan vi tar vidare ställning till hur
            staten kan bidra till ett ökat bostadsbyggande i Stockholmsregionen.
          </note>
          <note type="speaker">
            Anf. 16 NINA LUNDSTRÖM (fp):
          </note>
          <note>
            Herr talman! Jag tycker att en del av de faktorer som statsrådet
            Lövdén beskriver här är väldigt intressanta. Det jag efterlyser
            är strategin för det statliga markinnehavet.
          </note>
          <note>
            Visserligen kan man ta fram markinnehavet - och det är väl lovvärt
            att landshövdingen i Stockholms län har att se över markinnehavet
            i länet - men det statliga markinnehavet finns ju över hela landet,
            också i flera tillväxtregioner. Det finns i Lund, Malmö, Göteborg,
            Växjö, och genom Norrporten i kommuner som
          </note>
          <note>
            Luleå, Umeå, Sundsvall, Gävle, Örebro, Karlstad,
          </note>
          <note>
            Jönköping och Kristianstad. Det är alltså inte bara en fråga
            för Stockholms län.
          </note>
          <note>
            En följdfråga utifrån det som statsrådet Lövdén säger blir hur
            staten agerat för att uppnå konkurrensen. Är det rimligt att staten
            lierar sig med byggjättar i utvecklingsbolag? Det är en oerhört
            viktig fråga föranledd av det som statsrådet anför.
          </note>
          <note>
            Men vad är strategin? Om man anser att markprissättningen är
            en viktig strategisk fråga, och att kommunerna ska ta ansvar för
            den, är det då inte rimligt att staten i egenskap av mycket stor
            markägare tar ansvar? Jag kan nämna att i Västerjärva och Sundbyberg
            i Stockholms län har man mark som motsvarar en exploatering på
            550 000 m² kontor och bostäder.
          </note>
          <note>
            Man är alltså en exceptionellt viktig aktör på marknaden.
          </note>
          <note>
            Om det är rimligt och viktigt att avkräva ansvar av kommuner,
            vilket ansvar bör då inte staten själv ta?
          </note>
          <note>
            Det är en oerhört viktig fråga.
          </note>
          <note>
            Enligt de ägardirektiv som Civitas Holding och
          </note>
          <note>
            Vasakronan har kan de inte agera på något annat sätt än genom
            att sträva efter högsta möjliga avkastning.
          </note>
          <note>
            Det är klart uttalat i de ägardirektiv som finns. Detta leder
            därför till en följdfråga: Om man anser att staten ska bidra till
            billig mark för boende, hur ska man då göra med ägardirektiven
            eftersom de står i motsats till det som finns i dag?
          </note>
          <note>
            Det här upplever jag att statsrådet inte riktigt vill svara på.
            Vad vill man från staten med det strategiska markinnehavet? Jag
            menar att det inte räcker med att påtala att landshövdingen i
            Stockholms län har ett uppdrag. Vad vill man med resten av Sverige?
          </note>
          <note>
            Anf. 17 Statsrådet LARS-ERIK LÖV-
          </note>
          <note>
            DÉN (s):
          </note>
          <note>
            Herr talman! Jag åberopade i mitt svar de instrument som kommunen
            har för att påverka exploateringen av ett visst markområde. Jag
            underströk det och vill än en gång läsa innantill från mitt skriftliga
            svar: "Självklart skall de statliga bolagen medverka till att
            de kommunala planintentionerna uppnås". När det gäller Tullinge
            flygplats är vi på god väg att göra det - samarbetet där är mycket
            fruktbart. Det gäller självklart också övriga statliga bolag.
          </note>
          <note>
            Sedan är det inte alldeles enkelt att säga att staten vid varje
            tillfälle ska svara för den billiga marken.
          </note>
          <note>
            Om en kommun säljer ut sin mark till högstbjudande blir det ganska
            orimligt om staten då skulle gå in och sälja sin mark väsentligt
            under den markförsäljning som kommunen har gjort. Det kan ju vara
            två markområden som ligger bredvid varandra. Det är alltså inte
            en alldeles enkel problematik.
          </note>
          <note>
            Att staten ska bidra till att befria markområden som kan frigöras
            till bostadsbebyggande och se till att det sker ett fruktbart
            samarbete med kommunerna och deras intentioner för bebyggelsen
            är ganska uppenbart och klart.
          </note>
          <note>
            Herr talman! Sammanfattningsvis vill jag säga att regeringen
            inte avser att utfärda några nya ägardirektiv. Riksdagen har ställt
            sig bakom de riktlinjer som gäller för de statliga bolagen. Men
            vi ska naturligtvis, bland annat mot bakgrund av det uppdrag som
            Mats
          </note>
          <note>
            Hellström har och som han kommer att redovisa under mars månad,
            se till att den statliga marken kan användas för bostadsbebyggelse
            enligt de intentioner som kommunerna har i sina planärenden.
          </note>
          <note type="speaker">
            Anf. 18 NINA LUNDSTRÖM (fp):
          </note>
          <note>
            Herr talman! Då infinner sig frågan: Är det inte så, utifrån
            det som statsrådet Lövdén säger, att staten genom att som stor
            aktör sälja till marknadsmässiga priser också bidrar till att
            driva upp markpriserna?
          </note>
          <note>
            Man har alltså ett strategiskt markinnehav.
          </note>
          <note>
            Bolagen ska inte klandras, de agerar helt utifrån de ägardirektiv
            som finns, och gör det vällovligt. Man kan konstatera att utdelningen
            inte minst för Vasakronan, enligt bland annat de årsredovisningar
            som finns, uppgår till 3,4 miljarder mellan åren 1994 och
          </note>
          <note>
            2001. Det innebär en totalavkastning under dessa år på 230 %.
            I enlighet med de ägardirektiv man har agerar man helt följdriktigt
            utifrån dem. Det här gör att det känns mycket märkligt när statsrådet
            säger att staten ska bidra med billig mark. I så fall måste man
            också vidta åtgärder vad gäller ägardirektiven.
          </note>
          <note>
            Jag delar uppfattningen att man någonstans måste ha en samsyn.
            Precis som att kommunerna ska sätta pris på marken utifrån de
            förutsättningar som finns så ska självfallet staten också göra
            det. Det som jag har reagerat mot är den inkonsekventa hållningen
            när det gäller hur statsrådet har uttalat sig kring kommunernas
            markinnehav kontra det som sedan sker med det statliga markinnehavet.
          </note>
          <note>
            Det är ett bostadspolitiskt drama som utspelar sig.
          </note>
          <note>
            Min fråga är fortfarande: Är det inte så, eftersom markpriserna
            blivit en del av det bostadspolitiska dramat, att staten själv
            blir en bov i dramat genom att driva upp markpriserna?
          </note>
          <note>
            Anf. 19 Statsrådet LARS-ERIK LÖV-
          </note>
          <note>
            DÉN (s):
          </note>
          <note>
            Herr talman! Det är inte staten som har drivit upp markpriserna
            i Stockholm under de senaste åren. Det som har drivit upp markpriserna
            är den omfattande försäljningen av mark som har skett från framför
            allt kommunernas sida i Stockholm till högstbjudande på marknaden.
            Man har etablerat en prisnivå i attraktiva lägen som är väldigt
            hög.
          </note>
          <note>
            Jag har noterat att det finns en annan politisk vilja med nuvarande
            majoriteter, bland annat i Stockholms stadshus, och det kommer
            säkert att till en del dämpa prisbilden framöver. Vi kan också
            se att flera av de stora byggentreprenörerna på marknaden som
            har köpt mark kanske har köpt den för dyrt. Det är lite grann
            anledningen till trögheten i dag när det gäller bostadsrättsbyggandet
            i Stockholms län.
          </note>
          <note>
            Än en gång: Staten ska naturligtvis bidra med den mark som vi
            kan undvara för bostadsbebyggande, och statens markinnehav ska
            också följa de planintentioner som kommunerna har både i Stockholmsregionen
            och i andra delar av landet.
          </note>
          <note>
            Överläggningen var härmed avslutad.
          </note>
          <note>
            5 § Svar på interpellation 2002/03:157 om polisens resurser
          </note>
          <note>
            Anf. 20 Justitieminister THOMAS
          </note>
          <note type="speaker">
            BODSTRÖM (s):
          </note>
          <note>
            Herr talman! Lena Ek har ställt fem frågor till mig om polisens
            resurser. Frågorna är ställda mot bakgrund av att Rikspolisstyrelsen
            föreslagit att lägga ned sjöpolisverksamheten i sex av de åtta
            län som i dag har polisbåtar.
          </note>
          <note>
            Först har Lena Ek frågat mig vilka åtgärder jag avser att vidta
            för att förhindra att privatpersoner utan krisutbildning anlitas
            per timtaxa för utryckningsverksamhet, där statlig våldsanvändning
            kan komma att behövas på grund av befarad eller inträffad brottslighet.
          </note>
          <note>
            Hon har därefter frågat mig vilka åtgärder jag avser att vidta
            för att åstadkomma en synlig och närvarande polis för alla, samt
            vilka åtgärder jag avser att vidta för att vissa områden i Sverige
            inte ska kunna förklaras som polisbefriade områden.
          </note>
          <note>
            Vidare har hon frågat mig vilka åtgärder jag avser att vidta
            så att alla brott, oavsett var i Sverige de rapporteras, undersöks
            och beivras. Slutligen har hon frågat mig vilka åtgärder jag avser
            att vidta så att krisplaneringen runt kärnkraftsanläggningar belägna
            vid kusten förändras vid en eventuell indragning av sjöpolisen.
          </note>
          <note>
            Först och främst vill jag betona att det är Rikspolisstyrelsen
            som fördelar polisens resurser till polismyndigheterna och till
            vissa centrala verksamheter inom polisen. Regeringen sätter upp
            de övergripande målen för verksamheten, men det är myndigheterna
            som avgör var pengarna gör mest nytta. Detta är en central princip
            i regeringens styrning av statliga myndigheter.
          </note>
          <note>
            När det gäller sjöpolisen vet jag att verksamheten har varit
            föremål för flera utvärderingar de senaste åren, varav en redovisats
            genom den promemoria från
          </note>
          <note>
            Rikspolisstyrelsen som Lena Ek nämner i sin interpellation. I
            promemorian framgår att det endast är vid polismyndigheterna i
            Stockholm och Västra Götaland som behovet av särskilda sjöpolisenheter
            kan motiveras. Vid övriga sex polismyndigheter som i dag har sjöpolis
            anser RPS och de flesta berörda polismyndigheterna att resurserna
            kan användas mer effektivt i land.
          </note>
          <note>
            Man ska ha i åtanke att detta endast är ett förslag.
          </note>
          <note>
            Något beslut är ännu inte fattat. Förslaget har nyligen remissbehandlats
            och bereds nu inom Rikspolisstyrelsen.
          </note>
          <note>
            Rent allmänt tycker jag att det är bra att RPS undersöker olika
            sätt att rationalisera polisverksamheten. Polisen har, liksom
            andra offentliga verksamheter, begränsade resurser, och då måste
            alla verksamhetsgrenar prövas förutsättningslöst mot varandra
            för att uppnå största möjliga effektivitet. Det är precis vad
            man har gjort i fråga om sjöpolisen.
          </note>
          <note>
            Flera av Lena Eks frågor rör den polisiära närvaron i glest befolkade
            delar av landet. Här håller jag med om att det är viktigt att
            polisen ges tillräckliga resurser för att kunna upprätthålla en
            godtagbar nivå.
          </note>
          <note>
            Regeringen satsar därför på polisen genom att öka utbildningstakten
            på Polishögskolan så att fler nya poliser kan tillföras myndigheterna
            runt om i landet.
          </note>
          <note>
            Hur dessa resurser sedan ska fördelas på olika myndigheter och
            på olika verksamheter är som sagt en fråga för RPS och de lokala
            polismyndigheterna. Min utgångspunkt är att RPS och polismyndigheterna
            själva bäst kan avgöra var resurserna gör mest nytta.
          </note>
          <note>
            Svaret på Lena Eks sista fråga om sjöpolisens beredskapsplanering
            runt kärnkraftsanläggningar blir detsamma som ovan. Om sjöpolisen
            i dess nuvarande form försvinner från kärnkraftslänen utgår jag
            ifrån att RPS löser detta på annat sätt.
          </note>
          <note type="speaker">
            Anf. 21 LENA EK (c):
          </note>
          <note>
            Herr talman, justitieministern och ärade åhörare!
          </note>
          <note>
            Den här interpellationen handlar om polisens resurser. Den handlar
            också om de skärgårdsområden som finns runt våra kuster. I förslaget
            som nu har gått ut som remiss från Rikspolisstyrelsen föreslås
            att man avskaffar sjöpolisen. Det innebär att det inte kommer
            att finnas någon aktivt verkande polis i de skärgårdsområden som
            har fast befolkning eller som har en stor befolkning sommartid
            om förslaget går igenom.
          </note>
          <note>
            Hur kan jag säga så? Det kan jag säga därför att jag vet hur
            det ser ut i verkligheten. Jag vet vilken tid det tar att rycka
            ut från polisstationerna till närmaste angöringsort och sedan
            att få tag på en båt och ta sig ut i skärgården. Man kan inte
            låna närmaste roddbåt när man ska på en utryckning. De båtar som
            i dag används av sjöpolisen är mycket snabba, mycket smidiga och
            mycket grundgående. Det finns ytterst få sådana båtar i Sverige
            som de båtar sjöpolisen använder. Det går alltså inte att rekrytera
            båtar hur som helst på telefon under en utryckning i bil, där
            polismännen kanske har befunnit sig på tidigare uppdrag eller
            på stationen, under den tid de ska åka ut till en hamn.
          </note>
          <note>
            Det sägs också från Rikspolisstyrelsen att man ska ersätta sjöpolisen
            med Kustbevakningens resurser.
          </note>
          <note>
            Kustbevakningen mellan Blekinge och Stockholmsgränsen har två
            större båtar. Den ena ligger i hamn medan den andra tjänstgör.
            Den bevakar hela denna kuststräcka och ut till Gotlands västra
            sida. Det är alltså inte något realistiskt alternativ.
          </note>
          <note>
            Annat som man anvisar är att tullen ska gripa in.
          </note>
          <note>
            Tullen har stora besparingskrav på sig just nu. Den drar ned
            sin verksamhet och klarar inte den verksamhet den har.
          </note>
          <note>
            Man hänvisar till hemvärnet. Vi har regler i Sverige för det.
            Dels har vi inte något stående hemvärn hela tiden, dels får vi
            inte blanda statlig tvångsanvändning mellan militär och polis.
            Det finns skydd mot det i grundlagen.
          </note>
          <note>
            Detta förslag är helt sanslöst. Effekten av förslaget blir att
            vi för första gången i Sverige i praktiken skapar polisbefriade
            områden. Om nu polisen tillsammans med andra grupper har kunnat
            hålla nere antalet brott och jobba förebyggande tror jag inte
            att brottsligheten kommer att ligga kvar på en låg nivå och alla
            vet att det är polisbefriat område.
          </note>
          <note>
            Justitieministern inledde sitt svar till mig med att säga att
            det är regeringen som ska styra. Jag skulle också vilja lägga
            till att regeringen har en kontrollfunktion. Jag skulle vilja
            veta hur långa utryckningstider som är acceptabla i justitieministerns
            värld. Jag skulle också vilja veta hur få poliser man kan ha per
            kvadratkilometer för att det ska vara en vettig funktion i ett
            rättssamhälle. Jag skulle vilja veta om justitieministern ens
            har en aning om vilka utryckningstider det kan bli fråga om i
            de här fallen.
          </note>
          <note type="speaker">
            Anf. 22 RAGNWI MARCELIND (kd):
          </note>
          <note>
            Herr talman! Det är angelägna frågor som Lena
          </note>
          <note>
            Ek tar upp i sin interpellation, justitieministern. Jag vill
            vara med och förstärka den oro som uppenbarligen interpellanten
            känner när hon ställer frågorna om synlig och närvarande polis,
            att all brottslighet ska bekämpas i hela landet, huruvida sjöpolisen
            ska dras in, och så vidare. Det är precis som Lena Ek sade.
          </note>
          <note>
            Även om det är mycket trevligare att ro runt i en eka när man
            ska koppla av är det inte ett sätt man ska använda sig av när
            man ska rycka ut och försöka att fånga brottslingar. Det tror
            jag inte heller att justitieministern tycker.
          </note>
          <note>
            När jag läser svaret som justitieministern ger till
          </note>
          <note>
            Lena Ek kan jag bara konstatera precis detsamma som då jag läste
            svaret på den interpellation som vi kommer att behandla lite senare
            här i dag som är min egen. Justitieministern skjuter över hela
            ansvaret på
          </note>
          <note>
            Rikspolisstyrelsen, som har att fördela resurser. Han skriver
            till och med i svaret till Lena Ek i någon fråga som rör sjöpolisen
            att ministern utgår ifrån att Rikspolisstyrelsen löser detta på
            annat sätt.
          </note>
          <note>
            Om det är regeringen som har satt de övergripande målen, som
            ministern också skriver i sitt svar, vill jag bara ställa några
            mycket enkla frågor till justitieministern. Det gör jag inte minst
            mot bakgrund av att ministern vid ett flertal tillfällen har skrutit
            om att polisens budget gick med plus. Det har handlat om alltifrån
            35 miljoner till 150 miljoner.
          </note>
          <note>
            Om det nu är så att polisens budget går med överskott: Är det
            regeringens mål att budgeten ska gå med plus? Är det också regeringens
            mål att hälften av länets polisstationer i Dalarnas glesbygdsområden
            riskerar att läggas ned? Det ger tyvärr ändå bara 4
          </note>
          <note>
            miljoner, trots att man har ett underskott på 40 miljoner. Vad
            ska man mer göra, ministern? I Västra Götaland diskuteras nedläggning
            av minst fem stationer.
          </note>
          <note>
            I Värmland, Västerbotten, Halland, Kronoberg och
          </note>
          <note>
            Kalmar diskuteras nedläggningar. Är det detta som regeringens
            mål?
          </note>
          <note>
            Varför anser 54 % av länspolisstyrelseledamöterna i landet att
            polisens arbete med att bekämpa narkotikan fungerar otillfredsställande?
            Varför anser
          </note>
          <note>
            19 % av dessa att polisresurserna inte räcker? Varför är så gott
            som allt närpolisarbete lagt på is till förmån för utryckningsarbete?
            Varför placeras poliser som sysslat med narkotikaförebyggande
            arbete bland unga i stället i utryckningstjänst på grund av brist
            på poliser?
          </note>
          <note>
            Varför demonstrerar poliser och allmänhet runt om i vårt land?
            Varför skriver tiotusentals människor på protestlistor mot nedskärningar
            inom polisen?
          </note>
          <note>
            Varför sker det, Thomas Bodström? Är det Rikspolisstyrelsens
            fördelningsprinciper som det är fel på? Är det så enkelt att den
            inte har så mycket att fördela att det inte räcker? Eller är det
            regeringens övergripande mål det är fel på, som också nu leder
            till att sjöpolisen dras in?
          </note>
          <note>
            Detta måste vi få svar på. Annars kan vi inte förstå. Och kan
            vi inte förstå kan vi inte ens räkna med att allmänheten som är
            utsatt ska kunna förstå. Justitieministern kan inte avhända sig
            ansvaret genom att säga att regeringen enbart sätter upp målen
            för verksamheten. När nu verksamheten ser ut som den gör måste
            man ändå få undra hur regeringens mål ser ut.
          </note>
          <note>
            Nej, Thomas Bodström, det behövs bättre förklaringar till varför
            polisens verksamhet, trots ett plus, verkar hålla på att avvecklas
            på så många håll.
          </note>
          <note type="speaker">
            Anf. 23 LISELOTT HAGBERG (fp):
          </note>
          <note>
            Herr talman! Lena Ek har interpellerat i en viktig och högaktuell
            fråga. Också jag har tidigare ställt en skriftlig fråga till justitieministern,
            och det är därför jag tar tillfället i akt att delta i interpellationsdebatten.
          </note>
          <note>
            Den viktigaste brottsavhållande faktorn är risken att åka fast.
            Det är ett viktigt skäl för en synlig och närvarande polis. Polisen
            är också viktig för att människor ska känna trygghet och för att
            upprätthålla ett rättssäkert samhälle - om det kan vi nog alla
            vara överens.
          </note>
          <note>
            I medierna har vi under senare tid läst om polisstationer som
            läggs ned på alla möjliga olika orter.
          </note>
          <note>
            Det har varit tal om Dalarna, och nu är det tal om nedläggning
            av sjöpolisverksamheten.
          </note>
          <note>
            Polisen har också centraliserats i många län, det vill säga att
            det har tillsatts länskommunikationscentraler och inrättats länsmyndigheter.
            Polisens verksamhet centraliseras alltså mer och mer. Från en
            närpolis, som vi alla så gärna vill ha, är vi enligt min uppfattning
            på väg mot en fjärrpolis.
          </note>
          <note>
            Det är olyckligt att sjöpolisen nu ska läggas ned i sex av åtta
            områden. I det förslag som Rikspolisstyrelsen har lagt fram ska
            polisen vara kvar i Stockholm och i Västra Götaland, alltså i
            storstadsområden.
          </note>
          <note>
            Besparingen i förslaget handlar om ungefär 2
          </note>
          <note>
            miljoner kronor, om jag inte minns fel.
          </note>
          <note>
            I den utredning som ligger till grund för förslaget finns det
            andra som ska ta över ansvaret, till exempel kustbevakning och
            tull. Lena Ek nämnde det tidigare här.
          </note>
          <note>
            Det finns också förslag om att polisen när det finns behov ska
            kunna anlita sjötaxi vid utryckning till exempel. I mitt hemlän
            finns det inte ens sjötaxi, så jag vet inte hur det skulle gå
            till.
          </note>
          <note>
            När jag ställde frågan om att upprätthålla sjösäkerhet och bevaka
            till exempel hur den sjöfyllerilag som vi efter långa och många
            hanteringar fick skulle efterlevas och övervakas så fick jag svaret:
            Om nu
          </note>
          <note>
            Rikspolisstyrelsen fattar beslut i enlighet med den utredning
            som är gjord om att lägga ned sjöpolisen så förutsätter justitieministern
            att det brottsbekämpande och brottsförebyggande arbetet kommer
            att vidtas på annat sätt och att sjösäkerheten kommer att upprätthållas.
          </note>
          <note>
            Men jag känner en stor oro för att motsatsen kommer att ske.
            Det finns mängder av människor som är bofasta i kustområden och
            utmed hela den kuststräcka där jag själv bor, i Sörmland och Östergötland.
            Där finns det också gott om turister på sommaren. Det finns även
            yrkestrafik och så vidare.
          </note>
          <note>
            Eftersom jag bara har ställt en fråga tidigare och har många
            kvar så ska jag passa på att fråga om några ytterligare saker
            som jag har funderat över.
          </note>
          <note>
            I förslaget står det att de två områden som blir kvar, Stockholm
            och Västra Götaland, ska serva övriga regioner, som inte får någon
            sjöpolisverksamhet kvar. För att det ska vara möjligt ska sjöpolisverksamheten
            förstärkas där. För mig betyder en förstärkning att det behöver
            tillsättas mer personal. Personal kostar pengar, och därför undrar
            jag om det i slutändan blir en så stor besparing.
          </note>
          <note>
            Om man säger att andra myndigheter, Kustbevakningen och andra,
            ska ta över ansvaret och om nu inte polisen ska sköta bevakningen
            av kusten så vältrar man ju över kostnaderna på de här andra myndigheterna.
            Det kan väl inte vara meningen att man ska bolla med statliga
            medel mellan myndigheter, utan det viktiga måste vara att man
            upprätthåller sjösäkerhet och kan tillse att människor känner
            trygghet och säkerhet.
          </note>
          <note>
            Det var också fråga om sjöfyllerilagens översyn.
          </note>
          <note>
            Det finns en utredning nu som jobbar med att strama upp den ytterligare.
            Vem ska då övervaka att den lagen efterlevs?
          </note>
          <note>
            Jag har också en sista fråga. Jag undrar om RPS
          </note>
          <note>
            kommer att kommunicera med regeringen innan
          </note>
          <note>
            Rikspolisstyrelsen fattar beslut, vilket kommer att ske den 15
            mars om jag har förstått det hela rätt, eller om det redan är
            gjort.
          </note>
          <note>
            Anf. 24 Justitieminister THOMAS
          </note>
          <note type="speaker">
            BODSTRÖM (s):
          </note>
          <note>
            Herr talman! Frågan är angelägen för oss och för många andra
            också. Interpellationen gäller främst sjöpolisen, och jag kanske
            måste göra det hela ännu tydligare: Regeringen har ansvar för
            de samlade resurserna. Rikspolisstyrelsen har ansvar för den här
            typen av verksamhet.
          </note>
          <note>
            Det talas om 2 miljoner kronor. Jag tror att kostnaden är något
            högre, men låt oss säga att den är 2
          </note>
          <note>
            miljoner. Det är alltså en kostnad i polisens sammanlagda kostnad
            på 13 500 miljoner kronor. Då kanske man förstår att det inte
            enbart är en ekonomisk fråga, liksom många andra saker som sker
            inom polisen.
          </note>
          <note>
            Naturligtvis har polisen liksom alla andra myndigheter ett ekonomiskt
            ansvar för att göra sin verksamhet så effektiv som möjligt. Den
            uppfattningen tror jag att vi alla delar. Det ska vara på det
            sättet.
          </note>
          <note>
            Polisen har ju också förbättrat sina resultat, vilket vi har
            fått rapport om nyligen, och strävar hela tiden efter att utvecklas
            i den takt som samhället utvecklas i.
          </note>
          <note>
            Men det är alltså Rikspolisstyrelsen som skall fatta beslut om
            det här. Det är ett självständigt beslut, och det finns inget
            beslut fattat ännu. Regeringen kommer inte att lägga sig i det.
          </note>
          <note>
            När det gäller det samarbete med Kustbevakningen som nämns här
            så finns det redan i dag ett samarbete. Kustbevakningen har möjligtvis
            några ekor, men det är inte dem som jag tror att polisens samarbete
            kommer att gälla. Det finns mellan 15 och 20 på båtar längs den
            sträcka som nu nämndes.
          </note>
          <note>
            Men det här är alltså det operativa - själva verksamheten. Självfallet
            har regeringen det övergripande ansvaret för att det blir ordentligt
            med resurser. Ni som är så engagerade i frågan vet också att det
            har inneburit att vi har kunnat se stora förbättringar.
          </note>
          <note>
            Jag vet att ni också känner till att vi nu, 2003, för tredje
            året i rad kan se fler och fler poliser komma ut.
          </note>
          <note>
            Nästa år kommer vi att se ännu fler, och det ökar hela tiden.
            Det gör det genom de satsningar som regeringen har gjort för denna
            oerhört prioriterade fråga.
          </note>
          <note>
            Nu kommer budgetförhandlingar att starta inom kort. Då är det
            viktigt att vi fortsätter satsningarna på rättsväsendet. Det känns
            mycket bra att vi inte i första hand behöver tänka på stora skattesänkningar
            i detta mycket svåra ekonomiska läge som inte bara gäller
          </note>
          <note>
            Sverige utan hela världen, utan att vi verkligen kan satsa på
            viktiga saker som polisen. Vi behöver inte i första hand tänka
            på de saker som företrädare för era partier lovade i valrörelsen
            och som vi naturligtvis skulle vara tvungna att hålla oss till.
            Då hade också polisen fått spara på ett sätt som inte hade varit
            bra för våra medborgare.
          </note>
          <note type="speaker">
            Anf. 25 LENA EK (c):
          </note>
          <note>
            Herr talman! Jag trodde att det var sjöpolisen, och inte världsläget,
            som vi skulle diskutera. Men vi kan gärna ta den debatten. Jag
            vill också påpeka att man får skilja mellan de olika partierna
            som inte är Socialdemokrater och deras budgetförslag. Den debatten
            kan vi också ta.
          </note>
          <note>
            Och försök inte som justitieminister att smita undan ansvaret
            för styrningen av polisen! Slå inte i dem som lyssnar att det
            bara handlar om att transferera pengar som justitieminister och
            sedan sitta lugnt på sin stol medan rikspolisen sköter allting
            och ingen kan lägga sig i någonting. Det är inte på det viset,
            ärade åhörare! Regeringen utfärdar för varje myndighet varje år
            regleringsbrev där man slår fast principer för myndighetens verksamhet.
          </note>
          <note>
            Jag förutsätter att det i nästa års regleringsbrev ska stå att
            vi ska ha synlig och närvarande polis i hela riket och att polisen
            inte ska överge vissa områden, vilket blir effekten i det här
            fallet.
          </note>
          <note>
            Jag förutsätter att en justitieminister har någon som helst pejl
            på hur lång utryckningstid som är anständigt acceptabel. Är den
            en halvtimme, är det en timme eller är det två timmar?
          </note>
          <note>
            Jag förutsätter att landets högsta ledning på det här området
            har klart för sig hur det ser ut med räddningsplanerna runt de
            kärnkraftsanläggningar som finns längs hela ostkusten och där
            det sker transporter med Sigyn med jämna mellanrum. Vi vet ju
            alla att de är föremål för bland annat säkerhetspolisens intresse
            och kontroll hela tiden, och det finns tydliga räddningsplaner
            för vad som ska göras vid hot som vi alla vet är ytterst närvarande
            i vår tid - detta år, denna månad, denna vecka och denna dag.
          </note>
          <note>
            Här fattar man nu ett beslut där man ska dra undan sjöpolisen,
            som är en viktig del av säkerhetsplaneringen, och ersätta den.
            Eller också ska man hålla kvar styrkorna i Stockholm, vilket ger
            en utryckningstid på minst tio timmar till hälften av de anläggningar
            som finns på ostkusten. Det är justitieministerns ansvar. Det
            är därför jag har interpellerat justitieministern. Annars skulle
            jag ha begärt ett besök på
          </note>
          <note>
            Rikspolisstyrelsen. Det är inte svårt att diskutera med dem,
            men justitieministern får ta sitt ansvar för denna verksamhet.
            Det tycker jag verkligen.
          </note>
          <note>
            I skärgårdarna bara i Sörmland och Östergötland finns omkring
            21 500 öar. I Valdemarsviks kommun, som jag kommer ifrån, är det
            bara 8 000 människor på vintern. Det är inte så många av dem som
            är bofasta i skärgården. De är rätt laglydiga. Det händer inte
            så himla mycket då. En och annan misshandel kanske det är eller
            en och annan incident. Det fungerar rätt bra. Men på sommaren
            är det 45 000 personer.
          </note>
          <note>
            Det finns ett oerhört behov av förebyggande arbete och av polisiär
            närvaro.
          </note>
          <note>
            Vilken annan ort med den ytan och de svåra framkomlighetsproblem
            som det är i skärgården lämnar polisen? Det finns ingen annan
            historiskt sett förrän nu. Det är väl självklart att den som har
            högsta ansvaret och som dessutom har ansvaret för budgeten
          </note>
          <note>
            1. ska se till att det finns resurser så att det räcker,
          </note>
          <note>
            2. faktiskt också ska se till att verksamheten kontrolleras så
            att den har en förutsättning att fungera.
          </note>
          <note type="speaker">
            Anf. 26 RAGNWI MARCELIND (kd):
          </note>
          <note>
            Herr talman! Det är ändå så, Thomas Bodström, att om vi i vårt
            parti gör skattesänkningar så finansierar vi dem. Dessutom har
            vi i vårt budgetalternativ därutöver lagt 360 miljoner mer än
            vad regeringen har gjort på polisverksamheten. I stället prioriterar
          </note>
          <note>
            Bodström och regeringen ett överskott på mellan 35
          </note>
          <note>
            och 150 miljoner, beroende på vem som uttalar sig i frågan. Min
            rekommendation är att de pengarna skulle läggas på sjöpolisen
            så att vi fick behålla den, eftersom det ändå inte blev någon
            större besparing.
          </note>
          <note>
            Thomas Bodström tar upp att det nu utbildas så många poliser.
            Vi vet ju hur den diskussionen och debatten har varit. Men jag
            tycker ändå att det är viktigt att än en gång påminna om att det
            2001 bara blev 32 poliser netto. År 2002 sade Thomas
          </note>
          <note>
            Bodström att det skulle vara en polis om dagen, men det blev
            bara 160 netto. Vi står inför en svår situation.
          </note>
          <note>
            Vi har en medelålder på ca 50 år hos polisen, och inom de närmaste
            fem åren har 15 % av den yrkesverksamma kåren försvunnit genom
            pensionering.
          </note>
          <note>
            Jag har en rekommendation till Thomas
          </note>
          <note>
            Bodström. Det allra bästa i dag hade varit om
          </note>
          <note>
            Bodström i stället för att försöka med den socialdemokratiska
            retoriken hade sagt: Ja, polisen har fått för lite resurser. Vi
            är ledsna för det. Vi ska åtgärda det i vårpropositionen. Människor
            ska kunna lita på att det finns poliser och att dessa har tid
            att förebygga, ingripa och gripa vid brott.
          </note>
          <note>
            Kan justitieministern säga det tror jag att mycket skulle vara
            vunnet, därför att människor i dag förlorar förtroendet för det
            slags diskussion som vi ständigt har. Regeringen säger nej, det
            behövs inga pengar under hela perioden tills det ska läggas fram
            ett nytt budgetförslag. Då säger regeringen helt plötsligt att
            det behövdes lite mer pengar och så skyfflar man på lite. Det
            är samma malande period efter period.
          </note>
          <note>
            Stå för din sak i dag och konstatera som sanningen är: Ja, vi
            måste åtgärda det här. Det är förskräckligt att det ser ut som
            det gör i polisverksamheten. Jag ska vara man för att det kommer
            fram pengar i vårpropositionen. Det är min rekommendation, Thomas
          </note>
          <note>
            Bodström.
          </note>
          <note type="speaker">
            Anf. 27 LISELOTT HAGBERG (fp):
          </note>
          <note>
            Herr talman! Jag tänker inte bli långrandig. Regeringen har väl
            en vilja, som jag har uppfattat det. Det kan man i alla fall läsa
            i budgetpropositionen. I budgetpropositionen står att regeringens
            vilja är att utveckla polisen. När jag läser utveckla läser jag
            inte avveckla. Men det är precis vad som är fallet när det gäller
            sjöpolisen.
          </note>
          <note>
            Justitieministern säger att Rikspolisstyrelsen är självständig
            att fatta beslut. Men det är klart att det måste vara med regeringens
            goda minne, att det beslut som Rikspolisstyrelsen kommer att fatta
            stämmer överens med regeringens vilja. Det kan hända att vi läser
            orden olika, men jag uppfattar inte att det här är att utveckla.
          </note>
          <note>
            Jag ställde flera frågor, men en fråga gällde kostnader. Finns
            det inte en risk att kostnader vältras över från polisverksamheten
            till andra statliga myndigheter? I så fall blir det bara ett bollande
            med pengar. I
          </note>
          <note>
            slutändan är det allmänheten som blir lidande eftersom allmänheten
            inte kommer att erbjudas trygghet och säkerhet, framför allt inte
            om man visats eller bor i skärgården.
          </note>
          <note>
            Anf. 28 Justitieminister THOMAS
          </note>
          <note type="speaker">
            BODSTRÖM (s):
          </note>
          <note>
            Herr talman! Ja, polisens arbete är beroende av resurser, resurser
            är beroende av vår ekonomi och ekonomin är beroende av vilka skatter
            vi har. Den slutsatsen tror jag att vi alla kan dra.
          </note>
          <note>
            Jodå, det är riktigt att vi styr genom regleringsbrev, budgetpropositioner
            och mycket annat. Och det gör vi också. Men vi går inte in och
            fattar beslut på den nivå som direkt har att göra med hur man
            ska driva verksamheten. Vi har inte för avsikt att ändra systemet
            med våra självständiga myndigheter. Den frågan kan naturligtvis
            alltid vara aktuell, jag tycker ändå att det är bäst.
          </note>
          <note>
            Jag har förtroende för polisen och Rikspolisstyrelsen. Jag kan
            i stället rekommendera ett besök så kanske Lena Ek får samma förtroende
            för Rikspolisstyrelsen som jag har. Det går då också att se det
            arbete som pågår på olika områden inom Rikspolisstyrelsen och
            som innebär att man hela tiden försöker sträva efter att förbättra
            polisens verksamhet.
          </note>
          <note>
            När det gäller antalet poliser är det bara att konstatera att
            de för tredje året blir fler. Vi har haft ett antal delmål. Det
            första var att det skulle vara runt
          </note>
          <note>
            17 000 poliser 2004. Det ser ut att hålla trots stora pensionsavgångar.
            Då blir det faktiskt en vändning med nästan en polis om dagen.
          </note>
          <note>
            Snart går vi över till nästa mål, nämligen de 4 000
          </note>
          <note>
            poliser som ska utbildas under den här mandatperioden. Det är
            det som regeringen har sagt att man ska göra. Det är riktigt att
            vi har stora pensionsavgångar.
          </note>
          <note>
            Trots det blir det alltså en ökning av antalet poliser.
          </note>
          <note>
            Vår strävan är naturligtvis att ha en budget i balans. Det är
            svårt att ha en exakt budget med tanke på att det rör sig om 13
            ½ miljarder och att varje tiondels procent blir väldigt mycket
            i kronor. Men det är på det här sättet vi kommer att fortsätta
            att arbeta. Satsningen på polisen kommer hela tiden att fortsätta.
            Det är viktigt, och det är någonting som vi prioriterar väldigt
            hårt.
          </note>
          <note>
            Det är alltså glädjande att kunna se, inte bara att det blir
            fler poliser, för det räcker naturligtvis inte, utan också de
            uppgifter som kom i förra veckan, nämligen att man får bättre
            och bättre resultat inom polisen. Det är ett resultat av Socialdemokraternas
            och samarbetspartiernas satsningar på polisen. På den vägen ska
            vi fortsätta.
          </note>
          <note type="speaker">
            Anf. 29 LENA EK (c):
          </note>
          <note>
            Herr talman! Ett något bättre resultat av den svenska polisen
            tror inte jag beror på Socialdemokraterna och samarbetspartierna
            utan på att de polismän som är i tjänst sliter långt utöver vad
            plikten säger.
          </note>
          <note>
            Fler poliser - det blir inte så många poliser att man klarar
            av pensionsavgångarna framöver. Det bekymrar de fackliga organisationerna.
            Det är ett stående tema i varje nummer av Polistidningen, till
            exempel.
          </note>
          <note>
            Jag vill ha besked av justitieministern: Hur långa utryckningstider
            är acceptabla i det här landet? Var någonstans går smärtgränsen?
            Det kan man nämligen reglera i till exempel ett regleringsbrev.
          </note>
          <note>
            Jag vill ha besked av justitieministern: Är det brottsförebyggande
            arbetet nedlagt numera, samarbetet mellan poliser, kommuner och
            föreningar? Det är nämligen så att inte en enda kommun på ostkusten
            har fått yttra sig i remiss över det här förslaget, trots att
            sjöpolisen är en viktig del av det brottsförebyggande arbetet
            där. Jag vill alltså ha besked: Är det brottsförebyggande arbetet
            nedlagt eller luras ni i det sammanhanget?
          </note>
          <note>
            Jag vill också ha besked om vem som ska skjutsa polisen vid utryckning
            i skärgården? Vem ska skjutsa polisen när de behöver göra en utryckning
            i skärgården?
          </note>
          <note>
            Det här är tre viktiga frågor.
          </note>
          <note>
            Justitieministern började sitt andra inlägg med att vända sig
            till mig i en aning nedlåtande ton, att jag också kunde besöka
            Rikspolisstyrelsen. Det kan jag visst göra. Men jag tycker att
            det är viktigt att de människor som bor, finns och verkar i de
            här områdena får ett besked, liksom de företag som trots att det
            är svårt ändå klarar sig och klarar av att leva kvar.
          </note>
          <note>
            Hur långa utryckningstider? Vad sker med det brottsförebyggande
            arbetet? Vem ska skjutsa runt polisen i det här sammanhanget?
            Och vem tar ansvar för de här företagen när de inte längre får
            försäkra sina företag därför att det inte finns någon närvarande
            polis, ett fenomen som vi ser redan nu? Då kan vi försöka att
            lappa och plåstra med regionalpolitik. Det är bättre att sköta
            saker ordentligt från början.
          </note>
          <note>
            Anf. 30 Justitieminister THOMAS
          </note>
          <note type="speaker">
            BODSTRÖM (s):
          </note>
          <note>
            Herr talman! Nej, det brottsförebyggande arbetet är inte nedlagt.
            Tvärtom! Det har på några år ökat från ett trettiotal brottsförebyggande
            råd till över 250
          </note>
          <note>
            brottsförebyggande råd. Det är en ganska lavinartad utveckling.
          </note>
          <note>
            Vi ska fortsätta det arbetet. För att lyckas med det måste vi
            också fortsätta satsningen på polisen. Polisen har en central
            roll i de brottsförebyggande råden.
          </note>
          <note>
            Det går naturligtvis inte att ha några exakta gränser för utryckningstider.
            Det vore märkligt. Självklart ska polisen komma så fort som möjligt.
            Men det finns också någonting som polisen har utvecklat, nämligen
            olika utryckningsgrader. Man kommer alltefter vad situationen
            kräver. Naturligtvis när kravet är som högst ska man komma allra
            snabbast. Om det sedan är fråga om en stulen cykel behöver man
            inte komma lika snabbt.
          </note>
          <note>
            Det är naturligt att polisen fortsätter arbetet. Att sätta några
            exakta maxgränser tror jag vore märkligt.
          </note>
          <note>
            Det handlar inte om att komma under en viss tid, utan det handlar
            om att komma så fort som möjligt. Det är det bästa sättet vi kan
            utveckla vår trygghet och vårt skydd för medborgarna. Utöver de
            satsningarna sker också ett arbete med att utveckla och förbättra
            inom polisen i fråga om fördelning av stationer och samarbetet
            mellan länen i den takt som är möjlig.
          </note>
          <note>
            Överläggningen var härmed avslutad.
          </note>
          <note>
            6 § Svar på interpellation 2002/03:176 om Nationella insatsstyrkan
          </note>
          <note>
            Anf. 31 Justitieminister THOMAS
          </note>
          <note type="speaker">
            BODSTRÖM (s):
          </note>
          <note>
            Herr talman! Ragnwi Marcelind har ställt tre frågor till mig
            om den nationella insatsstyrkan. Hon undrar först och främst,
            utifrån min inriktning att det är viktigt att vi får en insatsstyrka
            som på alla sätt är utrustad att utföra sina uppgifter, vilka
            mått och steg jag har vidtagit för att försäkra mig om att den
            svenska antiterroriststyrkan i sitt nya hemvist verkligen har
            givits dessa förutsättningar.
          </note>
          <note>
            Ragnwi Marcelind har också frågat vilka åtgärder jag har vidtagit
            för att ange vikten av att den nationella insatsstyrkan är en
            nationell angelägenhet och att tillräckliga medel tilldelas styrkan
            för att den ska kunna leva upp till syftet med den beslutade flytten.
          </note>
          <note>
            Slutligen har hon frågat om jag avser att se till att tillräckliga
            medel avsätts till styrkan så att den kan rekrytera mer personal.
          </note>
          <note>
            Det är viktigt att vi har en väl fungerande insatsstyrka. Det
            behovet understryks särskilt tydligt genom terrorattackerna i
            USA den 11 september 2001
          </note>
          <note>
            och genom den spänning som i dag råder i omvärlden med anledning
            av utvecklingen i Irak.
          </note>
          <note>
            Den nationella insatsstyrkan har vid olika tillfällen varit föremål
            för statsmaktens uppmärksamhet.
          </note>
          <note>
            Den 4 december 2001 beslutade riksdagen att bifalla justitieutskottets
            förslag beträffande regeringens budgetproposition för år 2002.
            Beslutet innebar att den nationella insatsstyrkan ska vara att
            betrakta som en förstärkningsresurs liknande Rikskriminalpolisen
            och helikopterverksamheten. Insatsstyrkan ska organisatoriskt
            tillhöra Rikspolisstyrelsen.
          </note>
          <note>
            Regeringen genomförde riksdagens beslut genom ändringar i instruktionen
            för Rikspolisstyrelsen, vilka trädde i kraft den 1 oktober 2002.
          </note>
          <note>
            Ragnwi Marcelinds frågor handlar huvudsakligen om att insatsstyrkan
            ska ha tillräckliga medel för att kunna bedriva sin verksamhet.
            Det är Rikspolisstyrelsen som fördelar polisens resurser. Det
            ska ske på ett sådant sätt att medlen bidrar till att uppfylla
            de mål för polisväsendet som regeringen och riksdagen har fastställt.
            Rikspolisstyrelsen har i det budgetunderlag som nyligen har skickats
            till regeringen begärt medel för att förstärka insatsstyrkan så
            att den ges förbättrad förmåga att klara av sitt uppdrag, bland
            annat i ljuset av de ökade terroristaktiviteterna i olika delar
            av världen. Regeringen kommer i den normala budgetprocessen att
            ta ställning till denna begäran.
          </note>
          <note type="speaker">
            Anf. 32 RAGNWI MARCELIND (kd):
          </note>
          <note>
            Herr talman! Jag vill tacka Thomas Bodström för svaret på interpellationen.
          </note>
          <note>
            Ibland när jag läser de svar jag får från Thomas
          </note>
          <note>
            Bodström får jag en känsla av att Thomas Bodström är väldigt
            trött på mig och mina frågor och interpellationer. Men jag brukar
            trösta mig själv med att det förmodligen beror på att Thomas Bodström
            själv aldrig har arbetat i opposition och inte vet oppositionens
            uppgift och roll. Vi är till för att vara en stark opposition
            och fungera som blåslampa på regeringen.
          </note>
          <note>
            Den uppgiften har jag tagit på allvar, Thomas
          </note>
          <note>
            Bodström!
          </note>
          <note>
            Men nu vill jag inte vara blåslampa bara i den här interpellationen,
            utan vi kristdemokrater tycker att det är angeläget att vi har
            en fungerade nationell insatsstyrka. Vi bryr oss verkligen om
            under vilka arbetsförhållanden som den nationella insatsstyrkan
            får arbeta. Vi har stridit för nationella insatsstyrkan i olika
            sammanhang, först och främst för styrkans existens, sedan för
            styrkans flytt till Rikspolisstyrelsen. Vi kommer att fortsätta
            att strida för att nationella insatsstyrkan ska ha en så bra arbetsmiljö
            som möjligt därför att Sverige behöver nationella insatsstyrkan.
          </note>
          <note>
            Herr talman! Det är väl ändå lite märkligt att justitieministern
            i ena stunden uttrycker vikten av en fungerande insatsstyrka och
            i nästa debatt ger tydliga signaler om att han inte har eller
            ens avser att försäkra sig om att så blir fallet. Ansvaret skjuts
            över till Rikspolisstyrelsens fördelningsprinciper.
          </note>
          <note>
            Låt mig få citera Bodström från den debatt vi höll den 5 februari
            2001. Det är två år sedan: Det är otroligt viktigt att vi får
            en insatsstyrka som på alla sätt är perfekt utrustad och skickad
            att utföra sina svåra uppgifter.
          </note>
          <note>
            Bodström fortsatte i samma debatt med anledning av att jag påpekade
            att det tog för lång tid med flytten av styrkan: Vi måste göra
            det bästa av situationen.
          </note>
          <note>
            Det behöver inte ta särskilt lång tid. Det är jag fullt medveten
            om. Men vi måste ändå göra så att det blir så bra som möjligt
            för nationella insatsstyrkan så att den kan utföra sitt jobb på
            bästa sättet.
          </note>
          <note>
            Justitieministern har alltså en klar uppfattning om att styrkans
            arbetstillvaro skulle bli så bra som möjligt. Har justitieministern
            tagit reda på om det blev så?
          </note>
          <note>
            Vi kristdemokrater, och inte minst insatsstyrkan, är mycket nöjda
            med den flytt som gjordes från
          </note>
          <note>
            Stockholmspolisen till Rikspolisstyrelsen. Arbetet har fått en
            helt annat utgångspunkt. Men vad vi vet i dag saknas det pengar
            för att styrkan ska kunna bedriva sin verksamhet fullödigt. Justitieministern
            medgav i sitt svar att Rikspolisstyrelsen har begärt mer medel
            till nationella insatsstyrkan inför vårpropositionen. Då lägger
            han över ansvaret igen på Rikspolisstyrelsen.
          </note>
          <note>
            Det förvånar mig litet. I ena stunden säger justitieministern
            i kammaren att han är mycket nöjd över att polisbudgeten går med
            plus, sedan skjuter han i dagens svar över ansvaret till hur Rikspolisstyrelsen
            fördelar resurserna.
          </note>
          <note>
            Det rimliga vore väl, justitieministern, att justitieministern
            i linje med sitt uttalande i debatten för två år sedan, och utifrån
            sin vision om hur nationella insatsstyrkan ska arbeta, försäkrar
            sig om och begär att styrkan får de medel ministern har intentioner
            om att den ska arbeta för. Det är en trovärdighetsfråga.
          </note>
          <note>
            Vill ministern ha en fungerande insatsstyrka vet inte jag vem
            mer som skulle ansvara och säkerställa att så blir fallet än justitieministern.
            Mina frågor kvarstår.
          </note>
          <note>
            Anf. 33 Justitieminister THOMAS
          </note>
          <note type="speaker">
            BODSTRÖM (s):
          </note>
          <note>
            Herr talman! Jag tycker att vi har bra debatter. De är sakliga.
            Jag har inte hört personangrepp från någon av oss, och jag tycker
            att vi ska fortsätta i den stilen.
          </note>
          <note>
            Det är väl också bra att det finns lite känslor ibland!
          </note>
          <note>
            Jag har inga synpunkter på det, och jag tycker tvärtom att det
            är spännande och bra diskussioner. Självklart tycker jag också
            att det är viktigt att de frågor som rör mitt ansvarsområde är
            föremål för mycket diskussioner i Sveriges riksdag.
          </note>
          <note>
            Nu går jag över till sakfrågan. Regeringen och jag får kontinuerlig
            information när det sker saker som uppmärksammas. Det gäller faktiskt
            många gånger när nationella insatsstyrkan är inkopplad i extremt
            svåra situationer. Jag har kunnat få information om hur framgångsrikt
            man har arbetat. Det sägs att styrkan är internationellt sett
            i absolut toppklass. Man arbetar mycket metodiskt och kan spara
            människoliv på ett sätt som inte kan göras i andra länder.
          </note>
          <note>
            Det är riktigt att vi talade om flytten häromåret.
          </note>
          <note>
            Den tog elva månader. Vi kan naturligtvis diskutera om den skulle
            ha tagit tio, nio eller sju månader. Nu har flytten skett. Jag
            kommer att besöka nationella insatsstyrkan nästa vecka. Det ska
            bli intressant att föra diskussioner med styrkan om styrkans fortsatta
            arbete.
          </note>
          <note>
            Det är också riktigt att RPS inför vårpropositionen har begärt
            medel för sin verksamhet. Där ligger bland annat naturligtvis
            att kunna skydda sig mot terroristattentat. Det är lika självklart
            regeringen och samarbetspartiernas ansvar att det ges tillräckliga
            medel.
          </note>
          <note>
            Om jag har uttryckt mig oklart tidigare, vill jag säga att det
            inte finns någon önskan om att gå plus. Vi strävar hela tiden
            efter en budget i balans, och vi försöker hela tiden se till att
            styrkan får de medel man behöver för att fortsätta att utveckla
            verksamheten och ha en budget i balans. Vi har i flera år understrukit
            att vi noga följer upp om det behövs ytterligare medel.
          </note>
          <note type="speaker">
            Anf. 34 RAGNWI MARCELIND (kd):
          </note>
          <note>
            Herr talman! Tack för det svaret. Jag tror att det är på tiden
            att Thomas Bodström besöker Nationella insatsstyrkan. Det är det
            enda sättet att få en väldigt tydlig information om hur arbetet
            är och vad det är som saknas utrustningsvägen, utbildningsvägen
            och i antal anställda.
          </note>
          <note>
            När den här förflyttningen förhalades under ett antal år var
            det också många som lämnade den nationella insatsstyrkan. Vi ska
            komma ihåg att orsaken till att vi var så många i den här kammaren
            som stred för att Nationella insatsstyrkan skulle flyttas från
          </note>
          <note>
            Stockholms länspolis till Rikspolisstyrelsen var att deras kompetens
            inte togs till vara på det sätt som vi i dag ser att den kan göra.
          </note>
          <note>
            Precis som Thomas Bodström säger har vi gång på gång kunnat ta
            del av och följt Nationella insatsstyrkan när de har gjort för
            Sverige ovärderliga insatser. Ingen av oss, vare sig justitieministern
            eller jag, har någon som helst aning om vad som väntar oss i morgon.
            Det är här jag tror att det finns en otålighet hos Nationella
            insatsstyrkan att verkligen få sätta sig in i ytterligare frågor
            och förbereda sig på sådant som kan drabba Sverige redan i morgon.
            De har en jättehög kompetens, men de skulle behöva ha mycket mer
            av insyn och kunskap om till exempel hur våra olika byggnader
            ser ut, för att sedan kunna verka på ett fullödigt sätt när en
            krissituation uppkommer.
          </note>
          <note>
            Jag tycker att interpellationens första fråga, som handlar om
            ifall justitieministern har vidtagit de åtgärder som behövs för
            att försäkra sig om att den här styrkan har tillräckligt med resurser,
            har vi egentligen missat. Den har Thomas Bodström inte heller
            svarat på. Han skriver i svaret till mig att han tycker att det
            är viktigt att vi har denna nationella insatsstyrka. Att tycka
            att det är viktigt är en sak, men att försäkra sig om att de har
            tillräckligt med resurser, utrustning, utbildning och möjligheter
            att utöva den träning som de behöver för att kunna ligga på toppnivå
            har justitieministern inte riktigt gjort.
          </note>
          <note>
            Jag tycker att det är tråkigt, därför att det här är en styrka
            som jag känner mig oerhört stolt över. Jag är stolt över att Sverige
            äntligen har förstått innebörden och vikten av att ha en nationell
            insatsstyrka. Vi vet att det finns en mängd andra länder som lägger
            mycket mer pengar. Vi kan bara gå till vårt grannland
          </note>
          <note>
            Norge för att se hur mycket pengar de satsar på sin nationella
            insatsstyrka. Om vi då i Sverige står här och tror att vi skulle
            skyddas på ett bättre sätt än
          </note>
          <note>
            Norge gör vid eventuella terroristangrepp tror jag att vi slår
            oss för bröstet.
          </note>
          <note>
            Jag tror att det är dags. Jag hoppas att detta besök också ska
            leda till att justitieministern verkligen tar tag i Bosse Ringholm
            och kämpar för mer pengar till hela rättsväsendet, där också Nationella
            insatsstyrkan är en så viktig del.
          </note>
          <note>
            Jag kommer tillbaka till det att man inte gång på gång bara kan
            säga att det är Rikspolisstyrelsen som fördelar pengar. Det är
            ungefär som om jag hemma skulle säga till mina barn att mamma
            inte har mer pengar till godis att ge dem därför att pappa inte
            har gett mig mer pengar, att jag inte har fått mer i lön, i arv
            eller vad det nu är. Det handlar ju om hur mycket pengar jag har
            att fördela.
          </note>
          <note>
            Då gäller det att Thomas Bodström strider för att
          </note>
          <note>
            Rikspolisstyrelsen har mycket pengar att fördela så att Nationella
            insatsstyrkan kan få mer pengar till sitt förfogande.
          </note>
          <note>
            Anf. 35 Justitieminister THOMAS
          </note>
          <note type="speaker">
            BODSTRÖM (s):
          </note>
          <note>
            Herr talman! Att jag säger att det är Rikspolisstyrelsen som
            har begärt pengar beror på att det är just de som har begärt pengar,
            och inte den nationella insatsstyrkan. Men i underlaget finns
            med bland annat behovet av den nationella insatsstyrkan och att
            vi ska vara skyddade mot terroristattacker.
          </note>
          <note>
            Jag får alltså information. Vi lär oss alla hela tiden kontinuerligt.
            Jag vill inte på något sätt säga att jag är fullärd - jag kommer
            säkert att lära mig mycket nästa vecka. Jag kommer därefter inte
            heller att vara fulllärd, utan det är någonting som hela tiden
            sker, också det i takt med utvecklingen.
          </note>
          <note>
            När det gäller skyddet mot terroristattacker var det så att regeringen
            efter den 11 september tillsatte en utredning, som leds av justitierådet
            Johan Munck. Vi kommer förhoppningsvis att få svar på många frågor
            inom några veckor och se hur vi även fortsättningsvis bäst kan
            skydda oss mot eventuella terroristattacker i vårt land.
          </note>
          <note type="speaker">
            Anf. 36 RAGNWI MARCELIND (kd):
          </note>
          <note>
            Herr talman! För att få en fullödig information om vilken verksamhet
            det än är, är det absolut förnämsta sättet att besöka verksamheten
            och att ha en kommunikation med dem som finns och arbetar i verksamheten.
            Så försöker jag arbeta när jag vill ha reda på hur polisverksamheten
            fungerar. Jag har under fem års tid besökt polismyndighet efter
            polismyndighet för att ta reda på hur verkligheten ser ut.
          </note>
          <note>
            Därför menade jag när jag sade att jag tycker att det är på tiden
            att Thomas Bodström kommer till
          </note>
          <note>
            Nationella insatsstyrkan, därför att det är det enda sättet att
            få se och höra hur verkligheten ser ut.
          </note>
          <note>
            Jag tycker att det är oerhört viktigt att Sverige tar tag i frågan
            när det gäller vårt försvar. Här kan jag känna en viss oro när
            försvaret nu börjar prata om sina försvarsstyrkor, hur det ska
            ske i förhållande till den nationella insatsstyrkan. Thomas Bodström
            känner säkert till hur de tongångarna går.
          </note>
          <note>
            Jag vill slå ett slag för att vi ska vara väldigt måna om den
            nationella insatsstyrkan och den kompetens som de har skaffat
            sig. Vi ska slå vakt om att de ska få finnas kvar. Vi ska se till
            att de får resurser för att kunna arbeta vidare på det sätt som
            de har startat upp och som också Thomas Bodström är väldigt nöjd
            med.
          </note>
          <note>
            Om de inte får de resurser de behöver och inte får det stöd de
            behöver kommer jag att ligga i som en tätting här. Jag ger mig
            inte. För mig har det blivit lite grann av en hjärtefråga. Jag
            har drivit den här under så många år, och jag tänker fortsätta
            att göra det.
          </note>
          <note>
            Sverige behöver Nationella insatsstyrkan, och jag tror att Thomas
            Bodström också är medveten om det.
          </note>
          <note>
            Kom ihåg det! Jag ger mig inte, utan det är bäst att se till
            att de får pengar.
          </note>
          <note>
            Överläggningen var härmed avslutad.
          </note>
          <note>
            7 § Svar på interpellation 2002/03:195 om framtidens tingsrättsorganisation
            i Stockholms län
          </note>
          <note>
            Anf. 37 Justitieminister THOMAS
          </note>
          <note type="speaker">
            BODSTRÖM (s):
          </note>
          <note>
            Herr talman! Kerstin Lundgren har ställt ett antal frågor i anledning
            av rapporten Framtidens tingsrättsorganisation i Stockholms län.
          </note>
          <note>
            Sedan några år tillbaka bedrivs ett omfattande arbete med att
            reformera domstolsväsendet. Det övergripande syftet med reformarbetet
            är att säkerställa att verksamheten även i framtiden bedrivs på
            ett rättssäkert och effektivt sätt.
          </note>
          <note>
            Regeringen har ställt upp ett antal mål för förändringarna i
            tingsrättsorganisationen. Dessa mål är att bibehålla tillgängligheten,
            skapa möjligheter för en stärkt beredningsorganisation, skapa
            förutsättningar för återkommande kompetensutveckling, öka möjligheterna
            att specialisera verksamheten, säkerställa möjligheterna att rekrytera
            personal och förbättra samordningen med rättsväsendets övriga
            aktörer. För att förena dessa mål krävs olika lösningar för olika
            delar av landet.
          </note>
          <note>
            De organisationsförändringar som hittills har genomförts har
            i första hand rört de mindre tingsrätterna. I en skrivelse till
            riksdagen i mars 2001, Reformeringen av domstolsväsendet - information
            och uppföljning av handlingsplanen (skr. 2000/01:112), anförde
            regeringen att det finns skäl att överväga om den nuvarande organisationen
            i storstäderna är ändamålsenlig. Enligt skrivelsen finns det anledning
            att se över organisation, arbetsformer och ledningsfunktioner
            i Stockholms tingsrätt. Vid behandlingen av skrivelsen uttalade
            riksdagen tillfredsställelse över att organisationen i storstäderna
            nu kommer att övervägas (bet. 2000/01:JuU29 s. 9).
          </note>
          <note>
            I den av Kerstin Lundgren nämnda rapporten (dnr
          </note>
          <note>
            Ju2002/7970) som lämnades i slutet av förra året redovisar utredaren,
            generaldirektören Stefan Strömberg, sitt förslag till ny organisation
            av tingsrätterna i
          </note>
          <note>
            Stockholms län. Syftet med rapporten är att den ska utgöra underlag
            för ett principbeslut i organisationsfrågan. Rapporten har nyligen
            remissbehandlats.
          </note>
          <note>
            Vi överväger nu förslaget inom Justitiedepartementet. En utgångspunkt
            är att skapa en långsiktigt hållbar lösning. För att åstadkomma
            det bör länet ses som en helhet. I dag är Stockholms län en sammanhållen
            region vad gäller arbetsmarknad, bostäder och kommunikationer.
            Fördelarna med detta bör tas till vara.
          </note>
          <note>
            Det är min förhoppning att jag snart ska kunna ge ett besked
            om hur regeringen ser på den framtida tingsrättsorganisationen
            i Stockholms län.
          </note>
          <note type="speaker">
            Anf. 38 KERSTIN LUNDGREN (c):
          </note>
          <note>
            Herr talman! Jag ber att få tacka justitieministern för svaret
            på mina frågor. Det var tre frågor, och justitieministern ger
            ett svar.
          </note>
          <note>
            Regeringen har angivit ett antal mål, och visst är jag medveten
            om det. De målen för tingsrättsorganisationens utveckling eller
            förändringar har nyligen också utvärderats. När man läser den
            utvärderingen -
          </note>
          <note>
            som man kan ha en hel del synpunkter på förutsättningarna för
            - framgår det ändå att det inte finns något entydigt stöd som
            talar för att målen uppnås genom just sammanläggningar. Det tycker
            jag är ett memento att ta fasta på för regeringen i den fortsatta
            prövningen.
          </note>
          <note>
            Det andra är att justitieministern säger att man överväger ett
            antal saker. Då är det två signaler som ministern ger i svaret.
            Det ena är att det ska vara en långsiktig lösning, och det andra
            är att Stockholms län är en helhet.
          </note>
          <note>
            Låt mig kommentera långsiktigheten. Stockholms tingsrätt har
            haft uppenbara bekymmer under en lång tid. Det är rätt och viktigt
            att se över frågan om
          </note>
          <note>
            Stockholms tingsrätts organisation, men frågan är om de direktiv
            som givits ger utrymme för att göra detta på ett sätt som verkligen
            är långsiktigt. Man har ju fokuserat på de tingsrätter som fungerar
            väl och gör förändringar i den delen.
          </note>
          <note>
            Sedan gäller det länet som helhet. Det är väl alldeles uppenbart
            att det pågår en utveckling som bestrider det synsättet. Länet
            är mycket mer mångfasetterat. Det är flera regionala kärnor och
            en utveckling mot en ökad kontakt med Mälardalen. Det pågår alltså
            en helt annan regional utveckling än den som regeringen verkar
            hålla fast vid.
          </note>
          <note>
            Låt mig ta Södertälje som ett exempel. Det är ett område med
            80 000 invånare och 80 olika språk. Det är långt ifrån en helhetsbild
            som ges i det sammanhanget. Ändå verkar det som att regeringen
            tycker att
          </note>
          <note>
            Stockholms län är en enhet där man enkelt kan hantera allt på
            samma sätt. Detta säger jag som en kommentar.
          </note>
          <note>
            Men ministern svarar inte på mina frågor, och jag vill bara upprepa
            dem:
          </note>
          <note>
            Vilka ytterligare åtgärder är justitieministern beredd att vidta
            för att pröva i vilken mån storskalighet inom domstolsorganisationen
            förbättrar rättsväsendet utifrån ett medborgarperspektiv? Den
            frågan har nämligen inte prövats ännu, och ändå är storskalighet
            kännetecknet för den verksamhet som föreslås. Att göra domstolsorganisationen
            i Stockholms län till en experimentverkstad för domstolar av en
            storlek som saknar motsvarighet i landet i övrigt skulle vara
            ett ansvarslöst vågspel med människor, pengar och ytterst medborgarnas
            tilltro till rättsväsendet. Därför vore det värdefullt om man
            verkligen prövade och visade intresse av att ifrågasätta den kultur
            som uppenbarligen är rådande i dagsläget.
          </note>
          <note>
            Min andra fråga är: Är justitieministern beredd att förnya uppdraget
            i syfte att pröva alternativa vägar i rättsväsendet och samtidigt
            bevara de nuvarande tingsrätterna i Stockholms län? Det finns
            ju alltid flera sätt att lösa ett problem. I Strömbergs utredning
            föreslås bara två varianter på samma tema, inte andra lösningar
            som det också har pekats på i olika sammanhang.
          </note>
          <note>
            Jag tycker att det finns alla skäl i världen för regeringen,
            om man söker medborgarperspektiv och närhet, att verkligen ta
            fasta på dessa frågor och göra en förnyad studie.
          </note>
          <note type="speaker">
            Anf. 39 GUNNAR ANDRÉN (fp):
          </note>
          <note>
            Herr talman! Jag har en erfarenhet som jag delar med en stor
            majoritet av svenska folket. Jag har faktiskt aldrig varit inkallad
            till en tingsrätt. Jag tror att det är viktigt att ta fasta på
            att det är vanligt att komma till en tingsrätt för en domare,
            en advokat och några andra, men det är mycket ovanligt för de
            flesta medborgare i vårt land, och det ska vi vara väldigt tacksamma
            för.
          </note>
          <note>
            Jag tror att det är väldigt viktigt att tänka på detta när man
            ser på vad man kan rationalisera här i livet.
          </note>
          <note>
            Minutvalsen blir, som bekant, naturligtvis inte bättre av att
            man spelar den lite fortare. Vi ska ta fasta på att det är en
            ovanlig företeelse att komma till en tingsrätt.
          </note>
          <note>
            De finns de som företräder synen att vi ska ha en storskalig
            verksamhet, och den utredning som generaldirektör Strömberg har
            lagt fram präglas just av synsättet att effektivitet i rättstillämpningen
            och rättsutövningen uppnås bättre av storskaliga lösningar, framför
            allt i geografiskt hänseende.
          </note>
          <note>
            Jag tror att detta är en felsyn. Jag tror för min del att en
            hel del av de uppgifter som generaldirektören tar fram i sin egen
            utredning visar att det är högre effektivitet i rent matematiska
            termer på de mindre tingsrätterna, särskilt på de allra minsta.
            Med statistik kan man bevisa mycket, men jag säger inte att detta
            är korrekt, för det är skillnad mellan ett tvistemål i
          </note>
          <note>
            Norrtälje tingsrätt och Penserfallet i Stockholms tingsrätt.
            Det är oerhört olika saker som tar olika resurser i anspråk.
          </note>
          <note>
            Ändå menar jag att det viktigaste i det här sammanhanget är att
            se till att man inte gör en god tanke till en avigsida genom att
            tro att man kan spara pengar på detta. I Strömbergs utredning
            framgår väldigt tydligt att man inte har gjort några ekonomiska
            beräkningar alls i den hittillsvarande utredningen. Men i de direktiv
            som statsrådet utfärdade den 1 november
          </note>
          <note>
            2001 tog man just sikte på att lösa de problem som finns i Stockholms
            tingsrätt. Dessvärre har utredningen kommit att vända på det hela
            och börjat med de små tingsrätterna. Hitintills har man undvikit
            att ta upp frågan om vad som ska ske med den stora tingsrätten,
            nämligen Stockholms tingsrätt, där de flesta problemen finns.
            Jag förstår alla de små tingsrätter som känner oro över att utredaren
            har valt att slå de små först, för att vara lite drastisk.
          </note>
          <note>
            Jag tror att man ska tänka sig väldigt noga för innan man går
            på det förslag som utredaren har förelagt. Det finns också, som
            Kerstin Lundgren var inne på, tänkbara alternativ. Jag ska inte
            förespråka någon form av specialisering, för det finns vissa nackdelar
            med det också, men advokater är, som justitieministern väl känner
            till, flyttbara mellan olika domstolar.
          </note>
          <note>
            Jag tror att man också måste tänka på att domare kan vara flyttbara
            mellan olika domstolar. Det kan vara en väl så god tankegång som
            tanken på att flytta själva domstolen.
          </note>
          <note>
            Anf. 40 Justitieminister THOMAS
          </note>
          <note type="speaker">
            BODSTRÖM (s):
          </note>
          <note>
            Herr talman! Låt mig först säga att det är riktigt att det ligger
            ett förslag. Det är bara ett förslag. Jag kan i dag inte ge något
            slutligt svar på den här frågan.
          </note>
          <note>
            Det är någonting som bereds för närvarande. Vi kommer att kunna
            presentera förslag till en lösning inom kort.
          </note>
          <note>
            Det här är en utomordentligt svår fråga, och det gäller att hitta
            en bra och långsiktig lösning. Ett av problemen är att de som
            arbetar i domstolarna vill ha besked om vad som gäller. Det gäller
            inte bara i
          </note>
          <note>
            Stockholms län, utan det gäller också ute i landet. Det är ofta
            det som vi får höra mest, att man vill veta vad som händer. När
            nu ett beslut ska fattas om Stockholms län gäller det att vi fattar
            ett beslut som inte omedelbart blir föremål för diskussioner om
            att man ska ändra om ett eller två år. Men, som sagt, vi kommer
            att kunna presentera ett förslag till beslut inom kort, dock inte
            här i dag, tyvärr.
          </note>
          <note>
            Frågan om domstolssammanläggningar tycker jag är en av de allra
            svåraste frågorna. Det finns för- och nackdelar. Sammanläggningar
            av de mindre domstolarna har ju utvärderats. Stockholms län har
            av naturliga skäl inte kunnat utredas. Men först Riksrevisionsverket
            och sedan generaldirektören har, på regeringens uppdrag, utvärderat
            de sammanläggningar av tingsrätter som genomfördes 1999-2001.
            Det var ett initiativ som regeringen tog därför att det, när ett
            antal sammanläggningar hade gjorts, kom rapporter och åsikter
            från olika håll. Vi tyckte att det var värdefullt att stanna upp
            och se om det blev de fördelar som man hade trott. Det här är
            någonting som vi håller på att analysera, men det finns vissa
            för- och nackdelar med sammanläggningar.
          </note>
          <note>
            När det gäller själva rättsväsendet blir vi ofta påminda om att
            det är väldigt svårt att tillsätta tjänster på mycket små domstolar.
            Det är viktigt. Det är ju någonting som vi ständigt kommer i kontakt
            med.
          </note>
          <note>
            En annan sak som är viktig, och som är en fördel, gäller kompetensutvecklingen.
            Om man sammanlägger domstolar blir det kanske fem, sex domare
            i stället för en, två eller tre. Det handlar om att kunna arbeta
            på ett modernt sätt i fråga om föräldraledighet, att man ska kunna
            täcka upp för varandra och så vidare.
          </note>
          <note>
            Men jag tycker faktiskt att det är viktigt att man inte bara
            ser på rättsväsendet. Det är viktigt för en ort att kunna behålla
            sin domstol, och det måste också vägas in i bedömningen. Så det
            här är väldigt svåra överväganden. Jag tycker att det är viktigt
            att vi inte skyndar för fort. Det var därför som vi stannade upp
            och gjorde den här utvärderingen.
          </note>
          <note>
            Reformarbetet kommer att fortsätta. Det kommer säkert att fortsätta
            oavsett vilken regering vi har, eftersom domstolar, liksom andra
            myndigheter, kommer att behöva utvecklas på olika sätt, men vi
            ska inför varje enskilt beslut noga överväga vad som är det bästa.
          </note>
          <note>
            Det som vi nu först måste ta ställning till är hur vi ska ha
            det i Stockholms län i framtiden. Gunnar Andrén nämner att han
            inte har varit kallad till domstol.
          </note>
          <note>
            Även jag som har varit verksam i samtliga domstolar i Stockholms
            län tycker att det är ett mycket svårt beslut.
          </note>
          <note>
            Det kommer att presenteras ett förslag till beslut inom kort.
          </note>
          <note type="speaker">
            Anf. 41 KERSTIN LUNDGREN (c):
          </note>
          <note>
            Herr talman! Justitieministern håller fast vid att det har utvärderats,
            men den utvärdering som nyligen kom om förändringar av tingsrättsorganisationen
            hade ett begränsat uppdrag. Uppdraget var inte att studera i vad
            mån storskalighet inom domstolsorganisationen verkligen förbättrar
            rättsväsendet utifrån ett medborgarperspektiv.
          </note>
          <note>
            Det svar som denna utredning ger är inte helt entydigt i fråga
            om de mål som regeringen har satt upp för organisationernas förändring.
            Det låter också som om vi pratar om små tingsrätter i väldigt
            minimal form. Men vi är alla medvetna om att flera av de tingsrätter
            i Stockholmsregionen som vi pratar om med andra mått mätt är relativt
            stora. Stockholms tingsrätt är landets i särklass största domstol.
            Om det vore så att storskalighet skulle förstärka möjligheterna
            till tjänstetillsättningar, kompetensutveckling och så vidare
            skulle rimligen Stockholms tingsrätt visa att den är den kronjuvel
            som eftersträvas för tingsrättsorganisationen. Ändå är det som
            Stockholms tingsrätt visar motsatsen. Man har uppenbara bekymmer,
            men jag har inte funnit stöd för att de andra tingsrätterna har
            problem på dessa områden.
          </note>
          <note>
            Det finns alternativa sätt att lösa detta. Det borde vara av
            intresse för regeringen, speciellt när det finns en tydlig trend
            som blåser genom hela Sverige och riktar in sig på storskalighet
            för att man tror att lösningarna finns där. Det borde vara viktigt
            för regeringen att söka ifrågasätta den trenden och se om den
            verkligen håller för en mer ingående prövning. Det skulle vara
            en fördel också i detta sammanhang.
          </note>
          <note>
            Ibland jämför man med sjukhus och specialisering på sjukhusens
            område. Nyligen fick vi en rapport från
          </note>
          <note>
            Socialstyrelsen som var kritisk mot just ett sådant upplägg.
            Verkligheten och vi människor är komplexa.
          </note>
          <note>
            Man tappar helhetsbilden och den utveckling som gör att man kan
            bli bemött som en hel människa och inte bara som en delmänniska.
          </note>
          <note>
            Risken är likartad i detta fall, inte minst i de många frågor
            som är vanliga i områden som till exempel Södertälje, där bilden
            är mycket komplex och viktig att ha med sig. Det är viktigt att
            man är specialist på hela människan och inte bara på delar.
          </note>
          <note>
            Jag tycker att det finns all anledning för regeringen och ministern,
            även om man inte avslöjar vad man kommer att fatta för beslut,
            att säga om man är beredd att vidta någon ytterligare åtgärd i
            akt och mening att pröva om storskalighet inom domstolsorganisationen
            verkligen har förbättrat rättsväsendet utifrån ett medborgarperspektiv
            och om man är beredd att pröva alternativa vägar och bevara tingsrätterna
            i
          </note>
          <note>
            Stockholms län. Är en sådan slutsats tänkbar för regeringen?
            Det borde ministern kunna ge besked om.
          </note>
          <note type="speaker">
            Anf. 42 GUNNAR ANDRÉN (fp):
          </note>
          <note>
            Herr talman! Jag tror att det skulle vara värdefullt om statsrådet
            ville ge någon antydan om sin syn på det som jag föreslog, nämligen
            att man inte bara skulle arbeta med att flytta tingsrättsorterna
            utan också flytta domarna och därmed ärendena. Det skulle kunna
            ge en annan form av effektivitetsökning som man inte hittar i
            denna utredning. Så har man till exempel gjort inom skatteväsendet
            och med stor framgång, enligt mitt förmenande. Jag tillhör skatteutskottet.
          </note>
          <note>
            Det finns en annan synpunkt på detta. Jag förstår att man på
            de olika tingsorterna nu är i behov av ett beslut som regeringen
            måste ta, men detta beror ganska mycket på den ordning som utredaren
            har haft. Han har gått på de små tingsrättsorterna först och inte
            tagit itu med huvudproblemet som gjort att statsrådet har tillsatt
            denna utredning, nämligen de problem - och möjligheter - som finns
            inom Stockholms tingsrätt. För att ge ett perspektiv kan jag nämna
            att de andra åtta tingsrätterna i Stockholms län har sammanlagt
            70 domare. Stockholms tingsrätt har 110
          </note>
          <note>
            domare. Stockholms tingsrätt är i sig själv större än samtliga
            de andra åtta tingsrätterna.
          </note>
          <note>
            Kerstin Lundgren har talat om Södertälje tingsrätt.
          </note>
          <note>
            Låt mig avsluta med att citera några synpunkter från
          </note>
          <note>
            Norrtälje tingsrätt. Den mycket erfarne lagmannen K
          </note>
          <note>
            G Ekeberg skriver följande:
          </note>
          <note>
            "Av utredarens uttalanden framgår . att han anser att Norrtälje
            tingsrätt - som nu med sin inskrivningsmyndighet är en av landets
            största tingsrätter -
          </note>
          <note>
            inte har något existensberättigande om huvudmannaskapet för inskrivningsväsendet
            flyttas från domstolsväsendet till lantmäteriet. Att på detta
            sätt bli dömd till döden i sin frånvaro på grund av omständigheter
            som ännu inte inträffat känns naturligtvis inte särskilt tillfredsställande."
          </note>
          <note>
            Anf. 43 Justitieminister THOMAS
          </note>
          <note type="speaker">
            BODSTRÖM (s):
          </note>
          <note>
            Herr talman! Som vi alla känner till har ett antal sammanläggningar
            gjorts. Sedan har man utvärderat det. Utgångspunkten har varit
            att det finns nackdelar med alltför små domstolar. Man har samtidigt
            fått rapporter, precis på det sätt som Kerstin Lundgren beskriver,
            om att Stockholms tingsrätt antagligen är för stor. Det har man
            kunnat konstatera när man jämfört med andra domstolar i länet.
            Det var också utgångspunkten för det reformarbete som nu pågår
            i
          </note>
          <note>
            Stockholms län och som jag inte kan ge något exakt besked om
            i dag, men inom kort.
          </note>
          <note>
            När det gäller att flytta domare finns det med i förslagen från
            Stefan Strömberg. Det är naturligtvis någonting som vi också får
            analysera närmare. Det är viktigt att tänka fritt och pröva olika
            lösningar för att här, liksom inom andra områden, hela tiden sträva
            efter förbättringar. Det gäller att hitta den lämpliga formen
            för Stockholms län och också andra delar. Det är det arbetet som
            pågår nu.
          </note>
          <note>
            Det som gäller Norrtälje tingsrätt och inskrivningsmyndigheten
            som relativt nyligen har flyttat dit finns i och för sig inte
            med i Stefan Strömbergs förslag.
          </note>
          <note>
            Men detta är bara ett förslag än så länge och ingenting annat.
          </note>
          <note type="speaker">
            Anf. 44 KERSTIN LUNDGREN (c):
          </note>
          <note>
            Herr talman! Jag noterar att justitieministern inte vill ge någon
            antydan om huruvida man från regeringens sida är beredd att pröva
            den nuvarande trenden och fråga sig om det är rätt med den storskalighet
            som är högsta mode i många olika utredningssammanhang. Vi får
            väl anledning att återkomma till diskussionen.
          </note>
          <note>
            Stockholms län är mycket mer mångfasetterat än en enhet, vilket
            jag hoppas ministern är medveten om.
          </note>
          <note>
            Det är inte längre en region på det sättet. Vi har en utveckling
            mot Mälardalen som öppnar helt andra möjligheter och helt andra
            kontaktmönster. Lås inte in oss i en gammal regionstruktur med
            statlig nyckel!
          </note>
          <note>
            Det vore trist. Detta har betydelse för hela rättsväsendets utveckling
            framöver.
          </note>
          <note>
            Det finns också en omotiverad likriktningsiver.
          </note>
          <note>
            Det finns uppenbarligen en tro att jämnstora tingsrätter, vare
            sig de är tre eller fem, skulle leda till en framtida målframgång
            - höll jag på att säga - för rättsväsendet. Men det måste vara
            tydligt belagt att det verkligen får sådana resultat. Det är det
            inte i utredningarna. Snarare visar många tecken på att det är
            precis motsatt väg som man behöver gå för att få en framgång ur
            ett medborgarperspektiv, ur ett rättssäkerhetsperspektiv och också
            med all sannolikhet ekonomiskt.
          </note>
          <note>
            Det finns alternativ: centrifugera mål eller genomföra andra
            lösningar. De kan vara väl värda att pröva om man verkligen vågar
            ifrågasätta det högsta modet, storskalighet, som gäller inom rättsväsendet.
          </note>
          <note>
            Överläggningen var härmed avslutad.
          </note>
          <note>
            8 § Svar på interpellation 2002/03:183 om finansiell samordning
            för sjukvård och rehabilitering
          </note>
          <note type="speaker">
            Anf. 45 Statsrådet HANS KARLSSON (s):
          </note>
          <note>
            Herr talman! Bo Könberg har frågat mig om vilka åtgärder jag
            har för avsikt att vidta när det gäller samverkan och samordning
            mellan olika rehabiliteringsaktörer inom rehabiliteringsområdet.
          </note>
          <note>
            För att understryka vikten av att den negativa utvecklingen inom
            ohälsoområdet vänds och för att öka kraften i genomförandet av
            åtgärder har regeringen formulerat ett mål för ökad hälsa i arbetslivet.
            Målet är att frånvaron från arbetslivet på grund av sjukdom ska
            halveras fram till 2008.
          </note>
          <note>
            Ingen enskild åtgärd kan ensam göra att målet nås, utan i stället
            behövs en lång rad åtgärder av olika karaktär.
          </note>
          <note>
            Regeringen har redan vidtagit många åtgärder.
          </note>
          <note>
            Exempelvis har vi inom ramen för det så kallade elvapunktsprogrammet
            påbörjat en förnyelse av den arbetslivsinriktade rehabiliteringen.
          </note>
          <note>
            Under våren kommer regeringen att vidta ytterligare åtgärder.
            Om drygt två veckor presenterar vi en proposition som bland annat
            innehåller förslag för ökad precision vid sjukskrivning.
          </note>
          <note>
            Dessutom avser regeringen att före sommaren lägga fram den proposition
            om finansiell samordning inom rehabiliteringsområdet som Bo Könberg
            efterfrågar.
          </note>
          <note>
            En arbetsgrupp i Regeringskansliet har utarbetat en departementspromemoria
            (Ds 2003:2) med förslag om finansiell samordning. Promemorian
            är för närvarande ute på remiss.
          </note>
          <note>
            Promemorian innehåller ett förslag om finansiell samordning inom
            rehabiliteringsområdet som omfattar socialförsäkringen, hälso-
            och sjukvården, socialtjänsten och arbetsmarknadsmyndigheterna.
            Förslaget innebär att möjligheten att införa finansiell samordning
            på lokal och regional nivå blir permanent och rikstäckande.
          </note>
          <note>
            Den finansiella samordningen syftar till att den enskilde ska
            kunna försörja sig genom eget förvärvsarbete. Tanken med förslaget
            är att samhällets resurser ska kunna användas mer effektivt för
            att bättre kunna tillgodose människors behov av rehabilitering,
            detta för att undvika att människor hamnar i en gråzon mellan
            olika myndigheter.
          </note>
          <note>
            Målgruppen för finansiell samordning ska vara människor som har
            så komplicerade problem att de är i behov av samordnade rehabiliteringsinsatser
            från flera aktörer för att återfå förmågan att försörja sig genom
            eget förvärvsarbete.
          </note>
          <note>
            Bo Könberg frågar om den finansiella samordningens ekonomiska
            omfattning. Det förslag som presenteras i departementspromemorian
            möjliggör för rehabiliteringsaktörerna på lokal och regional nivå
            att avsätta betydande resurser för olika former av rehabiliteringsinsatser.
            Enligt förslaget kan försäkringskassornas och länsarbetsnämndernas
            samlade andel i finansiell samordning utgöra högst 5 % av de budgeterade
            kostnaderna för sjukpenning. Detta innebär för
          </note>
          <note>
            2003 knappt 2 miljarder kronor.
          </note>
          <note>
            Som Bo Könberg väl känner till är det även från årsskiftet möjligt
            för försäkringskassorna och länsarbetsnämnderna att använda högst
            5 % av de budgeterade kostnaderna för sjukpenning inom ramen för
            den samverkan inom rehabiliteringsområdet som pågår redan i dag,
            det vill säga inom ramen för det som brukar kallas Frisam.
          </note>
          <note type="speaker">
            Anf. 46 BO KÖNBERG (fp):
          </note>
          <note>
            Herr talman! Först vill jag tacka statsrådet för svaret. Jag
            ska återkomma till några delar av det sedan.
          </note>
          <note>
            Bakgrunden till det som lite byråkratiskt kallas finansiell samordning
            är en idé om att det kanske vore bättre om en del av resurserna
            i vårt samhälle kunde användas lite friare. Framför allt var den
            ursprungliga tankegången att använda dem friare mellan sjukvården
            och sjukförsäkringen. Eller ännu enklare: Är det inte bättre att
            människor får hjälp i vården att komma tillbaka i arbete än att
            vi betalar sjukpenning till människor?
          </note>
          <note>
            Tanken bakom detta var att man både skulle kunna minska det mänskliga
            lidandet och till och med spara pengar för det allmänna. Det är
            som alla hör en mycket enkel tanke. Den kan vara rätt eller fel,
            men den är mycket enkel. Den väcktes för snart 20 år sedan av
            politiker från olika partier. Det skedde i
          </note>
          <note>
            Bohuslän, och detta kallades därför i början för Bohusmodellen.
          </note>
          <note>
            Detta ledde fram till att det lades fram ett antal propositioner
            i början av 90-talet. När jag var statsråd för de här frågorna
            lades det fram en proposition som handlade om den finansiella
            samordningen, Finsam, och ytterligare en som handlade om att socialtjänsten
            kunde vara med, vilket ibland brukar kallas Socsam beroende på
            det här med socialtjänsten. Men bägge två handlade om en finansiell
            samordning.
          </note>
          <note>
            Utvärderingar som ägde rum visade att den första modellen när
            den prövades hade gett ett mycket gott ekonomiskt resultat. Dessa
            utvärderingar var färdiga redan 1997. Socsamutvärderingen kom
            senare och pekade på goda resultat. Det är dock svårt att hitta
            några riktigt goda ekonomiska resultat om man läser innantill
            i utvärderingen.
          </note>
          <note>
            Detta hamnade i byrålådan på departementet någon gång 1997 eller
            så. Hösten 2000 gjordes det dock en fyrpartiuppgörelse mellan
            regeringen, Folkpartiet,
          </note>
          <note>
            Centerpartiet och Miljöpartiet. Tanken var att det skulle komma
            förslag till riksdagen i början av hösten
          </note>
          <note>
            2001. De förslag som kom underkändes av de andra tre partierna.
            Den socialdemokratiska regeringen förklarade sig vara nöjd med
            dem, men de andra tre partierna ansåg inte att de uppfyllde den
            överenskommelse som hade träffats.
          </note>
          <note>
            Nu, snart två och ett halvt år senare, utlovas det ett förslag
            till sommaren i det svar jag i dag har fått av statsrådet. Det
            finns en departementsstencil på remiss. Den har bara funnits någon
            vecka, men såvitt jag kunnat se försvårar den på flera punkter
            en finansiell samordning.
          </note>
          <note>
            De tre punkter jag tänkte be statsrådet om kommentarer på är
            följande:
          </note>
          <note>
            Det ena är att enligt förslaget måste alla fyra parter vara med,
            alltså såväl försäkringskassa, landsting och socialtjänst som
            länsarbetsnämnd. Det är många gånger bra, tror jag, men frågan
            är om man ska ställa det som villkor, det vill säga att var och
            en av dessa i praktiken har vetorätt mot att samarbete äger rum.
          </note>
          <note>
            Det andra är att inte hela den arbetsföra befolkningen ska få
            glädje av detta. Man har pekat ut en grupp, en mycket behövande
            grupp, i vårt samhälle, nämligen dem man kallar folk med komplicerade
            problem, de mest utsatta eller något sådant. Men det riktar sig
            i praktiken, enligt departementsstencilen, till
          </note>
          <note>
            5 % av den arbetsföra befolkningen, kanske ett par tre hundratusen
            personer. Resten kommer inte att kunna få någon glädje av detta.
          </note>
          <note>
            Det tredje är frågan om att det tydligen ska sättas in lika stora
            andelar pengar från de olika parterna som är med. Från statens
            sida kommer det att vara en lägre nivå än den som var tillåten
            i Finsamförsöken. Dessutom ska det vara ett gemensamt belopp för
            försäkringskassorna och länsarbetsnämnden.
          </note>
          <note>
            Mina första frågor till statsrådet är alltså: Var är skälen bakom
            de här tre rätt kraftiga inskränkningarna i den finansiella samordningen?
            Är inte risken mycket stor att det inte blir någon effekt av det
            hela och att 19-20 års debatt, utredande med mera inte kommer
            att leda fram till några bra förslag?
          </note>
          <note type="speaker">
            Anf. 47 ANNA LILLIEHÖÖK (m):
          </note>
          <note>
            Herr talman! Riksdagen har som sagt under många år efterfrågat
            förslag till samordning. Jag tar till orda i den här debatten
            då jag uppfattar att samordning är helt nödvändig för att uppnå
            resultat för minskad sjukskrivning. Jag ser emellertid, precis
            som
          </note>
          <note>
            Bo Könberg, att finansiell samordning används i ganska olika
            meningar. Kanske är det olyckligt att vi fokuserar så mycket på
            ordet finansiell när det är samordningen och dess innehåll som
            vi måste betona.
          </note>
          <note>
            Sjukförsäkringen är helt beroende av sjukvårdens medverkan, både
            för att skriva intyg om sjuklighet och för att behandla sjukdom.
            Tyvärr ställer landstingsvården, inte minst i de socialdemokratiskt
            styrda landstingen, patienter i vårdköer som innebär långa och
            förlängda sjukskrivningar och nedsatta möjligheter att komma tillbaka
            till arbetet. Landstingen har på så sätt ett slags vårdskuld.
            Denna är enklast att konstatera när det gäller operationsköer,
            men samma sak gäller även sjukskrivningar vid de så kallade symtomrelaterade
            diagnoserna som värk och utbrändhet. Det behövs medicinsk hjälp
            av olika kompetenser för att också dessa patienterna ska bli bättre.
          </note>
          <note>
            Få landsting avsätter dock över huvud taget några sådana resurser,
            och de sjukskrivande läkarna har ingenstans att remittera. Allt
            detta är frågor som vi moderater har tagit upp i vårt förslag
            om nationell hälsoförsäkring under en rad år, och vi har pekat
            på behovet av garanterad vård.
          </note>
          <note>
            Själva sjukskrivningen görs av läkare inom sjukvården, och återigen
            brister landstingen när det gäller möjligheten att ge adekvat
            tid till sjukskrivningar, och många gånger sjukskriver läkaren
            helt enkelt därför att det är för svårt eller tar för mycket tid
            att påvisa att sjukskrivning inte är det rätta i detta fall. Vad
            som är klart är att detta rör sig om en mycket dyrbar gråzon där
            behovet av samordning är stort.
          </note>
          <note>
            Även jag har läst regeringspromemorian om finansiell samordning,
            och jag finner många resonemang som jag tycker är kloka. Men jag
            finner över huvud taget inte några ansatser för att lösa detta
            samordningsproblem. Jag förstår också att man bara tar sikte på
            mycket utsatta grupper som befinner sig långt från arbetsmarknaden,
            vilket inte alls gäller för alla dem som skulle behöva samordning,
            och utan samordning just med sjukvården har jag mycket svårt att
            se att antalet sjukskrivningar ska kunna halveras till
          </note>
          <note>
            2008.
          </note>
          <note>
            Min fråga är: Vilka åtgärder har statsrådet vidtagit för att
            den nödvändiga samordningen verksamhetsmässigt och finansiellt
            ska komma till stånd mellan sjukvård och försäkringskassa? Detta
            frågar jag med anledning av riksdagens beställning.
          </note>
          <note type="speaker">
            Anf. 48 Statsrådet HANS KARLSSON (s):
          </note>
          <note>
            Herr talman! Jag hade kanske tänkt mig att Bo
          </note>
          <note>
            Könberg likt en känd radioman i sitt inlägg skulle utropa: äntligen.
            Det gjorde han inte. Jag tycker att han kan tänka i varje fall.
          </note>
          <note>
            Läget är sådant att ett förslag är ute på remiss. Då blir det
            möjligen lite knepigt att i riksdagen börja debattera innehållet.
            Jag vill nog avvakta remissvaren. Men Bo Könberg ställde tre frågor
            som jag ändå kan reagera på och reflektera över. En fråga handlade
            om huruvida alla fyra måste vara med. En annan fråga handlade
            om huruvida det ska vara lika stora andelar. Det är bedömningsfrågor.
            Det finns inga måsten av någon högre makt given, utan det är så
            förslaget ser ut, och vi får avvakta remissomgången och sedan
            ta slutlig ställning till hur en proposition ska se ut.
          </note>
          <note>
            Beträffande den andra frågan om hela befolkningen eller särskilt
            utpekade grupper har vi nog tyckt att det skulle föra för långt
            att ha en vidare ram, i alla fall hela befolkningen. Jag tror
            att Bo Könberg tänker på
          </note>
          <note>
            Socsamförsöken därvidlag som innefattar andra grupper. Såsom
            jag har förstått det är avsikten att denna departementspromemoria
            ska ta sikte på att tillgodose det tillkännagivande som riksdagen
            har gjort när det gäller dessa samordningsfrågor.
          </note>
          <note>
            Jag uppfattade inte riktigt Anna Lilliehööks fråga.
          </note>
          <note>
            Men vi menar att sjukvården är med i detta förslag, men inte
            frågan om möjligheterna att korta vårdköerna, om det var det som
            Anna Lilliehöök menade.
          </note>
          <note>
            Också när det gäller detta menar vi att departementspromemorian
            tillgodoser riksdagens tillkännagivande, och vi har försökt att
            leverera det som riksdagen har beställt. Det är vår uppfattning.
          </note>
          <note type="speaker">
            Anf. 49 BO KÖNBERG (fp):
          </note>
          <note>
            Herr talman! Statsrådet hade hoppats att jag från riksdagens
            talarstol skulle utropa: äntligen. Det är jag fullt beredd att
            göra den dag det föreligger ett förslag till Svea rikes riksdag
            som innebär att det finns utrymme för en riktig finansiell samordning.
            Och det är ett löfte från min sida att om det kommer ett sådant
            förslag ska uttrycket "äntligen" komma. Att ordet äntligen i så
            fall vore befogat är alldeles klart eftersom det är en debatt
            som har pågått under 19-20 år om att få detta till stånd och där
            Socialdemokraterna under större delen av tiden har varit ett ständigt
            problem. Tre av statsrådets föregångare i slutet av 80-
          </note>
          <note>
            talet - så långt tillbaka får vi gå - jagades med blåslampa från
            liberalt håll för att över huvud taget komma fram med förslag
            på denna punkt. Och till slut verkade det som om motståndet från
            s-håll skulle dämpas, och det fanns tecken i början av 90-talet
            att denna goda idé skulle kunna omfamnas även av det stora socialdemokratiska
            partiet. Tyvärr verkar det inte vara så.
          </note>
          <note>
            En av de punkter där det inte är så är en av de tre punkter som
            jag frågade om, nämligen frågan om hela befolkningen. Den tankegång
            som fanns den gången då praktiska landstingspolitiker i Bohuslän
            funderade på denna fråga var att de konstaterade att det var långa
            köer av människor, både pensionärer och yrkesverksamma, som väntade
            på operationer, och de senare var sjukskrivna under den här tiden.
          </note>
          <note>
            Samtidigt kostade det förstås en hel del pengar i form av sjukpenning.
            Dessa tankegångar har dykt upp ett antal gånger sedan dess. Jag
            kan från senare år bara nämna en stor finsk undersökning som presenterades
            våren 2001 och som visade att man i Finland hade precis detta
            problem. Man har också nyligen gjort en undersökning på Sahlgrenska
            som presenterades i december i fjol på ett seminarium som Svenskt
            Näringsliv anordnade och som pekade på att det skulle kunna vara
            så att våra gemensamma pengar skulle kunna användas mer effektivt
            och att vi kanske till och med skulle kunna spara en och annan
            slant men framför allt att pengarna skulle kunna användas mer
            effektivt.
          </note>
          <note>
            Efter denna långa diskussion har regeringen nu uppenbarligen
            landat på att inte hela befolkningen ska kunna vara med utan till
            och med begränsat detta, som jag nämnde i mitt förra anförande,
            till ungefär
          </note>
          <note>
            5 % av den arbetsföra befolkningen. Det är förvisso en angelägen
            grupp och en grupp som behöver hjälp på alla sätt och vis, men
            det är väldigt svårt att se varför man har begränsat detta till
            just denna grupp i stället för att ha en mer omfattande rättighet
            för lokala och regionala uppgörelser.
          </note>
          <note>
            Vi som har drivit frågan under snart ett par decennier har egentligen
            aldrig begärt några statliga detaljregleringar på detta område,
            utan det som vi har begärt har varit en tillåtelse från statsmakten
            att öppna möjligheten för lokala och regionala uppgörelser där
            man tror att man ska kunna hitta lösningar. Det är detta som gång
            på gång har förvägrats de olika organ ute i samhället som har
            önskat det.
          </note>
          <note>
            Jag tror att det under den närmaste månaden vid remissbehandlingen
            av denna departementspromemoria kommer att visa sig att de som
            har arbetat med
          </note>
          <note>
            Finsammodellen eller Socsammodellen på många håll kommer att
            uppfatta att det inte är möjligt i framtiden om denna lösning
            genomförs.
          </note>
          <note>
            Den sammanfattande bedömningen från vår sida är tyvärr inte äntligen,
            herr statsråd, utan den är att det nu läggs fram ett förslag som
            begränsar och försvårar möjligheterna till den samordning som
            vi har velat öppna möjligheter för.
          </note>
          <note>
            I min interpellation ställde jag tre frågor, och jag tackade
            för svaret inledningsvis i mitt förra inlägg.
          </note>
          <note>
            Det som jag har anledning att ta upp och påpeka är att jag inte
            har fått svar på alla tre frågor som jag ställde.
          </note>
          <note>
            Den tredje frågan handlade om huruvida statsrådet har gjort någon
            värdering av de förluster som har åstadkommits i vårt land på
            grund av att man så att säga har legat på denna fråga i sex år
            sedan den lyckade utvärderingen från Riksförsäkringsverket och
          </note>
          <note>
            Socialstyrelsen kom våren 1997, alltså för sex år sedan. Frågan
            är om det går att få ett svar från talarstolen.
          </note>
          <note type="speaker">
            Anf. 50 ANNA LILLIEHÖÖK (m):
          </note>
          <note>
            Herr talman! Eftersom min fråga tydligen var lite otydlig får
            jag komma tillbaka till den en gång till.
          </note>
          <note>
            Med utgångspunkt i behovet av samordning mellan försäkringskassa
            och sjukvård konstaterade jag att förslaget i departementspromemorian
            tar sikte på mycket utsatta grupper som står långt ifrån arbetsmarknaden
            och behöver stöd från många håll. Jag menade att denna samordning
            snarast borde röra dem som Bo Könberg talade om, nämligen hela
            befolkningen. Och det största problemet kanske snarare är dem
            som står närmast arbetsmarknaden och är i behov av medicinsk rehabilitering.
            Och detta behöver skyndas på och kanske byggas ut när det gäller
            till exempel behandling av personer med symtomrelaterade diagnoser
            som värk, utbrändhet och så vidare.
          </note>
          <note>
            Där finns det i dag inte mycket hjälp att få. Människor går verkligen
            länge sjukskrivna. Ibland kommer de till slut, på grund av sjukskrivningen,
            till och med långt från arbetsmarknaden.
          </note>
          <note>
            Av detta skäl ställde jag min fråga, som jag nu ställer en gång
            till: Vilka åtgärder har statsrådet vidtagit för att samordningen
            mellan sjukvård och försäkringskassa ska förbättras för att uppnå
            detta mål avseende dem som står nära arbetsmarknaden - vilket
            jag uppfattar också ingick i riksdagens beställning?
          </note>
          <note type="speaker">
            Anf. 51 Statsrådet HANS KARLSSON (s):
          </note>
          <note>
            Herr talman! Låt mig återge riksdagens beställning: Utskottets
            uppfattning är att samhällets resurser måste utnyttjas mera effektivt
            för att bättre kunna tillgodose enskilda människors behov av stöd
            särskilt när det är fråga om personer med sammansatta problem.
            Många människor riskerar annars att hamna i en gråzon när problembilden
            inte ryms inom en enda myndighets ram. Det kan då leda till en
            rundgång mellan olika myndigheter. Det är därför angeläget att
            samarbete mellan alla berörda myndigheter kommer till stånd vid
            rehabilitering av personer med sammansatta problem.
          </note>
          <note>
            Det tillkännagivandet har regeringen försökt villfara i den departementspromemoria
            som är avlämnad.
          </note>
          <note>
            Min uppfattning är nog att Bo Könberg och Anna
          </note>
          <note>
            Lilliehöök helt enkelt vill gå längre än riksdagens tillkännagivande,
            och det kan man ju göra. Det är väl ingenting som hindrar det
            men det får man väl i så fall debattera och föra en politisk diskussion
            om.
          </note>
          <note>
            Jag har tittat på röstsammanräkningen vad gäller riksdagens tillkännagivande.
            I varje fall moderaterna röstade för det tillkännagivande som
            riksdagen gjorde och som jag nyss läst upp.
          </note>
          <note>
            Jag ska vara snabbare och mer precis än Bo Könberg här var som
            inte ville säga äntligen. Du ska få korta och kärnfulla svar på
            de tre frågorna.
          </note>
          <note>
            Jag börjar med den tredje frågan, om statsrådet har "gjort någon
            värdering av de förluster i form av både lidande och ekonomiska
            kostnader". Det är en så kallad retorisk fråga av samma innebörd
            som frågan: Har du slutat slå din fru?
          </note>
          <note>
            Om jag ska försöka svara på den måste jag ta ställning till allt
            lidande och elände som Bo Könberg räknar upp. Jag börjar med att
            säga att du ska få två tydliga ja och ett nej. Vi kan börja bakifrån.
          </note>
          <note>
            Jag har inte gjort någon värdering. Svaret är alltså nej - nu
            fick du svar på den tredje frågan.
          </note>
          <note>
            Sedan till den andra frågan: "Om statsrådet kommer att föreslå
            en sådan proposition, kommer den då, till skillnad från budgetförslaget
            hösten 2001, att medge en ekonomisk omfattning av den finansiella
            samordningen som på ett meningsfullt sätt uppfyller uppgörelsen
            bakom socialutskottets betänkande?"
          </note>
          <note>
            Svaret på den frågan är ja. Detta är bättre - nästan 2
          </note>
          <note>
            miljarder kronor.
          </note>
          <note>
            Svaret på den första frågan, om statsrådet
          </note>
          <note>
            "bedömer det som sannolikt att riksdagen före sommaren får en
            proposition", är ja. Det är nu remisstid, och denna är sex veckor.
            Jag bedömer det som sannolikt, och det är också regeringens ambition,
            att en sådan proposition presenteras.
          </note>
          <note type="speaker">
            Anf. 52 BO KÖNBERG (fp):
          </note>
          <note>
            Herr talman! På åtminstone en punkt har statsrådet helt fel.
            En fråga av typen om statsrådet har gjort en värdering är innehållsmässigt
            inte alls en fråga av typen om statsrådet har slutat slå sin fru
            och som ska besvaras med ja eller nej. Nu försökte han ändå svara
            med ja eller nej, så jag tror att han inser att parallellen inte
            var så lyckad.
          </note>
          <note>
            Jag brukar försöka avstå från att ställa den typ av frågor som
            statsrådet här beskyllde mig för att ställa -
          </note>
          <note>
            det går att läsa innantill att jag faktiskt inte har gjort det.
          </note>
          <note>
            Sedan säger statsrådet att vi via departementsstencilen har fått
            något som överensstämmer med riksdagens beställning. Det ligger
            en del i det; det är jag beredd att hålla med om. Däremot är det
            naturligtvis så att den överenskommelse som tre partier i riksdagen
            slöt med regeringen är en uppgörelse som handlade om att vi skulle
            ha någonting som innebar ett betydande avstamp i frågan om utfallet
            av de olika tidigare försöksverksamheterna.
          </note>
          <note>
            När det gäller det som jag i den här interpellationsdebatten,
            som kommit efter det att vi fått departementsstencilen, har pekat
            på är, såvitt jag förstår, de inskränkningar - framför allt de
            tre jag nämnt, och kanske någon ytterligare - av den arten att
            de kraftigt kommer att försvåra en finansiell samordning och möjligheterna
            att få ett gott resultat.
          </note>
          <note>
            En punkt som jag inte tagit upp men som gäller något som jag
            skulle vilja skicka med statsrådet är följande. I departementsstencilen
            hävdar man att det inte går att få en jämförelse i framtiden med
            hur det skulle ha blivit om man inte hade gjort något och därför
            väljer lösningar vad gäller de ingående parternas pengar med mera.
            Så är det förstås alltid när vi genomför reformer. Vi kommer ju
            aldrig att kunna se hur det hade gått om vi inte hade genomfört
            reformen i fråga - och då i hela landet.
          </note>
          <note>
            Jag menar att man på den här punkten också gör en allvarlig avstickare
            från det som skulle ha varit möjligt. Det tror jag att departementsstencilens
            författare lite grann inser. Det konstateras ju att det beträffande
            de ekonomiska drivkrafterna blir avsevärt svårare med den tekniska
            metod som man lagt fast.
          </note>
          <note>
            Sammanfattningsvis, herr talman: Det förslag som nu har lagts
            fram kommer sannolikt inte att lösa de problem som borde lösas.
          </note>
          <note type="speaker">
            Anf. 53 Statsrådet HANS KARLSSON (s):
          </note>
          <note>
            Herr talman! Jag för min del tänker avsluta debatten med att
            i varje fall till Bo Könberg säga att jag under den korta tid
            som jag haft ansvaret för detta ändå har haft tillfälle att göra
            besök vad gäller en del av de projektförsök som genomförs. Jag
            tillhör nog dem som tror att det är viktigt att man samordnar
            och samverkar kring resurser för att snabbt och med hög kvalitet
            hitta rätt åtgärd till den enskilda människan.
          </note>
          <note>
            Därvidlag är jag i grunden anhängare av en god samordningsprocess,
            som säkert kan utformas på lite olika sätt. Jag tror att det är
            viktigt med en samordning med hög kvalitet.
          </note>
          <note>
            Överläggningen var härmed avslutad.
          </note>
          <note>
            Ajournering
          </note>
          <note>
            Kammaren beslutade kl. 16.27 på förslag av förste vice talmannen
            att ajournera förhandlingarna till kl. 18.00.
          </note>
          <note>
            Återupptagna förhandlingar
          </note>
          <note>
            Förhandlingarna återupptogs kl. 18.00.
          </note>
          <note>
            9 § Svar på interpellation 2002/03:177 om alkoholreklam i tidningar
          </note>
          <note>
            Anf. 54 Statsrådet MORGAN JOHANS-
          </note>
          <note>
            SON (s):
          </note>
          <note>
            Fru talman! Nils-Erik Söderqvist har frågat om jag avser att
            vidta några åtgärder med anledning av den uppkomna situationen.
            Han syftar då på Marknadsdomstolens dom av den 5 februari i år
            i det så kallade Gourmetmålet, där domstolen fann att det svenska
            förbudet mot alkoholreklam i tryckt skrift -
          </note>
          <note>
            när skyddssyftet, folkhälsan, ställs mot förbudet betraktat som
            handelshinder - måste betecknas som alltför långtgående och därmed
            oproportionellt i EG-
          </note>
          <note>
            rättslig mening.
          </note>
          <note>
            Svaret på Nils-Erik Söderqvists fråga är ja, jag har för avsikt
            att vidta åtgärder.
          </note>
          <note>
            Jag beklagar att annonsförbudet i dess nuvarande utformning inte
            befunnits vara förenligt med EG-
          </note>
          <note>
            rätten. Med hänsyn till folkhälsan är det emellertid inte önskvärt
            att förbudet luckras upp. Under de senaste åren har totalkonsumtionen
            av alkohol ökat i landet. Särskilt oroande är att debutåldern
            blir allt lägre och att det är ungdomar mellan 18 och 25 år som
            dricker mest alkohol. Det är också en målgrupp som kan antas vara
            särskilt känslig för de budskap som förs fram i reklamen. Regeringen
            har därför för avsikt att inom en snar framtid lägga fram en proposition
            för riksdagen med de förslag till ändringar av den svenska lagstiftningen
            som bedöms vara möjliga och i överensstämmelse med EG-rätten.
            Jag har därutöver för avsikt att tillsätta en utredare för att
            närmare analysera vilka ytterligare lagändringar som kan vidtas
            för att begränsa möjligheterna att införa alkoholreklam i tryckta
            skrifter. Den 20 februari träffades representanter för sex av
            riksdagens sju partier och kom överens om hur förslagen ska utformas.
          </note>
          <note>
            Marknadsdomstolens dom innebär inte att det nu är fritt fram
            för alkoholreklam i tryckt skrift. Kraven på att särskild måttfullhet
            ska iakttas vid marknadsföring av alkoholdrycker till konsumenter
            gäller fortfarande, liksom att marknadsföringsåtgärder inte får
            vara påträngande, uppsökande eller uppmana till bruk av alkohol.
            Marknadsföringen får inte heller rikta sig särskilt till eller
            skildra barn och ungdomar.
          </note>
          <note type="speaker">
            Anf. 55 NILS-ERIK SÖDERQVIST (s):
          </note>
          <note>
            Fru talman! Först vill jag naturligtvis tacka ministern för svaret.
            Jag kommer strax tillbaka i sak.
          </note>
          <note>
            I detta sammanhang är det viktigt att påminna om vad som gällt
            i EU:s hantering av ärendet från början.
          </note>
          <note>
            Man möter mycket av missförstånd, att det är vårt medlemskap
            i EU som i grunden skulle ha varit skälet till detta. Som EU-vän
            är det viktigt för mig att säga att reklamförbudet inte strider
            mot EU:s handelsregler. Det har EU sagt klart och tydligt, men
            man lade till: om folkhälsan inte kan skyddas på ett annat sätt.
          </note>
          <note>
            Det var det som gjorde att vi fick Stockholms tingsrätt att lägga
            fast att man ansåg att folkhälsan kunde skyddas på annat sätt.
            Det var egentligen det som var anledningen och upprinnelsen till
            det hela. Som aktiv parlamentariker tycker jag att det är oerhört
            bekymmersamt att vi har en rättsordning och ett rättssystem som
            gör att man kan fråga sig på vilka grunder det går att hävda att
            folkhälsan kan skyddas på annat sätt när vi är mitt inne i en
            oerhört svår situation på detta område. Jag kommer tillbaka till
            detta i mina senare inlägg.
          </note>
          <note>
            Marknadsdomstolen, som hade att hantera frågan alldeles nyligen,
            finner alltså att förbudet är alltför långtgående i förhållande
            till att det kan bli ett handelshinder. Marknadsdomstolens utslag
            är utan tvekan ett oerhört allvarligt bakslag för den svenska
            alkoholpolitiken.
          </note>
          <note>
            Med beaktande av just detta är svaret från ministern oerhört
            positivt. Där konstaterar Morgan Johansson: "Med hänsyn till folkhälsan
            är det emellertid inte önskvärt att förbudet luckras upp." Det
            tycker jag är det allra viktigaste i det svar som jag har fått.
            Det innebär, som jag tolkar det, att man har en stark ambition
            att se till att vi behåller ett folkhälsoskydd och hävdar att
            reklam i det avseendet utgör ett allvarligt hot. Då blir det naturligt
            att fundera över följdfrågor till Morgan Johansson.
          </note>
          <note>
            Det hela är upplagt, såvitt jag förstår, i två steg.
          </note>
          <note>
            Det ena är att skyndsamt komma fram till ett förbud mot reklam
            för alkoholdrycker med över 15 % alkohol. Där ser jag att skälet
            är att det annars skulle innebära bekymmer med konkurrensreglerna,
            och det är begripligt. Det är också viktigt att snabbt komma med
            ett beslut på denna punkt. Det är ingenting att just nu ställa
            en följdfråga om, utan det är det andra steget som är spännande,
            det vill säga reklamens innehåll, utformning och omfattning -
            hur vi kan se det framför oss och vilka ambitioner Morgan Johansson
            har som minister i det avseendet. Går det att begränsa till enbart
            specialtidningar om exempelvis mat och dryck? Anser Morgan Johansson
            att det skulle vara möjligt? Finns det tydliga politiska ambitioner
            att göra en sådan begränsning?
          </note>
          <note>
            Det är mina första frågor.
          </note>
          <note>
            Anf. 56 Statsrådet MORGAN JOHANS-
          </note>
          <note>
            SON (s):
          </note>
          <note>
            Fru talman! Först en kort kommentar om rättsordningen. Systemet
            med att det är domstolarna som ska avgöra vad som är en rimlig
            avvägning mellan folkhälsomålen och målen för en fungerande inre
            marknad. Att det är tingsrätter och andra rättsinstanser som ska
            göra den avvägningen är en effekt av anslutningen till EU. Vi
            kan beklaga att vi har fått in den ordningen. Jag tycker att det
            ett slags statsvetenskaplig diskussion, en hållning som inte är
            alldeles oproblematisk. Det kan innebära att domstolarna, som
            egentligen har att döma efter lagar, ibland blir de som också,
            inte stiftar lag, men i vart fall tolkar lagen på ett sätt som
            vi som riksdagsmän och statsråd har väldigt svårt att ändra på
            när det hängs upp på skrivningar i EG-rätten.
          </note>
          <note>
            Jag tycker att det är viktigt att ändå lyfta fram att även om
            själva rättsordningen på detta sätt är en effekt av EU-anslutningen,
            kan man inte skylla utslaget i det här fallet på EG-rätten. EG-domstolen
            gav ett ganska öppet yttrande till tingsrätten, där man, precis
            som Nils-Erik Söderqvist beskriver, sade att reklamförbudet inte
            stred mot regler om handelshinder om det inte finns andra och
            bättre sätt att skydda folkhälsan. Tolkningen vad som är andra
            och bättre sätt är det Marknadsdomstolen som gör. Men Marknadsdomstolen
            hade faktiskt i sak lika gärna kunnat komma fram till en annan
            slutsats. Man gjorde ändå inte det. Och eftersom man inte gjorde
            det innebär det att den dom som vi har fått måste vi som politiker
            förhålla oss till, och vi måste försöka agera med utgångspunkt
            i den på ett sätt där vi tolkar den på ett för folkhälsan så bra
            sätt som möjligt och utnyttjar det utrymme som domen ändå ger.
            Det är därför som vi går fram på detta sätt i två steg, med, vill
            jag säga, en stark uppbackning av riksdagen.
          </note>
          <note>
            Det ena steget är att vi ska ta fasta på det som
          </note>
          <note>
            Marknadsdomstolen säger. När det gäller begränsningar av vilken
            typ av alkohol som man ska få göra reklam för överlämnas den frågan
            explicit till lagstiftaren att bestämma. Marknadsdomstolen ger
            dessutom exempel på hur en sådan begränsning kan åstadkommas.
            Då har vi sagt att gränsen i Sverige ska gå vid 15 volymprocent.
            Vi förbjuder reklam för starksprit och starkvin.
          </note>
          <note>
            Det andra steget är i vilka forum och på vilket sätt som det
            ska vara tillåtet göra reklam. Vi vill ge en utredare i uppdrag
            att se över hur man kan använda det utrymme som domen ger för
            att i så stor utsträckning som möjligt begränsa alkoholreklamen
            i Sverige. Om det innebär att man måste se över utformningen av
            annonserna eller i vilka tidningar de publiceras har jag i dag
            lite svårt i dag att ta ställning till.
          </note>
          <note>
            Men jag vill säga att vi har de högsta möjliga ambitionerna på
            det här området.
          </note>
          <note type="speaker">
            Anf. 57 NILS-ERIK SÖDERQVIST (s):
          </note>
          <note>
            Fru talman! Jag förstår naturligtvis att en utredare ska titta
            på det här och att man inte vill föregripa den utredningen. Men
            jag vill ändå tolka Morgan Johanssons besked på den här punkten
            som att det finns tydliga och klara ambitioner att begränsa denna
            reklam så mycket som möjligt, och det känns välgörande.
          </note>
          <note>
            Jag har här vatten i mitt glas, men om det hade varit 6 cl ren
            alkohol i det hade det varit lika mycket som varje person ökar
            sin alkoholkonsumtion med varje månad i det här landet. Varje
            månad ökar vi alltså alkoholkonsumtionen med 6 cl ren alkohol
            per invånare över 15 år. Just nu sker det en dramatisk ökning
            av alkoholkonsumtionen. Några har sagt att den är större än vad
            den har varit på över hundra år.
          </note>
          <note>
            Även om statistiken har förändrats och jag har hört till dem
            som har varit försiktiga med att göra denna jämförelse råder det
            ingen tvekan om att vi i alla fall är på väg mot den nivån. Så
            är det.
          </note>
          <note>
            Jag brukar inte tycka att det är roligt att ha rätt när jag gissar,
            men jag har haft rätt hittills när jag har gissat hur utvecklingen
            skulle bli från mitten av 90-
          </note>
          <note>
            talet och fram till i dag. Vi kan nog tyvärr förvänta oss en
            fortsatt stark ökning av alkoholkonsumtionen.
          </note>
          <note>
            Då vet vi att det handlar om tillgänglighet, om skatteverktyget
            som tyvärr är väldigt urholkat och om ökade införselkvoter. Men
            det handlar också om det som vi hade hoppats inte skulle komma
            på vårt bord, nämligen om bekymmer med att det skulle öppnas upp
            för alkoholreklam.
          </note>
          <note>
            Alkoholkapitalet försöker naturligtvis på alla sätt att bli fritt
            från de pålar som är nedslagna i marken och som handlar om att
            man ska tygla denna drake så långt som möjligt. Nu försöker man
            på olika sätt att riva upp dessa pålar, och då gäller det att
            slå ned dem igen. Det är nog det allra viktigaste som vi har framför
            oss.
          </note>
          <note>
            Den reklam som finns internationellt vänder sig i stor utsträckning
            till barn, ungdomar och kvinnor.
          </note>
          <note>
            Sedan säger man från alkoholkapitalet att reklamen inte kommer
            att medföra någon ökad konsumtion, utan det handlar mera om att
            människor byter till andra sorter. Men det är ju nonsens. Inte
            minst genom förbudet mot tobaksreklam vet vi att det påverkade
            konsumtionen och minskade rökningen. De mest utsatta grupperna
            är ju lättast att manipulera, och det är oerhört bekymmersamt.
          </note>
          <note>
            En annan fråga som det finns anledning att koppla ihop med detta
            är vad vi har för förutsättningar och ambitioner att ta tag i
            detta för att påverka inom EU.
          </note>
          <note>
            Vi måste se till att det långsiktigt införs ett förbud mot alkoholreklam
            inom EU. Vad är framkomligt att göra? Har Morgan Johansson ambitioner
            att verka för ett förbud inom EU? Det vore spännande om vi kunde
            få det redovisat.
          </note>
          <note>
            Anf. 58 Statsrådet MORGAN JOHANS-
          </note>
          <note>
            SON (s):
          </note>
          <note>
            Fru talman! Det är alldeles riktigt som Nils-Erik
          </note>
          <note>
            Söderqvist säger, att vi har sett en dramatisk ökning av alkoholkonsumtionen.
            Bara under de senaste fem åren har det varit en 20-procentig ökning,
            från åtta liter till tio liter ren alkohol per individ. Det finns
            en bit kvar till EU-genomsnittet som ligger på tolv liter, men
            vi är på väg dit i en väldigt snabb takt. Man kan också se att
            drickandet har förändrats. Det har blivit mer och mer vardagligt
            drickande, och det är inte på något sätt mindre farligt än det
            helgdrickande som tidigare förekom. Tvärtom blir de långsiktiga
            alkoholskadorna på intet sätt mindre med den typen av drickande.
          </note>
          <note>
            Vi från regeringen har pekat ut fyra områden som ska vara fredade
            från alkohol. Alkohol ska inte få förekomma i trafiken, under
            kvinnors graviditeter, på arbetsplatser och under uppväxtåren.
            Ändå har antalet rattfyllerier ökat. Drickandet bland unga har
            ökat kraftigt, framför allt bland unga flickor. Vi ser till och
            med att drickandet bland de gravida har ökat. Man tar med sig
            det vardagliga drickandet också under graviditeten. Det är kanske
            inte längre så dramatiskt att dricka som det var tidigare.
          </note>
          <note>
            Nu gäller det att slå vakt om de instrument som vi har. Först
            har vi tillgänglighetsinstrumentet. Systembolaget är oerhört viktigt
            för att se till att man bara säljer alkohol till dem som är över
            20 år och inga andra. Detsamma gäller tillståndsgivningen för
            försäljning av alkohol på restauranger och krogar. Där har vi
            också sett en väldigt snabb utveckling under de senaste åren.
            Fler och fler tillstånd har utfärdats samtidigt som kommunernas
            tillsyn har försämrats. Vi måste nog se över vad vi kan göra på
            den bogen för att se till att alkohol inte blir tillgängligt för
            de allra yngsta på det sättet.
          </note>
          <note>
            Sedan har vi naturligtvis den rena brottsbekämpningen - hembrännningen,
            smugglingen och langningen - som vi måste bli mycket bättre på.
            Det är också viktigt med ett förebyggande arbete riktat främst
            till de unga. Alkoholkommittén arbetar med en form av förebyggande
            arbete. Men vi måste bli ännu bättre på det området och vara beredda
            att satsa ännu större resurser än vad vi tidigare gjort.
          </note>
          <note>
            Alkoholkapitalet, eller de kommersiella krafterna, säger att
            reklam inte betyder så mycket. Det är bara det att folk väljer
            andra varor i stället. Det där är inte sant. Det är klart att
            reklam betyder något. Det späder på konsumtionen. Om man till
            exempel investerar tiotusentals kronor för att annonsera i en
            stor dagstidning räknar man ju med att få tillbaka sina pengar.
          </note>
          <note>
            Man försöker också sälja en livsstil där drickandet är en del
            i att vara modern, att vara häftig eller att vara med i gänget.
            Det är en del av försäljningstricket.
          </note>
          <note>
            Även om vi inte vill erkänna det vet vi innerst inne att vi påverkas
            av reklam.
          </note>
          <note>
            Hur kan man gå fram i Europa? Jag tror att man måste försöka
            att få fastslaget en princip om att alkohol inte är vilken vara
            som helst. Alkohol måste hanteras med särskild omsorg och också
            med särskilda regler. Då är det klart att reklamfrågan är en fråga
            som man absolut kan tänka sig att driva vidare.
          </note>
          <note type="speaker">
            Anf. 59 NILS-ERIK SÖDERQVIST (s):
          </note>
          <note>
            Fru talman! Inte minst det sista var välgörande att höra. Jag
            har väntat på att man i EU-sammanhang ska komma dithän att det
            blir en acceptans för att alkohol inte är en vara vilken som helst,
            utan det är i stället en livsfarlig vara som måste omgärdas med
            restriktioner på alla möjliga sätt.
          </note>
          <note>
            Det är spännande att konstatera att vi i jämförelse med vår omvärld,
            inte minst det EU som vi nu är med i, har en lång tradition av
            att vara föregångare med en restriktiv alkoholpolitik. Vi ligger
            långt framme.
          </note>
          <note>
            Omvärlden har ett mycket, mycket värre läge. Ministern berörde
            också alldeles nyss i rena siffror och tal hur det ser ut med
            konsumtionen.
          </note>
          <note>
            Det värsta som nu händer är att vi lägger oss till med ett europeiskt
            alkoholmönster, att dricka under hela veckan, samtidigt som vi
            behåller vårt klassiska och gamla sätt att dricka, det vill säga
            under helgerna.
          </note>
          <note>
            Vi får alltså ett dubbelt alkoholmönster. Med ett sådant dubbelt
            alkoholmönster riskerar vi - om vi tittar framåt i det mörkaste
            scenariot, som vi får hoppas inte inträffar - att snabbt lägga
            oss i täten i EU när det gäller antalet människor som är alkoholskadade.
          </note>
          <note>
            Sedan har det också oerhörda ekonomiska konsekvenser. Man räknar
            med att vi har ungefär 130
          </note>
          <note>
            miljarder i samhällskostnader för alkoholen i vårt svenska samhälle.
            Tänk vad vi skulle kunna använda dessa pengar till, till sjukvård
            och till andra saker.
          </note>
          <note>
            Här finns alltså oerhört mycket att göra.
          </note>
          <note>
            Kopplat till dagens fråga skulle jag bara avslutningsvis vilja
            ställa frågan till Morgan Johansson på vilket sätt ministern är
            beredd att följa upp det här. En sak är att nu landa i två olika
            åtgärder, en snabb och sedan en i december. Men hur ska de sedan
            följas upp långsiktigt?
          </note>
          <note>
            Anf. 60 Statsrådet MORGAN JOHANS-
          </note>
          <note>
            SON (s):
          </note>
          <note>
            Fru talman! Jag tror faktiskt att uppföljningen görs bäst i riksdagen
            och att vi ska vårda den stora enighet som vi ju fick kring alkoholpolitiken
            när den här frågan kom upp på bordet. Det är en väldigt viktig
            sak att bygga vidare på för oss sex partier som nu är överens
            om hur vi ska hantera detta. Det är egentligen bara Moderaterna
            som står vid sidan om. Jag tror att det bästa sättet när det gäller
            folkhälsopolitik över huvud taget är att bygga den på ett brett
            sätt. Vi vet att Moderaterna har en annan uppfattning, att de
            står vid sidan om. De kan bli där. Jag tror att de egentligen
            gör sig själva en otjänst, därför att den allmänna opinionen i
            riket är nog den att detta är en fråga som man inte ska ta lätt
            på. Det är nog många som faktiskt är oroliga över vad som är på
            väg att hända, inte minst på ungdomssidan.
          </note>
          <note>
            Att bygga ut satsningarna på förebyggande insatser, att slå vakt
            om Systembolaget, att se över hur det egentligen står till med
            kommunernas tillståndsgivning och naturligtvis också att bygga
            ut missbrukarvården är en del av de satsningar som vi ska gå fram
            med. När det gäller pengarna på narkotikasidan är det klart att
            en del av dessa också kommer att kunna hamna hos dem som är alkoholiserade.
          </note>
          <note>
            Samtidigt tror jag att vi har bättre förutsättningar nu, trots
            detta att vi har hamnat i en sådan här situation, att vara offensiva
            än vad vi hade tidigare. Vi har en bred uppslutning i den här
            kammaren plus att vi har en känsla av att debatten vänder i riket.
            Det är inte längre den lätta och enkla låt-gå-politiken som man
            kan spela på hos människor, utan nu är det den ansvarstagande
            alkoholpolitiken som vinner terräng.
          </note>
          <note>
            Överläggningen var härmed avslutad.
          </note>
          <note>
            10 § Svar på interpellation 2002/03:191 om värnpliktstjänstgöring
            som civilt meritvärde
          </note>
          <note>
            Anf. 61 Försvarsminister LENI BJÖRK-
          </note>
          <note>
            LUND (s):
          </note>
          <note>
            Fru talman! Claes Västerteg har frågat mig vilka åtgärder jag
            avser att vidta för att det civila meritvärdet inom värnpliktstjänstgöringen
            ska öka samt vilka åtgärder jag avser att vidta för att underlätta
            för värnpliktiga att genomföra komvuxstudier utanför hemorten.
          </note>
          <note>
            Jag vill inleda med att säga att arbetet med att civilt meritvärdera
            värnpliktstjänstgöringen inte är något som enbart berör Försvarsdepartementet
            och mig som försvarsminister. Det handlar om samhällets syn på
            värnplikten och är ett arbete som berör hela samhället. Vi måste
            se det som en merit i sig att ha fullgjort en värnpliktsutbildning.
            Det är viktigt att inte glömma bort syftet med värnpliktsutbildningen.
            Omfattningen av arbetet med civilt meritvärde får inte medföra
            att de militära utbildningsmålen eftersätts.
          </note>
          <note>
            Jag kan inte hålla med Claes Västerteg när han säger att arbetet
            med det civila meritvärdet fallit mellan stolarna och att det
            enda konkreta resultat som kommit ut av detta är fria högskoleprov.
            Det har visat sig att frågorna är mer komplexa än man kunde tro
            när arbetet inleddes.
          </note>
          <note>
            På Försvarsdepartementet har vid årsskiftet en arbetsgrupp tillsatts
            med representanter från departementet, Försvarsmakten, Krisberedskapsmyndigheten
            och Totalförsvarets pliktverk. Arbetsgruppen har till uppgift
            att ta fram ett underlag för regeringens samlade syn på civilt
            meritvärde. Arbetet innebär att gruppen ska definiera vad som
            menas med civilt meritvärde samt presentera riktlinjer för det
            fortsatta arbetet.
          </note>
          <note>
            Resultatet från arbetsgruppens arbete har jag för avsikt att
            under hösten 2003 presentera för riksdagen.
          </note>
          <note>
            Utöver detta vidtar Försvarsmakten åtgärder för att de som fullgör
            värnpliktstjänstgöring ska kunna tillgodoräkna sig delar av sin
            utbildning i det civila livet efter avslutad tjänstgöring. Detta
            arbete kommer ständigt att pågå eftersom både samhället och de
            militära utbildningarna kommer att utvecklas. Exempel på delar
            av värnpliktsutbildningen som i dag ger civilt meritvärde är bland
            annat sjukvårdsutbildning och NBC-utbildning som vardera ger tio
            högskolepoäng. Som certifierade utbildningar kan exempelvis nämnas
            dykarutbildning som resulterar i yrkesdykarcertifikat samt terrängskoterutbildning
            som resulterar i förarbevis.
          </note>
          <note>
            För andra militära utbildningar kan det vara svårare, men inriktningen
            för Försvarsmaktens fortsatta arbete är att de civilt meriterande
            utbildningar som enskilda förband genomför nu också ska genomföras
            inom hela Försvarsmakten där så är möjligt utan att de militära
            utbildningsmålen eftersätts.
          </note>
          <note>
            Liksom Claes Västerteg har jag noterat att det är ett problem
            för vissa värnpliktiga att få sin hemkommun att betala för deras
            komvuxstudier på förbandsorten. Inte heller detta är en fråga
            som enbart är en försvarsfråga. Hittills har det dock rört sig
            om ett begränsat antal värnpliktiga vars hemkommuner inte beviljat
            förbandsorten ersättning för deras utbildningskostnader. Den arbetsgrupp
            jag tillsatt kommer i sitt arbete att behandla även denna fråga.
            Inriktningen är självklart att underlätta för de värnpliktiga
            att delta i komvuxstudier på förbandsorten där så kan ske utan
            att det hindrar den militära utbildningen.
          </note>
          <note type="speaker">
            Anf. 62 CLAES VÄSTERTEG (c):
          </note>
          <note>
            Fru talman! Till att börja med vill jag tacka för svaret på interpellationen.
          </note>
          <note>
            I dag tas runt 37 % av de mönstrade ut till plikttjänstgöring.
            Detta är en stor skillnad mot hur det var för ett antal år sedan,
            då det var naturligt och ett naturligt steg att göra värnplikten.
            Utvecklingen under senare tid har gått mot motsatt håll. I dag
            är det många som söker sig från att göra en plikttjänstgöring.
          </note>
          <note>
            Utvecklingen under senare tid har också gjort att det ställs
            högre krav på dem som gör totalförsvarsplikt, och det med rätta.
            Men utvecklingen av både försvaret, som sagt, och samhället har
            lett till att
          </note>
          <note>
            Försvarsmakten i mångt och mycket konkurrerar med exempelvis
            högskolor och universitet om gunsten och intresset från Sveriges
            unga killar och tjejer.
          </note>
          <note>
            Vi är alla överens om att vi vill ha ett försvar med en hög kvalitet
            och en hög kompetens både bland dem som är fast anställda och
            bland dem som gör sin värnpliktstjänstgöring. Men för att denna
            kvalitet och kompetens ska fortsätta att utvecklas krävs ett antal
            åtgärder. En av dessa är att se till att utbildningen under plikttjänstgöringen
            ges ett reellt civilt meritvärde. Detta kan också bidra till att
            öka intresset för att göra en plikttjänstgöring.
          </note>
          <note>
            Därför blir jag lite besviken när nu försvarsministern har tillsatt
            ytterligare en arbetsgrupp gällande det civila meritvärdet. Det
            är inte fler arbetsgrupper, utredningar och långbänkar som behövs,
            utan det som behövs är skarpa förslag. Utredningar som har tagit
            upp hur man ska hantera och utveckla det civila meritvärdet har
            det varit gott om under de senaste 20
          </note>
          <note>
            åren. Och det är ett antal förslag som har lagts fram -
          </note>
          <note>
            förslag som det slutligen, tyvärr, inte har blivit mycket av.
          </note>
          <note>
            Försvarsministern säger vidare i sitt svar att arbetsgruppen
            ska definiera vad som menas med civilt meritvärde. En sådan definition
            har gjorts på olika håll. Så sent som 1998 gjorde Pliktutredningen
            också en definition av civilt meritvärde. Deras definition av
            civilt meritvärde var som följer: att tjänstgöringen av både arbetsgivare
            och den enskilde som genomgått utbildning anses vara något som
            ger fortsatt nytta i det fortsatta livet.
          </note>
          <note>
            Även de båda pliktråd som vi har i Sverige, Civilpliktsrådet
            och Värnpliktsrådet, har definitioner på civilt meritvärde som
            är ungefär likalydande. Själva definitionen råder det alltså ganska
            stor enighet om.
          </note>
          <note>
            Den torde därför inte behöva utredas ännu en gång.
          </note>
          <note>
            För ett par veckor sedan fick vi i försvarsutskottet en föredragning
            om ytterligare en utredning som behandlat civilt meritvärde. Denna
            gång var utredaren placerad inom Försvarsdepartementet. Den bild
            jag fick av utredningen var att den har tagit ett ganska bra helhetsgrepp
            och innehåller en mängd intressanta förslag omkring hur detta
            med det civila meritvärdet kan förbättras. Jag skulle därför tycka
            att det vore intressant att veta om försvarsministern kommer att
            överväga några av de här förslagen eller bara vänta på arbetsgruppens
            utredning.
          </note>
          <note>
            Jag håller med försvarsministern om att arbetet med att förbättra
            den civila meritvärderingen inte enbart är en fråga för Försvarsdepartementet
            utan att det är en mycket bredare fråga än så. Det här spänner
            över ett flertal olika politikområden och berör ett flertal olika
            departement.
          </note>
          <note>
            Jag blir lite besviken, avslutningsvis, över att ministern sopar
            undan min andra fråga, om de värnpliktiga som i dag hindras från
            att delta i komvuxstudier.
          </note>
          <note>
            Hon sopar undan detta med att de är så få. Det är möjligt att
            det är ett problem som berör få individer.
          </note>
          <note>
            Dock ska inte frågan gömmas undan för det. Jag undrar därför
            om försvarsministern har för avsikt att ta upp detta problem med
            exempelvis utbildningsministern, eftersom frågan berör flera departement.
          </note>
          <note>
            Anf. 63 Försvarsminister LENI BJÖRK-
          </note>
          <note>
            LUND (s):
          </note>
          <note>
            Fru talman! Allra först hoppas jag att Claes Västerteg och jag
            är överens om att även om nu inte alla ungdomar ingår bland dem
            som tas ut till värnpliktstjänstgöring är det utomordentligt betydelsefullt
            att samhället som helhet har respekt för en genomgången värnpliktsutbildning,
            värderar den som en allmän kompetenshöjning och inser att den
            har ett civilt meritvärde.
          </note>
          <note>
            Det är riktigt att det har skett flera utredningar.
          </note>
          <note>
            Men nu är ju avsikten i den beredning som sker i departementet
            att alla tidigare utredningars och arbetsgruppers förslag ska
            kunna användas. Bakgrunden är naturligtvis att man har kommit
            olika långt på olika håll. Det har varit svårigheter att få uppslutning
            kring det här. En del av förslagen, som har blivit för gamla,
            har kanske inte riktigt samma relevans i dag men kan ändå ha ett
            visst intresse. Därför skulle jag vilja att vi nu ger den här
            arbetsgruppen en chans innan vi avfärdar den. Det betyder att
            mycket av det arbete som tidigare har lagts ned inte är bortkastat
            utan är ett viktigt underlag i det fortsatta arbetet.
          </note>
          <note>
            Förutsättningarna för att man ska lyckas är ju goda om man har
            en bra grund att stå på.
          </note>
          <note>
            Sedan vill jag säga att jag inte sopar det här problemet med
            dem som inte går i komvux under mattan.
          </note>
          <note>
            Det är en fråga som ska vara med i själva beredningsarbetet.
            Visar det sig då att andra departement och andra ministrar i regeringen
            behöver vidta åtgärder kommer jag att ta upp den frågan också
            i den fortsatta beredningen av ärendet.
          </note>
          <note>
            I likhet med Claes Västerteg tycker jag att det här är en utomordentligt
            betydelsefull sak som har stor vikt. Det är därför ingen obetydlig
            fråga som Claes
          </note>
          <note>
            Västerteg ställer.
          </note>
          <note type="speaker">
            Anf. 64 CLAES VÄSTERTEG (c):
          </note>
          <note>
            Fru talman! Jag delar försvarsministerns syn på att värnpliktstjänstgöring
            och civilpliktstjänstgöring är oerhört viktigt för samhället.
            Jag tror att vi på många olika arenor och många olika plan måste
            arbeta för att nå ut med hur pass bra utbildning det bedrivs inom
            de här områdena. Det behöver Försvarsmakten göra. Det behöver
            andra myndigheter inom totalförsvaret göra.
          </note>
          <note>
            Det behöver Försvarsdepartementet göra, och det behöver också
            vi göra som är aktiva på försvarspolitikens område.
          </note>
          <note>
            Jag ska inte säga att den här utredningen, eller den här arbetsgruppen,
            inte kommer att leda till något gott. Det hoppas jag att den gör.
            Men jag blir lite rädd när försvarsministern säger att det handlar
            om riktlinjer för det ytterligare arbetet. Då ställer jag mig
            frågan: Hur mycket ytterligare tid kommer det att ta innan vi
            uppnår en civil meritvärdering som är mycket bättre än den i dag?
            Det bedrivs en bra utbildning ute på många av de förband som vi
            har, och mycket av det värderas civilt.
          </note>
          <note>
            Sedan finns det också en del frågor som man kan ställa sig om
            hur man bedriver utbildningen och om varför den inte redan i dag
            är civilt meritvärderad. Jag ska ta ett exempel, som inte försvarsministern
            själv kan påverka men som gör att man funderar. Man kan få ett
            förarbevis inom Försvarsmakten för att köra en lastbil på 80-90
            ton. Men samma utbildning leder inte till att man automatiskt
            får ett körkort. Då är frågan: Är det utbildningen som inte är
            tillräcklig eller är det någon annanstans det brister? Det gör
            en lite orolig på flera olika plan.
          </note>
          <note>
            Än en gång vill jag säga något om det här med komvuxstudier.
            Det här är inte heller direkt någon ny fråga - liksom den civila
            meritvärderingen inte är någon ny fråga. Eksjö garnison har under
            ett antal år bedrivit ett gediget arbete för att försöka påverka
            politiker och politiska beslut för att vi ska kunna lösa det här
            på ett enkelt sätt, vilket borde vara möjligt.
          </note>
          <note>
            Jag skulle kunna tänka mig en modell där man hade en interkommunal
            ersättning vad gäller komvuxstudierna så att de som har en värnpliktstjänstgöring
            på annan ort ska kunna få bedriva studier på kvällstid utan att
            det påverkar den övriga utbildningen. Det är en modell som jag
            skulle kunna tänka mig. Jag hoppas att den delen av den civila
            meritvärderingen skulle kunna snabbas på lite och inte bara hamna
            under riktlinjerna för den här arbetsgruppen som ska komma till
            hösten.
          </note>
          <note>
            Anf. 65 Försvarsminister LENI BJÖRK-
          </note>
          <note>
            LUND (s):
          </note>
          <note>
            Fru talman! Det är ju så att man också inom Försvarsmakten lägger
            ned rätt mycket arbete på att komma fram när det gäller den civila
            meritvärderingen och att stimulera möjligheterna till andra studier.
          </note>
          <note>
            Mycket av det arbete som Försvarsmakten själv lägger ned kommer
            också att kunna användas i departementets arbetsgrupp eftersom
            det finns företrädare med.
          </note>
          <note>
            Jag tycker att det är viktigt att komma ihåg att
          </note>
          <note>
            Försvarsmakten har avsatt 25 miljoner kronor för att de civilt
            meriterande utbildningar som enskilda förband nu genomför ska
            kunna genomföras inom hela
          </note>
          <note>
            Försvarsmakten. Då kan man titta på om pengarna används på rätt
            sätt. Fungerar det bra? Det är en av de uppgifter som också den
            här centrala arbetsgruppen ska ha.
          </note>
          <note>
            Jag har också blivit nådd av Värnpliktsrådets erfarenheter av
            att det brister när det gäller civil meritvärdering och möjligheterna
            att få komplettera så att man kan få förarbevis och annat. Det
            är just därför de här resurserna finns och också därför arbetsgruppen
            som helhet är med.
          </note>
          <note>
            Men det finns ändå drag som är positiva. Jag tycker att man ska
            komma ihåg det. Amf 1 i Vaxholm har nu på allvar tagit tag i situationen.
            Bland annat får bevakningssoldaterna numera en civil väktarutbildning.
            De har också sett över möjligheterna att ge värnpliktiga ett civilt
            datakörkort. Det är Värnpliktsrådets egen uppgift.
          </note>
          <note>
            Värnpliktsrådet säger också att Sydkustens marinbas har för avsikt
            att ge sina bevakningssoldater en civil väktarutbildning. Marinbasen
            ger båtcheferna på det som heter Ekipaget en civilt meriterande
            skepparutbildning och möjligheter att läsa in en civilt gångbar
            maskinutbildning. På samma sätt ges maskinisterna en civil meritering.
          </note>
          <note>
            Första helikopterskvadronen i Boden ger de värnpliktiga som kör
            drivmedel en möjlighet att ta CE-
          </note>
          <note>
            körkort och lära sig om hantering av farligt gods.
          </note>
          <note>
            Räddningsmännen får ta C-kökort.
          </note>
          <note>
            Det finns en lång rad erfarenheter av detta, och det är precis
            alla de erfarenheterna som ska tas till vara. Vi ska se om de
            resurser som är avsatta faktiskt används så effektivt som de skulle
            kunna göras eller om det finns något annat sätt att stimulera
            så att de kommer fler till godo. För det är inte bra i dag, det
            är vi överens om.
          </note>
          <note type="speaker">
            Anf. 66 CLAES VÄSTERTEG (c):
          </note>
          <note>
            Fru talman! Jag har aldrig tvekat om att vi är överens om att
            det inte är bra i dag, men vi ska också se hur vi kan göra det
            bättre. Precis som försvarsministern nämnde i sitt inledningsanförande
            är inte
          </note>
          <note>
            Försvarsdepartementet själva ansvariga för detta.
          </note>
          <note>
            Det kanske är det som är problemet. Acceptansen av och förståelsen
            för frågan kanske inte är så stor inom andra politikområden. Jag
            är rädd för det. Om man tittar närmare på ett antal utredningar
            och propositioner som har lagts fram om livslångt lärande ser
            man att värnpliktstjänstgöringen och civilpliktstjänstgöringen
            inte lyfts fram som en del av det. Jag hoppas att vi på sikt kan
            få det att bli tydligare.
          </note>
          <note>
            Jag håller med försvarsministern om att det är mycket som görs
            bra i dag ute på förbanden. Jag gjorde själv min militärtjänst
            för lite drygt tio år sedan, och det var inte mycket till civil
            meritvärdering som fanns då. Så det har blivit väldigt mycket
            bättre bara på tio år.
          </note>
          <note>
            Men vi är som sagt många som hoppas på vad arbetsgruppen ska
            nå fram till. Jag hoppas som sagt att det inte bara blir riktlinjer
            utan att det också blir konkreta förslag. Det är många förslag
            som har lagts fram om detta och många av de förslagen har legat
            och mognat till sig. Förhoppningsvis är de som ett bra vin, de
            blir ännu bättre ju längre de får ligga och mogna till sig men
            att vi snart får korka upp den här flaskan så att vi får en bättre
            civil meritvärdering.
          </note>
          <note>
            Anf. 67 Försvarsminister LENI BJÖRK-
          </note>
          <note>
            LUND (s):
          </note>
          <note>
            Fru talman! Ja, Claes Västerteg, jag som hörde det tidigare interpellationssvaret
            törs inte fortsätta den metaforen utan jag kan bara säga att jag
            tycker att det är bra att det har blivit bättre på tio år. Jag
            är fortfarande inte nöjd.
          </note>
          <note>
            Precis som Claes Västerteg säger handlar hela utvecklingen i
            samhället om att utbildning är någonting som ständigt återkommer.
            Det är då naturligt att vi under perioden för plikttjänstgöring
            ser efter om vi kan använda den militära utbildningen som civil
            grund eller om vi på annat sätt kan stödja att de som genomgår
            värnpliktstjänstgöring också kan få annan typ av kompletterande
            utbildning för sin fortsatta yrkesverksamhet. Det är ett ansvar
            vi har för pliktutbildningen. Sedan får vi tillsammans se till
            att allmän värnplikt också ges ett allmänt civilt meritvärde.
          </note>
          <note>
            Överläggningen var härmed avslutad.
          </note>
          <note>
            11 § Hänvisning av ärende till utskott
          </note>
          <note>
            Föredrogs och hänvisades
          </note>
          <note>
            Redogörelse
          </note>
          <note>
            2002/03:RR1 till finansutskottet
          </note>
          <note>
            12 § Förnyad bordläggning
          </note>
          <note>
            Föredrogs och bordlades åter
          </note>
          <note>
            Socialutskottets betänkande 2002/03:SoU8
          </note>
          <note>
            Bostadsutskottets betänkande 2002/03:BoU6
          </note>
          <note>
            Näringsutskottets betänkande 2002/03:NU4
          </note>
          <note>
            Utbildningsutskottets betänkande 2002/03:UbU3
          </note>
          <note>
            Konstitutionsutskottets betänkanden 2002/03:KU17,
          </note>
          <note>
            KU18, KU24 och KU26
          </note>
          <note>
            Finansutskottets betänkanden 2002/03:FiU9 och
          </note>
          <note>
            FiU12
          </note>
          <note>
            Utrikesutskottets betänkande 2002/03:UU4
          </note>
          <note>
            Kulturutskottets betänkanden 2002/03:KrU2 och
          </note>
          <note>
            KrU3
          </note>
          <note>
            13 § Bordläggning
          </note>
          <note>
            Anmäldes och bordlades
          </note>
          <note>
            Motioner med anledning av prop. 2002/03:38 Straffansvar för terroristbrott
          </note>
          <note>
            2002/03:Ju2 av Alice Åström m.fl. (v)
          </note>
          <note>
            2002/03:Ju3 av Beatrice Ask m.fl. (m)
          </note>
          <note>
            2002/03:Ju4 av Leif Björnlod och Gustav Fridolin
          </note>
          <note>
            (mp)
          </note>
          <note>
            2002/03:Ju5 av Johan Pehrson m.fl. (fp)
          </note>
          <note>
            Kulturutskottets betänkanden
          </note>
          <note>
            2002/03:KrU4 Idrottsfrågor
          </note>
          <note>
            2002/03:KrU5 Ungdomsfrågor
          </note>
          <note>
            Miljö- och jordbruksutskottets betänkande
          </note>
          <note>
            2002/03:MJU9 Jakt och viltvård
          </note>
          <note>
            Bostadsutskottets betänkande
          </note>
          <note>
            2002/03:BoU5 Byggfrågor
          </note>
          <note>
            14 § Anmälan om interpellationer
          </note>
          <note>
            Anmäldes att följande interpellationer framställts
          </note>
          <note>
            den 3 mars
          </note>
          <note>
            2002/03:215 av Ulf Nilsson (fp) till statsrådet Morgan
          </note>
          <note>
            Johansson
          </note>
          <note>
            Vården av missbrukare
          </note>
          <note>
            den 4 mars
          </note>
          <note>
            2002/03:216 av Lars-Ivar Ericson (c) till justitieminister Thomas
            Bodström
          </note>
          <note>
            Skuldsanering
          </note>
          <note>
            Interpellationerna redovisas i bilaga som fogas till riksdagens
            snabbprotokoll tisdagen den 11 mars.
          </note>
          <note>
            15 § Anmälan om frågor för skriftliga svar
          </note>
          <note>
            Anmäldes att följande frågor för skriftliga svar framställts
          </note>
          <note>
            den 3 mars
          </note>
          <note>
            2002/03:599 av Birgitta Ohlsson (fp) till statsrådet
          </note>
          <note>
            Jan O Karlsson
          </note>
          <note>
            Avvisningsstopp för irakier och kurder
          </note>
          <note>
            2002/03:600 av Berit Jóhannesson (v) till statsrådet
          </note>
          <note>
            Jan O Karlsson
          </note>
          <note>
            Stödet till humanitär minröjning
          </note>
          <note>
            den 4 mars
          </note>
          <note>
            2002/03:601 av Cecilia Widegren (m) till vice statsminister Margareta
            Winberg
          </note>
          <note>
            Regeringens jämställdhetspolitik
          </note>
          <note>
            2002/03:602 av Marita Aronson (fp) till utbildningsminister Thomas
            Östros
          </note>
          <note>
            Skydd av personuppgifter inom klinisk forskning
          </note>
          <note>
            2002/03:603 av Henrik S Järrel (m) till utbildningsminister Thomas
            Östros
          </note>
          <note>
            Anslag till medicinsk forskning
          </note>
          <note>
            2002/03:604 av Cecilia Widegren (m) till jordbruksminister Ann-Christin
            Nykvist
          </note>
          <note>
            Sveriges vildhästar - ett unikt kulturarv
          </note>
          <note>
            2002/03:605 av Bengt-Anders Johansson (m) till miljöminister
            Lena Sommestad
          </note>
          <note>
            Tillåtlighetsprövning
          </note>
          <note>
            2002/03:606 av Henrik S Järrel (m) till justitieminister Thomas
            Bodström
          </note>
          <note>
            Processrättsliga principer
          </note>
          <note>
            2002/03:607 av Ulla Hoffmann (v) till statsrådet Jan
          </note>
          <note>
            O Karlsson
          </note>
          <note>
            Kvinnors asylskäl
          </note>
          <note>
            2002/03:608 av Henrik S Järrel (m) till statsrådet Jan
          </note>
          <note>
            O Karlsson
          </note>
          <note>
            Statslösa
          </note>
          <note>
            2002/03:609 av Henrik S Järrel (m) till finansminister Bosse
            Ringholm
          </note>
          <note>
            Investeringskapital
          </note>
          <note>
            2002/03:610 av Gustav Fridolin (mp) till utrikesminister Anna
            Lindh
          </note>
          <note>
            Förföljelse av homosexuella i Egypten
          </note>
          <note>
            2002/03:611 av Henrik S Järrel (m) till statsrådet
          </note>
          <note>
            Ulrica Messing
          </note>
          <note>
            Sjösäkerhet
          </note>
          <note>
            Frågorna redovisas i bilaga som fogas till riksdagens snabbprotokoll
            tisdagen den 11 mars.
          </note>
          <note>
            16 § Anmälan om skriftligt svar på fråga
          </note>
          <note>
            Anmäldes att skriftligt svar på följande fråga inkommit
          </note>
          <note>
            den 4 mars
          </note>
          <note>
            2002/03:539 av Annelie Enochson (kd) till näringsminister Leif
            Pagrotsky
          </note>
          <note>
            Lokalisering av det nationella centrumet för innovation, kommersialisering
            och miljöexport
          </note>
          <note>
            Svaret redovisas i bilaga som fogas till riksdagens snabbprotokoll
            tisdagen den 11 mars.
          </note>
          <note>
            17 § Kammaren åtskildes kl. 18.42.
          </note>
          <note>
            Förhandlingarna leddes av förste vice talmannen från sammanträdets
            början till ajourneringen kl. 16.27 och av andre vice talmannen
            därefter till sammanträdets slut.
          </note>
        </div>
      </body>
    </text>
  </TEI>
</teiCorpus>
