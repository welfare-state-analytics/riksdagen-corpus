<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 200203</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 200203</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200203--15</head>
          <docDate when="2002-11-12 00:00:00">2002-11-12 00:00:00</docDate>
        </div>
      </front>
      <body>
        <div>
          <note>
            Det justerade protokollet beräknas utkomma om 3 veckor
          </note>
          <note>
            ----------------------------------------------------------------------
          </note>
          <note>
            1 § Justering av protokoll
          </note>
          <note>
            Justerades protokollen för den 5 och 6 november.
          </note>
          <note>
            2 § Meddelande om frågestund
          </note>
          <note>
            Talmannen meddelade att vid frågestunden torsdagen den 14 november
            kl. 14.00 skulle följande statsråd närvara:
          </note>
          <note>
            Vice statsminister Margareta Winberg, utbildningsminister Thomas
            Östros, finansminister Bosse
          </note>
          <note>
            Ringholm, miljöminister Lena Sommestad och statsrådet Hans Karlsson.
          </note>
          <note>
            3 § Anmälan om fördröjt svar på interpellation
          </note>
          <note>
            Till riksdagen hade inkommit följande skrivelse:
          </note>
          <note>
            Interpellation 2002/03:20
          </note>
          <note>
            Till riksdagen
          </note>
          <note>
            Interpellation 2002/03:20 av Per Bill (m) om kollektiv bestraffning
            av självförsörjande studenter
          </note>
          <note>
            Interpellationen kommer att besvaras den
          </note>
          <note>
            19 november 2002.
          </note>
          <note>
            Skälet till dröjsmålet är hög arbetsbelastning.
          </note>
          <note>
            Stockholm den 8 november 2002
          </note>
          <note>
            Näringsdepartementet
          </note>
          <note>
            Leif Pagrotsky
          </note>
          <note>
            Enligt uppdrag
          </note>
          <note>
            Olof Hedberg
          </note>
          <note>
            Tf. expeditionschef
          </note>
          <note>
            4 § Svar på interpellation 2002/03:17 om USA:s hot om att använda
            kärnvapen mot Irak
          </note>
          <note type="speaker">
            Anf. 1 Utrikesminister ANNA LINDH (s):
          </note>
          <note>
            Herr talman! Lars Ohly har frågat mig vad jag tänker göra i FN,
            EU och andra internationella sammanhang för att förmå USA att
            dra tillbaka sitt hot om att använda kärnvapen mot Irak.
          </note>
          <note>
            Företrädare för den amerikanska administrationen har vid ett
            flertal tillfällen sagt sig inte vilja utesluta några handlingsalternativ
            i händelse av ett annat lands användning av massförstörelsevapen
            mot USA eller dess allierade. Det har däremot inte förekommit
            några explicita hot om att använda kärnvapen vare sig mot
          </note>
          <note>
            Irak eller mot något annat land.
          </note>
          <note>
            Sverige tar avstånd från varje lands användande av kärnvapen
            eller hot om användande av kärnvapen.
          </note>
          <note>
            Den svenska synen på kärnvapen är glasklar, och kärnvapennedrustning
            är sedan länge en högt prioriterad fråga i svensk utrikespolitik.
            Det finns inget formellt förbud mot kärnvapen, men USA och de
            andra kärnvapenstaterna har åtagit sig att fullständigt och ovillkorligt
            nedrusta sina kärnvapenarsenaler. Det faktum att kärnvapen inte
            har kommit till användning sedan andra världskriget innebär också
            att det finns en allmänt accepterad norm mot kärnvapenanvändning.
          </note>
          <note>
            Fördraget om förhindrande av spridning av kärnvapen, NPT, utgör
            huvudspåret för den svenska regeringens kärnvapenpolitik. Vid
            NPT:s översynskonferens år 2000 enades samtliga 187 NPT-stater
            om en handlingsplan i 13 steg för kärnvapennedrustning.
          </note>
          <note>
            Denna inkluderade bland annat ett otvetydigt åtagande från kärnvapenstaterna
            att fullständigt avskaffa sina kärnvapenarsenaler. Dessutom åtog
            sig de fem kärnvapenstaterna, inklusive USA, bland annat att ge
            kärnvapen en minskande roll i de säkerhetspolitiska doktrinerna,
            att göra unilaterala neddragningar, att inkludera taktiska kärnvapen
            i nedrustningsprocessen, att göra nedrustningsprocessen oåterkallelig
            och att öka öppenheten avseende kärnvapenkapaciteten.
          </note>
          <note>
            USA är, liksom övriga NPT-stater, bundet av överenskommelsen
            från år 2000.
          </note>
          <note>
            Jag kräver ständigt - i enskilda samtal och i internationella
            organ, senast i mitt tal i FN:s generalförsamling - att kärnvapenstaterna,
            inklusive USA, ska leva upp till sina åtaganden att rusta ned
            kärnvapnen på ett sådant sätt att de verkligen förstörs och inte
            endast ställs i lager.
          </note>
          <note>
            Jag har även i en artikel i International Herald
          </note>
          <note>
            Tribune i juli i år tillsammans med min finske kollega
          </note>
          <note>
            Erkki Tuomioja uttryckt oro för möjliga förestående förändringar
            i den amerikanska kärnvapenpolitiken, såsom de föreslagits inom
            ramen för den amerikanska administrationens översyn av kärnvapenpolitiken,
            den så kallade Nuclear Posture Review.
          </note>
          <note type="speaker">
            Anf. 2 LARS OHLY (v):
          </note>
          <note>
            Herr talman! Jag vill tacka utrikesministern för svaret. Det
            var ungefär vad jag hade förväntat mig.
          </note>
          <note>
            Det var också i huvudsak bra. Den svenska politiken i fråga om
            kärnvapenstaternas behov av kärnvapennedrustning och risken med
            att sådana stater använder hot om kärnvapen är bra. Därför hade
            jag blivit förvånad om svaret hade varit annorlunda.
          </note>
          <note>
            Varför tar jag då upp interpellationen? Jo, därför att det är
            oerhört allvarligt när en kärnvapenstat använder sitt innehav
            av kärnvapen till att hota i internationella konflikter. Det är
            tillräckligt allvarligt om en stat hotar med att använda militärt
            våld. Men när en kärnvapenstat gör det och inte utesluter något
            handlingsalternativ, då vet alla att det handlar om en stat som
            sitter på det värsta vapen som mänskligheten känner.
          </note>
          <note>
            Det utrikesministern här föredrar är ett ständigt pågående arbete
            från svensk sida för att befrämja nedrustning av kärnvapen, för
            att förhindra att kärnvapenstaterna såväl hotar att använda kärnvapen
            som hotar att inte fullfölja de åtaganden som följer av nedrustningsavtal.
            Det är naturligtvis jättebra. Men i just detta konkreta fall har
            mycket få uppmärksammat att USA genom att inte utesluta något
            handlingsalternativ faktiskt hotar att använda kärnvapen i en
            konflikt, något som absolut skulle kunna drabba oerhört många
            människor på ett oerhört otäckt sätt.
          </note>
          <note>
            Det här är inte tillräckligt, utrikesministern. Jag tycker att
            det är viktigt att vi inte bara arbetar för kärnvapennedrustning
            i allmänhet och att utrikesministern inte bara gör allt det bra
            arbete som nämns i interpellationssvaret. Vi måste också lyfta
            fram att här handlar det om världens starkaste militärmakt med
            kärnvapen till sitt förfogande som hotar att använda dessa i en
            konflikt, vilket skulle få katastrofala följder.
          </note>
          <note>
            Jag hoppas alltså att utrikesministern kanske till och med kan
            skärpa inställningen lite grann och utifrån den gemensamma utgångspunkt
            som vi har en mycket stor uppslutning kring i Sveriges riksdag
            inte bara fortsätta arbetet för kärnvapennedrustning utan också
            just i detta fall tala klarspråk: Det är inte acceptabelt att
            någon stat använder hot om kärnvapenanvändning i internationella
            konflikter.
          </note>
          <note type="speaker">
            Anf. 3 Utrikesminister ANNA LINDH (s):
          </note>
          <note>
            Herr talman! Jag kan svara ganska kort: Det är självklart aldrig
            acceptabelt att ett land hotar att använda kärnvapen. Vi har dock
            inte uppfattat det som att USA i det här läget verkligen uttryckligen
            har hotat med att använda kärnvapen, varken direkt eller indirekt.
            Något sådant vore fullständigt oacceptabelt för hela det internationella
            samfundet.
          </note>
          <note>
            Däremot är det viktigt att hela arbetet för att få en rejäl kärnvapennedrustning
            fortsätter. Jag tror att Lars
          </note>
          <note>
            Ohly och jag, och för övrigt övriga riksdagspartier också, är
            överens om vikten av att vi fortsätter att se till att nedrustningsagendan
            verkligen blir verklighet.
          </note>
          <note>
            Men skälet till att frågan om Irak och kärnvapen inte har diskuterats
            mer tror jag helt enkelt är att man inte har upplevt det som ett
            amerikanskt hot att använda kärnvapen mot Irak.
          </note>
          <note type="speaker">
            Anf. 4 LARS OHLY (v):
          </note>
          <note>
            Herr talman! Det är riktigt att det inte finns något explicit
            hot. Det är inte så att USA eller någon företrädare för den amerikanska
            administrationen har sagt: Vi kommer att använda kärnvapen om
            inte detta görs. Däremot har man sagt: Vi utesluter inte något
            handlingsalternativ. Det sägs av världens starkaste militärmakt,
            som till sitt förfogande har den största kärnvapenarsenalen i
            världen.
          </note>
          <note>
            Vad skulle vi säga om Pakistan sade samma sak i konflikten med
            Indien - vi utesluter inte något handlingsalternativ för att militärt
            bekämpa Indien? Vi skulle naturligtvis rasa. Vi skulle naturligtvis
            ifrågasätta omdömet hos en ledning med kärnvapen som använder
            detta innehav till att hota en annan nation.
          </note>
          <note>
            Och det är just det som den amerikanska administrationens företrädare
            gör. Det är just det som försvarsledningen har gjort. Därför måste
            vi, till dess att de tar tillbaka detta hot, vara tydliga med
            att det inte är acceptabelt att hota med användning av kärnvapen.
          </note>
          <note>
            Den administration som gör det måste ställas till svars för att
            den så lättsinnigt tar världens fred på sina axlar och så lättsinnigt
            hotar med användande av det värsta vapensystem som världen känner.
          </note>
          <note type="speaker">
            Anf. 5 Utrikesminister ANNA LINDH (s):
          </note>
          <note>
            Herr talman! Jag tror att alla stater är väldigt klara i sin
            uppfattning att det alltid är oacceptabelt med kärnvapen.
          </note>
          <note>
            Det som har diskuterats mycket och som kommer att fortsätta att
            diskuteras är huruvida USA har sänkt kärnvapentröskeln. Där har
            bland annat Sverige och
          </note>
          <note>
            Finland agerat gemensamt. Vi menar att det är viktigt att ett
            land som USA aldrig sänker sin kärnvapentröskel. Den amerikanska
            reaktionen på det har varit att man bestämt har förklarat att
            man inte har sänkt kärnvapentröskeln och att detta är en missuppfattning.
            Inte desto mindre har både finska utrikesministern och jag själv
            pekat på riskerna att de i den nya amerikanska doktrinen ändå
            riskerar att sänka kärnvapentröskeln. Jag tror att de diskussionerna
            är väldigt viktiga.
          </note>
          <note>
            Däremot tror jag fortfarande inte att det ens har varit aktuellt
            för USA att hota med att använda kärnvapen mot Irak, därför att
            i det läget skulle USA
          </note>
          <note>
            ställas så ensamt i världspolitiken att det skulle vara ett stort
            problem och en stor risk också för USA.
          </note>
          <note>
            Jag tror att vi är överens i denna sakfråga, även om vi inte
            alltid brukar vara överens i alla riksdagsdebatter.
          </note>
          <note>
            Överläggningen var härmed avslutad.
          </note>
          <note>
            5 § Svar på interpellation 2002/03:15 om konkurrens för lägre
            matpriser
          </note>
          <note>
            Anf. 6 Miljöminister LENA SOMMES-
          </note>
          <note>
            TAD (s):
          </note>
          <note>
            Herr talman! Martin Andreasson har med hänvisning till regleringen
            i plan- och bygglagen (1987:10),
          </note>
          <note>
            PBL, frågat jordbruksministern vilka åtgärder hon avser att vidta
            för att minska kommunernas möjligheter att stoppa nyetableringar
            av livsmedelshandel.
          </note>
          <note>
            Arbetet i regeringen är så fördelat att det ankommer på mig att
            besvara frågan.
          </note>
          <note>
            Enligt plan- och bygglagen är det en kommunal angelägenhet att
            planlägga användningen av mark och vatten. Vid prövning av frågor
            enligt PBL ska både allmänna och enskilda intressen beaktas. Enligt
          </note>
          <note>
            PBL ska det bland annat finnas lämpliga platser för att anordna
            en rimlig samhällsservice och kommersiell service inom eller i
            nära anslutning till områden med sammanhållen bebyggelse.
          </note>
          <note>
            Kommunernas möjligheter att vid planläggning precisera handelsändamålet
            i en detaljplan har förändrats vid två tillfällen under 1990-talet.
            Det har skett genom lagändringar som trädde i kraft den 1 april
          </note>
          <note>
            1992 respektive den 1 januari 1997. Inför den senare ändringen,
            då möjlighet att i detaljplan närmare reglera handelsändamålet
            i huvudsak återinfördes, uttalade regeringen bland annat att ökad
            konkurrens inom handeln utgör ett naturligt inslag i vad som torde
            avses med en lämplig samhällsutveckling. Regeringen angav vidare
            att intresset av en effektiv konkurrens självfallet ska beaktas
            även i fortsättningen.
          </note>
          <note>
            Under senare år har betydelsen av en hållbar samhällsutveckling
            betonats alltmer. Det innebär bland annat att markanvändningsplanering
            och bebyggelseutveckling måste präglas av en helhetssyn där långsiktig
            hållbarhet vävs samman och bedöms utifrån ekologiska, ekonomiska,
            sociala och kulturella aspekter. Av betydelse i det här sammanhanget
            är bland annat miljökvalitetsmålet God bebyggd miljö. Enligt riksdagens
            beslut med anledning av propositionen
          </note>
          <note>
            Svenska miljömål (bet. 2001/02:MJU3, rskr.
          </note>
          <note>
            2001/02:36) ska den fysiska planeringen och samhällsbyggandet
            senast 2010 grundas på program och strategier för bland annat
            hur ett varierat utbud av bostäder, arbetsplatser, service och
            kultur kan åstadkommas så att bilanvändningen kan minska där alternativ
            finns och förutsättningarna för miljöanpassade och resurssnåla
            transporter förbättras.
          </note>
          <note>
            Vidare har konkurrensförhållandena och den höga prisnivån inom
            handeln i Sverige uppmärksammats under senare år. Regeringen konstaterar
            i propositionen Konkurrenspolitik för förnyelse och mångfald
          </note>
          <note>
            (prop. 1999/2000:140) bland annat att konkurrensen i
          </note>
          <note>
            Sverige inom detaljhandeln, och särskilt på dagligvaruområdet,
            är svag och att prisskillnaderna inom detaljhandeln mellan olika
            regioner är stora.
          </note>
          <note>
            En av de viktigaste faktorerna som bestämmer konkurrenssituationen
            är möjligheterna för en aktör att etablera sig på en marknad.
            Kommunernas planering och tillämpning av plan- och bygglagen kan
            därför ha betydelse för den konkurrens som etableras regionalt
            och lokalt.
          </note>
          <note>
            Regeringen har den 27 juni 2002 beslutat tillkalla en parlamentariskt
            sammansatt kommitté med uppdrag att se över plan- och bygglagstiftningen
            samt att lämna förslag till de lagändringar som behövs (dir.
          </note>
          <note>
            2002:97).
          </note>
          <note>
            Mot bakgrund av den diskussion som har förts angående just konkurrensen
            säger man bland annat i direktiven till kommittén att kommittén
            ska analysera hur konkurrensaspekterna beaktas vid den fysiska
            planeringen samt pröva om och hur planeringen kan ge bättre förutsättningar
            för ökad konkurrens inom bland annat handeln och byggsektorn.
            Kommittén ska enligt direktiven lämna sitt slutbetänkande senast
            den
          </note>
          <note>
            31 december 2004.
          </note>
          <note>
            En översyn av plan- och bygglagen har alltså inletts. De frågeställningar
            som Martin Andreasson har tagit upp i interpellationen kommer
            att behandlas inom ramen för den nu pågående översynen.
          </note>
          <note type="speaker">
            Anf. 7 MARTIN ANDREASSON (fp):
          </note>
          <note>
            Herr talman! Jag ber att få tacka för svaret från miljöministern.
          </note>
          <note>
            "Förslagen bedöms inte förorsaka några kostnader för det allmänna
            eller för enskilda." Så sade regeringen i 1996 års proposition
            om att ta bort de konkurrensbefrämjande bestämmelserna ur plan-
            och bygglagen. Bestämmelsen hade införts 1992 under den borgerliga
            regeringen, men sedan 1997 nämns konkurrensintresset inte i plan-
            och bygglagens bestämmelse om handelsändamål i detaljplan.
          </note>
          <note>
            Herr talman! Varje år köper svenska konsumenter mat i livsmedelsbutiker
            för minst 130 miljarder kronor. Ett flertal studier har gjorts
            av den svenska prisnivån i jämförelse med andra länder. Enligt
            Eurostatundersökningen år 2000 var den svenska maten 18 %
          </note>
          <note>
            dyrare. Konkurrensverkets analyser pekar på att ungefär halva
            den merkostnaden kan förklaras utifrån skillnader i inkomstnivå,
            skatter, växelkursförändringar med mera. Den andra hälften förklaras
            till största delen med bristen på konkurrens.
          </note>
          <note>
            I reda pengar betyder det att den dåliga konkurrensen tvingar
            svenska konsumenter att varje år betala 10 miljarder kronor för
            mycket för maten. Det blir nästan 200 miljoner i veckan eller,
            om man så vill, ungefär 400 000 kr bara under den tid som den
            här debatten kan beräknas pågå.
          </note>
          <note>
            Bakom detta sakernas tillstånd finns förstås inte en ensam förklaring.
            Några viktiga faktorer ska dock lyftas fram.
          </note>
          <note>
            Till att börja med har vi en extrem koncentration i dagligvaruhandeln.
            Det finns visserligen många butikskedjor med olika namn: ICA Supermarket,
            Hemköp, Coop Forum, Kvantum, Spar, Gröna Konsum,
          </note>
          <note>
            Maxi, Vivo, Rimi, Tempo, Willys, Matex och HP.
          </note>
          <note>
            Men alla de kedjor jag nämnde tillhör något av de tre stora blocken:
            ICA, Axfood och KF, som tillsammans har lagt under sig nästan
            90 % av marknaden.
          </note>
          <note>
            Detta skulle kunna avhjälpas om nya aktörer hade lätt att komma
            in på marknaden. Men det är inte fallet. Det är här som dagens
            plan- och bygglag har blivit en bov i dramat, inte minst på grund
            av dess tillämpning som skapar svårigheter för nya aktörer att
            få tillgång till butikslägen.
          </note>
          <note>
            "Förslagen bedöms inte förorsaka några kostnader för det allmänna
            eller för enskilda." Jo, herr talman, när regeringen år 1997 tonade
            ned behovet av konkurrens i livsmedelshandeln ledde detta verkligen
            till merkostnader för oss alla.
          </note>
          <note>
            När nu en kommitté ska göra en översyn är det oundvikligt att
            granskningen av reglerna för handelsändamålet i detaljplanen sker
            inom ramen för det arbetet. Men det är först om drygt två år som
            kommittén ska lämna sitt slutbetänkande. Vi i Folkpartiet liberalerna
            menar att konsumenternas behov av ökad konkurrens för lägre matpriser
            är så pass brännande att det inte är rimligt att förslagen ska
            behöva bli liggande till dess. Från Folkpartiets sida vill vi
            gå fortare fram.
          </note>
          <note>
            Regeringen har redan gett kommittén i uppdrag att redovisa vissa
            delbetänkanden under 2003. Folkpartiet anser att regeringen också
            bör beställa ett delbetänkande om konkurrensfrågorna. Detta är
            en fråga som brådskar. Ju tidigare lagförslag för att öka konkurrensen,
            desto bättre. För varje dag som går fortsätter
          </note>
          <note>
            Sveriges konsumenter att förlora pengar.
          </note>
          <note>
            Min följdfråga till miljöministern blir därför: Är miljöministern
            beredd att lämna tilläggsdirektiv till kommittén om en översyn
            av plan- och bygglagstiftningen om att så tidigt som möjligt,
            helst under 2003, lägga fram ett delbetänkande med förslag om
            att förtydliga konkurrensintresset i plan- och bygglagen?
          </note>
          <note>
            Anf. 8 Miljöminister LENA SOMMES-
          </note>
          <note>
            TAD (s):
          </note>
          <note>
            Herr talman! Det är viktigt att ha ett gott underlag när man
            fattar beslut. Därför är det bra att Konkurrensverket har gjort
            en lång rad analyser. Dock vill jag här förtydliga resultaten
            av Konkurrensverkets analyser.
          </note>
          <note>
            Konkurrensverket har inte visat att hälften av prisskillnaden
            faktiskt avgörs av bristande konkurrens i Sverige. Man har kunnat
            visa att det är en ganska liten del som utgörs av detta, men man
            antar att en betydligt större del utgörs av bristande konkurrens.
          </note>
          <note>
            Man har efter denna undersökning av de svenska matpriserna i
            jämförelse med de europeiska gått vidare med fördjupade analyser
            av kommunernas betydelse när det gäller PBL och med regionala
            analyser för att se vilka faktorer som faktiskt påverkar prisnivån.
          </note>
          <note>
            Konkurrensverket har då konstaterat en tendens till att kommuner
            som styr detaljhandelsetablering enligt PBL har något mindre butiksyta.
            Det är ett mycket svagt samband. Man har inte heller kunnat finna
            några tydliga samband mellan företagskoncentration och regional
            prisnivå. Man har t.ex. inte kunnat förklara med hjälp av konkurrenssituationen
            varför priserna i Västsverige är så pass mycket lägre. Man ser
            däremot att andra faktorer kan ha större betydelse än själva företagskoncentrationen,
            t.ex. förekomsten av en lågprisbutik, butikernas läge och även
            butikernas storlek. Det finns tecken på att mindre butiker och
            sådana som inte tillhör stora kedjor - något som interpellanten
            var inne på - kan spela roll för prisbildningen. Det kan ha en
            större betydelse för prisbildningen än den övergripande konkurrenssituationen.
          </note>
          <note>
            Man kan således konstatera att om man noga går igenom Konkurrensverkets
            rapporter är det mycket problematiskt att finna entydiga förklaringar
            till variationer i prisnivå i Sverige. Därför ska man också vara
            försiktig med att dra entydiga slutsatser när det gäller kommunernas
            betydelse och tillämpningen av
          </note>
          <note>
            PBL.
          </note>
          <note>
            Vad som hände 1997 är att möjligheten att i huvudsak precisera
            handelsändamålet återinfördes, det vill säga för kommunerna att
            säga "här ska det vara livsmedel" eller "här ska det inte vara
            livsmedel".
          </note>
          <note>
            Min bedömning är att med den bakgrund vi nu har med Konkurrensverkets
            analyser är det inte entydigt att möjligheterna för butiker eller
            entreprenörer att var som helst kunna etablera handel och att
            kommunerna inte kan styra om det ska vara handel eller inte, inte
            självklart skulle förbättra konkurrenssituationen.
          </note>
          <note>
            Det kan vara så, men vi behöver utreda detta lite bättre.
          </note>
          <note>
            Vi måste också komma ihåg att konkurrenssituationen är en viktig
            del som ska beaktas enligt PBL.
          </note>
          <note>
            Kommunerna kan behöva styra ännu hårdare, just för att se till
            att etableringen av butikernas lägen sker på ett sätt som gör
            att det blir konkurrens, att det blir en lämplig typ av butiker.
          </note>
          <note>
            Kommunen måste också ta hänsyn till en lång rad andra förhållanden
            som har att göra med olika konsumentgruppers behov av butiker,
            behovet av trygga bostadsområden, transportförhållandena i städerna
            och så vidare. Det som präglar kommunernas hantering av detta
            och en god handelspolicy är att vid butiksetableringar göra en
            noggrann analys av alla relevanta förhållanden. Däri ingår konkurrensförhållanden.
            Jag vill än en gång betona att regeringen gjorde klart vid förändringen
            1997 att konkurrensförhållanden självklart ska beaktas.
          </note>
          <note>
            Nu ska utredningen, mot bakgrund av den kunskap vi har, titta
            på frågorna. Det är min förhoppning att Konkurrensverket också
            går vidare med analysen av prisnivåerna i Sverige så att vår kunskap
            ökar om vad som faktiskt spelar roll för prisnivån. Då ska vi
            också vidta de åtgärder vi tror är lämpliga.
          </note>
          <note type="speaker">
            Anf. 9 MARTIN ANDREASSON (fp):
          </note>
          <note>
            Herr talman! Miljöministern och jag är överens.
          </note>
          <note>
            Miljöministern talar sig varm för att få frågan utredd och belyst
            inom ramen för utredningen. På den punkten råder ingen oenighet.
            Vi inser att det är rimligt att göra bedömningen av konkurrensfrågorna
            inom ramen för den allmänna översynen av plan- och bygglagen.
          </note>
          <note>
            Jag frågade om regeringen är beredd att se till att kommittén
            går fortare fram med dessa frågor eftersom vi menar att det är
            oerhört betydelsefullt för svenska konsumenter att få till stånd
            en bättre konkurrens som pressar matpriserna. Vi vet alla att
            de som drabbas hårdast av den dåliga konkurrensen är de hushåll
            som har en svag ekonomi, det vill säga de hushåll som har svårast
            att få pengarna att räcka till slutet av månaden.
          </note>
          <note>
            Miljöministerns senaste inlägg väcker en del frågor om man från
            regeringens sida anser att dagens plan- och bygglagstiftning i
            grund och botten är bra när det gäller konkurrensförhållanden.
            Tycker man att det inte finns några problem med kommunernas tilllämpning
            av lagen? Det finns inte någon entydig ensam orsak som förklarar
            det relativt höga prisläget, men jag tycker mig se en tendens
            att förklara problemen med den bristande konkurrensen.
          </note>
          <note>
            Många affärsidkare kan vittna om att när de försöker öppna en
            ny mataffär, att slå sig in på en lokal marknad, oavsett om de
            representerar en annan kedja eller en lokal uppstickare, är det
            oerhört svårt att få ett sådant planärende handlagt på ett sätt
            som gör att det går att etablera sig. Denna erfarenhet har mindre
            butikskedjor, utländska aktörer och lokala uppstickare.
          </note>
          <note>
            Samtidigt är det bara genom en öppnare marknad, där nya aktörer
            kommer fram och där nya affärsidkare kan prova sina idéer, som
            det kan uppstå konkurrens. Som alla vet, och som miljöministern
            var inne på, behövs inte bara matbutiker av visst slag. Renodlade
            lågprisbutiker har sin nisch, externt belägna stormarknader har
            en annan nisch, de centralare belägna butikerna, lanthandlarna
            och butikerna i eller nära bostadsområdena har sina nischer. Konkurrens
            pressar priser och skapar mångfald.
          </note>
          <note>
            Här vill jag höja ett varningens finger när det gäller en övertro
            på möjligheterna att planera fram lämpliga lägen för butiker.
            Verkligheten är sådan att de entreprenörer som är beredda att
            starta butiker kan ibland hitta lägen som planerarna inte hade
            tänkt sig.
          </note>
          <note>
            Jag har ett aktuellt exempel från Piteå som jag kan återkomma
            till i nästa inlägg.
          </note>
          <note>
            Min fråga kvarstår. Jag fick faktiskt inte svar på den. Jag ber
            därför att få ett förtydligande på den punkten. Är miljöministern
            beredd att ge tilläggsdirektiv om att låta kommittén gå fortare
            fram i frågan?
          </note>
          <note>
            Med anledning av miljöministerns senaste inlägg vill jag också
            fråga om miljöministern anser att dagens plan- och bygglag är
            fullt tillräcklig och har en på alla sätt bra tillämpning när
            det gäller konkurrensförhållandena i detaljhandeln.
          </note>
          <note>
            Anf. 10 Miljöminister LENA SOMMES-
          </note>
          <note>
            TAD (s):
          </note>
          <note>
            Herr talman! När det gäller frågan om tilläggsdirektiv och i
            vad mån vi kan gå fortare framåt kan jag säga att det här är en
            mycket omfattande utredning där konkurrensaspekterna utgör en
            del. Kommittén kommer själv att lägga fram förslag till tidsplan
            i december där kommittén kommer att strukturera sitt arbete. Jag
            är inte beredd att föregå kommittén. Det är min bedömning att
            kommittén bör lägga upp sitt arbete självständigt. Vi får då ta
            ställning till den tidsplan som ligger och på vilket sätt olika
            delar ska avrapporteras.
          </note>
          <note>
            Anser jag att plan- och bygglagen i dag fungerar bra? Det finns
            anledning att se på hur kommunerna tillämpar plan- och bygglagen.
            Vi vet från studier som har gjorts att det kan vara problematiskt
            för entreprenörer att kommunicera med kommuner, att det är lättare
            för stora kedjor med etablerade kontakter, som känner till hur
            det går till med planprocessen, att etablera sig på marknaden
            än vad det kan vara för nya entreprenörer. Det finns självklart
            problem, och det är problem som regeringen har lyft fram. Både
          </note>
          <note>
            Ulrica Messing och Leif Pagrotsky har diskuterat frågorna, bland
            annat i våras i samband med diskussionerna om Lidls etablering
            i Sverige. Frågan om detta föranleder förändringar i själva lagstiftningen
            -
          </note>
          <note>
            formuleringarna i lagen - är något som kommittén ska titta på.
          </note>
          <note>
            Ska vi betona konkurrensaspekterna tydligare? I
          </note>
          <note>
            dag finns inte ordet konkurrens nämnt, men det finns inbegripet
            i alla de överväganden som ska göras. Här får vi ta ställning
            till om det behöver förtydligas. Min personliga uppfattning är
            att det kan behöva förtydligas, men det behövs också fler riktlinjer
            och stöd för kommunerna när det gäller hur man på ett bra sätt
            beaktar konkurrensintresset. Här har vi våra myndigheter, som
            också kan vara behjälpliga med råd och stöd i sådana här frågor.
            Jag tänker då på Boverket, som är en utmärkt aktör på det här
            området när det gäller att stötta kommunerna.
          </note>
          <note>
            Jag vill dock konstatera att Martin Andreasson tycks mena att
            planering i sig är problematisk och att en entreprenör ska få
            lägga sin butik där han själv tycker att det är bäst. Det finns
            ju alltid en öppning för dialog mellan medborgare och entreprenörer
            och kommunen när det gäller detaljplaneläggning och ansökan om
            bygglov och annat.
          </note>
          <note>
            Men i grunden har vi ett kommunalt planmonopol i Sverige. Vi
            har en ordning där vi tillsammans reglerar användningen av mark
            och vatten. Här har det, åtminstone hittills, rått en stor enighet
            om att det här är en ordning som kan behövas, att vi tillsammans
            i demokratisk ordning behöver styra markanvändningen.
          </note>
          <note>
            Det förvånar mig att Martin Andreasson inte alls är inne på alla
            de andra överväganden som våra kommunalpolitiker måste göra när
            man etablerar handel. Det handlar då inte bara om prisnivån utan
            om en mängd andra frågor, som till exempel trafiksituation och
            service till andra medborgargrupper.
          </note>
          <note>
            Detta måste också tas in.
          </note>
          <note>
            Jag vill än en gång betona att så länge vi verkligen inte vet
            att konkurrenssituationen påverkas påtagligt av just PBL och när
            vi fortfarande inte heller kan säga exakt vad det beror på att
            vi har olika priser i olika delar av Sverige ska vi ha en viss
            försiktighet också i de politiska åtgärderna.
          </note>
          <note type="speaker">
            Anf. 11 MARTIN ANDREASSON (fp):
          </note>
          <note>
            Herr talman! Steget från att tala för ökad konkurrens i livsmedelshandeln
            till att ifrågasätta det kommunala planmonopolet kan tyckas något
            långt. Jag hoppas att det framgick av mina inlägg att detta helt
            enkelt handlar om att jag känner en oro utifrån de rapporter som
            har kommit, inte minst det som berättas från olika håll i landet
            om hur plan- och bygglagen tillämpas.
          </note>
          <note>
            Jag ska ta det exempel som jag nämnde tidigare för att visa att
            det inte är så enkelt att räkna ut på förhand var en livsmedelshandel
            kommer att hamna.
          </note>
          <note>
            Exemplet är från Piteå, där en tidigare industriidkare i ett
            industriområde lade ned sin verksamhet som låg en bit utanför
            stadskärnan. Han öppnade en dagligvarubutik i samma lokal, och
            så småningom utvidgade han det till livsmedelshandel - för övrigt
            en mycket uppskattad lågprisbutik, som ett tag har varit den största
            på orten när det gäller matförsäljning. Men fortfarande, efter
            nästan 20 år och en mycket lång dragkamp med den lokala förvaltningen,
            är inte handelsändamålet inskrivet i detaljplanen. Däremot har
            man beviljat bygglov, så det är helt i sin ordning att butiken
            ligger där. Men det har varit en svår väg dit.
          </note>
          <note>
            Jag tackar för beskedet att miljöministern är beredd att pröva
            om konkurrensintresset ska förtydligas.
          </note>
          <note>
            Detta hur lagen ska utformas är någonting som ofta ligger inom
            ramen för utredningens uppdrag. Jag hoppas att ministern trots
            allt efter december, när kommittén har redovisat sin arbetsplan,
            är beredd att på nytt pröva frågan om tilläggsdirektiv. Den bristande
            konkurrensen och behovet av ökande konkurrens för lägre matpriser
            är en brådskande fråga för Sveriges konsumenter.
          </note>
          <note>
            Med de orden vill jag tacka miljöministern för den här debatten.
          </note>
          <note>
            Anf. 12 Miljöminister LENA SOMMES-
          </note>
          <note>
            TAD (s):
          </note>
          <note>
            Herr talman! Jag vill tacka för dessa slutord. Jag vill än en
            gång betona att jag, precis som jag har uttryckt tidigare, delar
            interpellantens oro för bristande konkurrens. Det är en självklarhet
            att vi överväger frågan om hur konkurrensen ska föras in - annars
            hade vi inte alls tagit in detta i direktivet.
          </note>
          <note>
            Eftersom interpellanten nämnde ett exempel kan jag nämna ett
            annat. Föreställ er att vem som helst varsomhelst kan etablera
            en hur stor butik som helst.
          </note>
          <note>
            Vi har i dag en lång rad ärenden i Sverige där många medborgare
            känner stor oro för att etablering av stora butiker kan leda till
            att det blir nedläggning av en lång rad landsbygdsbutiker, att
            den levande landsbygden förstörs. Detta kan få effekter långt
            utöver den egna kommunen.
          </note>
          <note>
            Det finns alltså en lång rad aspekter som måste vägas in. Det
            är säkert så även i fallet i Piteå, men det är svårt att ta ställning
            till ett enskilt fall när man inte vet hur de kommunala politikerna
            har resonerat.
          </note>
          <note>
            En grundhållning från vår sida är att vi ska visa respekt för
            kommunernas planmonopol och kommunernas sätt att hantera dessa
            frågor så långt möjligt.
          </note>
          <note>
            Vi ska nu se till att vi också får en plan- och bygglagstiftning
            som på ett bra sätt stöttar kommunerna i det här arbetet.
          </note>
          <note>
            Överläggningen var härmed avslutad.
          </note>
          <note>
            6 § Svar på interpellation 2002/03:6 om försvarets ansvar för
            det gamla övningsområdet i Falun
          </note>
          <note>
            Anf. 13 Försvarsminister LENI BJÖRK-
          </note>
          <note>
            LUND (s):
          </note>
          <note>
            Herr talman! Rolf Gunnarsson har frågat mig vilka åtgärder jag
            avser att vidta med anledning av behovet att rensa före detta
            Dalregementets övningsområde i Falun från ammunitionsrester och
            eventuell ej detonerad ammunition. Rolf Gunnarsson anför i sin
            interpellation att området ligger centralt i Falun och att det
            är attraktivt. Bland annat finns planer att anlägga en golfbana
            på området.
          </note>
          <note>
            Med utgångspunkt i riksdagens beslut i mars 2000
          </note>
          <note>
            (prop. 1999/2000:30, bet. 1999/2000:FöU2, rskr.
          </note>
          <note>
            1999/2000:168) lades Dalabrigaden i Falun ned den
          </note>
          <note>
            30 juni 2000. Samtidigt som propositionen Det nya försvaret (prop.
            1999/2000:30) beslutades i november
          </note>
          <note>
            1999, beslutade regeringen skrivelsen till riksdagen
          </note>
          <note>
            Utvecklingsprogram för kommuner med särskilda omställningsproblem
            främst på grund av strukturomvandlingar inom Försvarsmakten (skr.
          </note>
          <note>
            1999/2000:33). I skrivelsen redovisade regeringen det planerade
            arbetet med sådana utvecklingsprogram.
          </note>
          <note>
            För Falun angavs bland annat att statliga fastigheter och andra
            anläggningar som används för militära ändamål ska ställas till
            förfogande och omvandlas för andra verksamheter på gynnsamma affärsmässiga
            villkor. Mot denna bakgrund har Dalabrigadens kasernområde kunnat
            överlåtas till kommunen.
          </note>
          <note>
            Försvarsmakten kommer även fortsättningsvis att bedriva militär
            verksamhet i Falun. Inom ramen för
          </note>
          <note>
            Mellersta militärdistriktet, som inrättades den 1 juli
          </note>
          <note>
            2000, organiserades vid samma tidpunkt Dalregementsgruppen i
            Falun. Denna militärdistriktsgrupp har samverkansuppgifter med
            kommunen, utbildar hemvärnet och stöder frivilligverksamheten.
            Härutöver bedriver Försvarsmakten verksamhet i Faluområdet genom
            Försvarsmaktens logistik. Försvarsmakten avser att behålla övnings-
            och skjutfältet och använda det för främst hemvärns- och frivilligförband.
            Försvarsmakten är dock beredd att överlåta en del av det område
            som ligger närmast stadsbebyggelsen till kommunen.
          </note>
          <note>
            Det är ofrånkomligt att det kan finnas ammunitionsrester och
            i vissa fall odetonerad ammunition, så kallade blindgångare, kvar
            på mark som används av försvaret för skjutning med skarp ammunition
            av olika kalibrar.
          </note>
          <note>
            Blindgångare och liknande är en fråga om enskilda människors
            säkerhet. Försvarsmakten har ett ansvar för att rensa mark som
            ska lämnas från sådana rester. Enligt min mening är det viktigt
            att detta ansvar utövas med stor noggrannhet. Jag delar därför
          </note>
          <note>
            Försvarsmaktens uppfattning att mark inte bör överlåtas till
            annan förrän det föreligger tillräcklig säkerhet att olyckor med
            bland annat blindgångare inte ska kunna inträffa. Blindgångare
            har påträffats inom den del av övningsfältet i Falun som kan komma
            att överlåtas till kommunen.
          </note>
          <note>
            Blindgångare och andra ammunitionsrester kan ligga synliga på
            markytan. De kan också finnas under markytan, omöjliga att upptäcka.
          </note>
          <note>
            Jag har erfarit från Försvarsmakten att det i dag inte finns
            några modeller, varken i Sverige eller utomlands, för att bedöma
            risken för att det förekommer blindgångare på till exempel militära
            övningsfält.
          </note>
          <note>
            Försvarsmakten har därför uppdragit åt Totalförsvarets forskningsinstitut
            att utarbeta en riskvärderingsmodell. Med modellen som grund kan
            en riskvärdering göras i Falun och på andra ställen. Därefter
            kan markområdet rensas.
          </note>
          <note>
            Jag anser att frågan om övningsfältet i Falun i första hand ska
            lösas mellan parterna, det vill säga å ena sidan kommunen och
            å andra sidan försvarets myndigheter med verksamhetsutövaren Försvarsmakten
            och ägarföreträdaren Fortifikationsverket.
          </note>
          <note>
            Diskussioner pågår också mellan kommunen och
          </note>
          <note>
            Försvarsmakten. För att så långt möjligt underlätta dessa diskussioner
            medverkar Försvarsdepartementet i det arbetet.
          </note>
          <note type="speaker">
            Anf. 14 ROLF GUNNARSSON (m):
          </note>
          <note>
            Herr talman! Jag tackar för svaret. Jag vill också passa på att
            hälsa statsrådet välkommen till riksdagen, eftersom det är hennes
            första besök här, i alla fall som minister och chef för Försvarsdepartementet.
            Jag hoppas att vi ska få många bra och trevliga debatter om försvaret
            för att få ett starkt svenskt försvar.
          </note>
          <note>
            Så till statsrådets svar på min interpellation. Jag hade hoppats
            på ett mer konkret svar än det jag fick om när försvaret kan rensa
            det så kallade Myranområdet i Falun. Tyvärr kan jag inte hitta
            minsta vägledning för att tolka fram ett svar på frågan om när
            det ska ske. Jag får till och med en känsla av att det har mörknat
            och att det i dag inte går att säga någonting alls - frågan har
            ju varit aktuell många gånger tidigare. I övrigt vill jag vitsorda
            vad statsrådet sade om
          </note>
          <note>
            Dalregementsgruppen och verksamheten med frivilliga organisationer.
            Detta har jag inte berört i min interpellation.
          </note>
          <note>
            Då jag läser svaret blir jag också lite orolig över att vi i
            dag har det aktuella området öppet för allmänheten - detta säger
            jag efter det svar som statsrådet gav.
          </note>
          <note>
            Statsrådet inledde sitt svar med att tala om omställningsarbetet
            med Falu kommun. Om detta finns det också mycket att säga, men
            eftersom det inte ligger på statsrådets ansvarsområde ska jag
            hoppa över den delen. Det finns mycket att säga om det som jag
            inte tycker att regeringen har uppfyllt, men det kan vi ta en
            annan gång i en annan debatt.
          </note>
          <note>
            Vad jag förstår av svaret och av de kontakter som jag har haft
            med Dalregementsgruppen i dag vill man alltså behålla en del av
            övningsområdet - det är bara övningsområdet som den här interpellationen
            gäller.
          </note>
          <note>
            Det är ju helt klart att man ska behålla skjutfältet, skjutområdet.
            Men det är alltså den biten som kallas övningsfält som den här
            diskussionen gäller.
          </note>
          <note>
            Jag blir lite orolig av det som statsrådet säger:
          </note>
          <note>
            "Det är ofrånkomligt att det kan finnas ammunitionsrester och
            i vissa fall odetonerad ammunition, så kallade blindgångare, kvar
            på mark som används av försvaret för skjutning med skarp ammunition
            av olika kalibrar.
          </note>
          <note>
            Blindgångare och liknande är en fråga om enskilda människors
            säkerhet." Statsrådet säger också att det i dag inte föreligger
            tillräcklig säkerhet och att olyckor med bl.a. blindgångare skulle
            kunna inträffa.
          </note>
          <note>
            Likaså berättas det - och det är känt sedan tidigare -
          </note>
          <note>
            att det har påträffats blindgångare inom övningsområdet i Falun.
          </note>
          <note>
            Om jag ska försöka göra en sammanfattning säger jag att det här
            är ett delvis farligt område som ligger i omedelbar närhet av
            stadens centrum. Jag vet inte om det ska uppfattas så.
          </note>
          <note>
            Det som är ett problem i ärendet är också att försvaret inte
            har fullgjort sina skyldigheter då man mer eller mindre övergav
            Falun och Mellansverige som militärorter och militärstäder - folk
            uppfattar det så.
          </note>
          <note>
            Det är någonting som gör att man som försvarspolitiker kanske
            går med sänkt huvud och skäms lite grann, att försvaret inte har
            gjort detta.
          </note>
          <note>
            Min interpellation omfattade inte bara Falun. Jag tog med Falun
            som exempel. Det finns ju också andra områden som har övergivits.
          </note>
          <note>
            I folks ögon är det, som också har förts fram i mediedebatten
            hemma, besvärande att försvaret klappar igen butiken men inte
            städar efter sig.
          </note>
          <note>
            Jag vill återkomma till statsrådet med två frågor med anledning
            av svaret:
          </note>
          <note>
            Ser statsrådet det som möjligt, med de kontakter som finns och
            de militärt sakkunniga som finns vid statsrådets sida, att det
            kommer att ske en städning och avrensning av området inom, låt
            oss säga, två år?
          </note>
          <note>
            Det har ju gått två år sedan nedläggningen skedde i
          </note>
          <note>
            Falun, så det börjar bli en ganska lång tid.
          </note>
          <note>
            Områdets farlighet har tagits upp i dag igen. Frågan är om statsrådet
            skulle kunna tänka sig att ha en söndagspicknick eller ta en löptur
            i Myranområdet.
          </note>
          <note>
            Hur farligt är det här området? Det tror jag att framför allt
            faluborna skulle vilja veta.
          </note>
          <note>
            Anf. 15 Försvarsminister LENI BJÖRK-
          </note>
          <note>
            LUND (s):
          </note>
          <note>
            Herr talman! Först vill jag tacka Rolf Gunnarsson för de vänliga
            orden. Jag hoppas att vi ska ha många diskussioner. Sedan ska
            jag gå över till frågorna.
          </note>
          <note>
            Jag kan inte ge någon tidsgräns i dag. Det kan tyckas underligt,
            men vi har inte överlämnat något skjutfält tidigare annat än Järvafältet.
            Det skedde
          </note>
          <note>
            1964. Då trodde man att det fältet skulle vara rensat inom ett
            år, och nu, 38 år senare, hittar man fortfarande blindgångare
            och ammunitionsrester på det fältet. Det gör att det här är en
            fråga som man måste ta på allvar. Det handlar om att ta fram en
            riskvärderingsmodell: Hur är markförhållandena? Hur är tjälen?
            Vad är det för typ av ammunition som kan finnas där, och kan den
            börja röra sig i samband med snösmältning och förändringar i marken?
          </note>
          <note>
            I dag bedöms detta område som säkert, Gunnarsson. Därför skulle
            jag i dag våga ha söndagspicknick i det här området. Om Försvarsmakten
            däremot skulle lära sig av de andra modellerna att det inte är
            säkert kommer man att avspärra området.
          </note>
          <note type="speaker">
            Anf. 16 ROLF GUNNARSSON (m):
          </note>
          <note>
            Herr talman! Jag är medveten om att de här svårigheterna har
            uppstått och att det lät positivare tidigare i fråga om att man
            skulle kunna rensa det här fältet. Nu har man kommit så långt
            att man har givit ett uppdrag till FOI att titta på det här. Då
            är frågan:
          </note>
          <note>
            Blir det någon långbänksfråga?
          </note>
          <note>
            Frågan har ju inte kommit längre i dag. Det kan man läsa ut av
            svaret, och i personliga brev som jag tidigare har fått från försvarshögkvarteret
            har det varit positivare tongångar, men det har mörknat lite grann
            på den himlen i dag.
          </note>
          <note>
            Det här är en fråga som inte skapar någon god PR
          </note>
          <note>
            för försvaret i det område som jag kommer från.
          </note>
          <note>
            Kommunalrådet i Falun sade i maj i år i en artikel:
          </note>
          <note>
            "Jag är besviken då försvaret lovade att städa efter sig, men
            inget hände". Det är kanske svårt att förklara att det inte, vare
            sig i Sverige eller någon annanstans, finns möjligheter att göra
            det här på ett säkert sätt.
          </note>
          <note>
            Jag är glad åt att statsrådet kunde tänka sig att gå på picknick
            i det här området. Jag läste nämligen i ett reportage i tidningen
            att det var en skolklass som hade Tarzandag i området. Man lekte
            tydligen
          </note>
          <note>
            Tarzan, och alla som har lekt Tarzan vet att det går ganska vilt
            till. Jag vet inte om det är någon skillnad mellan att vara golfspelare
            och att vara Tarzan eller vilket som är vildast. Men så används
            området i dag.
          </note>
          <note>
            Även från högkvarteret har man sagt, enligt de citat som man
            kan läsa i det här ärendet, att det här är ett farligt område
            som det är stor risk att sanera. Det är väl det som har kommit
            fram i det här uppdraget till FOI.
          </note>
          <note>
            När det gäller Järvafältet läste jag att den granat som man nu
            hade hittat var från någon gång mellan
          </note>
          <note>
            1918 och 1925. Med det perspektivet vågar jag knappt åka hem
            till Falun och säga att det kanske tar
          </note>
          <note>
            40 år innan vi har sanerat det här området. Då tar jag nog en
            omväg och åker inte hem till Falun på torsdag.
          </note>
          <note>
            Jag förstår att det är problem med det här, och det är ett dystert
            besked som vi får ge till faluborna, eller kanske till hela länet.
            Någon ljusning finns inte i sikte.
          </note>
          <note>
            Men det finns något som jag tycker är viktigt, som kanske kan
            bli en avslutning. Finns det pengar till det här? Högkvarteret
            sade nämligen i första omgången att det inte var tekniken som
            var problemet, utan det var pengarna som var problemet. Då sade
            man att man inte visste vad det skulle komma att kosta och att
            man måste göra en kostnadsanalys innan man kan starta. Då är frågan:
          </note>
          <note>
            Anser statsrådet att det finns pengar, att det inte längre är
            pengar som är problemet utan tekniken?
          </note>
          <note>
            Den dag då FOI har hittat det rätta sättet att rensa ett sådant
            här område finns pengarna, så då kan vi starta.
          </note>
          <note>
            Har jag uppfattat det rätt?
          </note>
          <note>
            Anf. 17 Försvarsminister LENI BJÖRK-
          </note>
          <note>
            LUND (s):
          </note>
          <note>
            Herr talman! Jag tror inte, herr Gunnarsson, att det handlar
            om några långbänkar därför att alla är angelägna om att få fram
            en sådan här riskvärderingsmodell och att kunna sanera området.
          </note>
          <note>
            Det uppdrag man har på Totalförsvarets forskningsinstitut är
            att man ska ta fram en modell för hur en sådan här riskvärdering
            ska ske, som ska vara klar under nästa år, men sedan ska den prövas
            vetenskapligt. Försvarsmakten hoppas att den ska kunna användas
            på försök nästa höst. Det är ganska snabbt med tanke på att det
            är svåra och komplicerade frågor som det handlar om. Teknologin
            gör att man arbetar snabbt, så det är ingen långbänk. Däremot
            är frågan så allvarlig att det ändå kan ta lite tid. Men då utgår
            jag från att vi båda anser att säkerhetskravet är starkare än
            utvecklingskravet.
          </note>
          <note>
            Sedan kan jag beklaga att det emellanåt har varit svårt för Försvarsmakten
            och kommunen att hitta varandra. Jag hoppas att det ska bli bättre
            framgent.
          </note>
          <note type="speaker">
            Anf. 18 ROLF GUNNARSSON (m):
          </note>
          <note>
            Herr talman! Det kanske inte finns så mycket att tillägga.
          </note>
          <note>
            Det senaste inlägget var en ljusning på himlen.
          </note>
          <note>
            Det var helt nya tidsaspekter för mig att det ska prövas nästa
            höst. Då kanske vi kan pröva i Falun. Det ljusnar väldigt mycket.
            Då kanske jag kan åka hem i alla fall på torsdagen och våga kliva
            av i Falun och säga att det finns en liten ljusning på himlen
            i denna fråga. Tack så mycket för debatten.
          </note>
          <note>
            Om det inte skulle hända någonting nästa höst får jag väl återkomma.
            Då mörknar det igen. Jag hoppas att statsrådet har rätt.
          </note>
          <note>
            Anf. 19 Försvarsminister LENI BJÖRK-
          </note>
          <note>
            LUND (s) replik:
          </note>
          <note>
            Herr talman! Jag vill gärna att Rolf Gunnarsson åker hem till
            Falun med ett leende. Jag hoppas att jag ska kunna bidra till
            ytterligare en ljusglimt. Jag har erfarit att Försvarsmakten är
            beredd att redovisa en avsiktsförklaring angående övningsfältet
            i Falun. Den skulle innebära att Försvarsmakten är beredd att
            lämna området när riskbedömning har gjorts utifrån den riskanalysmodell
            som nu har utarbetats och nödvändig sanering av blindgångare har
            genomförts.
          </note>
          <note>
            Även om jag i dag inte kan tala om när det är klart är ändå inriktningen
            klar. Jag hoppas att det blir en trevlig hemresa.
          </note>
          <note>
            Överläggningen var härmed avslutad.
          </note>
          <note>
            7 § Anmälan om uppteckningar vid EU-
          </note>
          <note>
            nämndens sammanträden
          </note>
          <note>
            Talmannen anmälde att uppteckningar från EU-
          </note>
          <note>
            nämndens sammanträden tisdagen den 15 och onsdagen den 23 oktober
            inkommit.
          </note>
          <note>
            8 § Förnyad bordläggning
          </note>
          <note>
            Föredrogs och bordlades åter
          </note>
          <note>
            Konstitutionsutskottets betänkanden 2002/03:KU2-
          </note>
          <note>
            KU5, KU7, KU9 och KU11
          </note>
          <note>
            Socialförsäkringsutskottets betänkande 2002/03:SfU3
          </note>
          <note>
            Trafikutskottets betänkande 2002/03:TU2
          </note>
          <note>
            Miljö- och jordbruksutskottets betänkanden
          </note>
          <note>
            2002/03:MJU3 och MJU4
          </note>
          <note>
            9 § Bordläggning
          </note>
          <note>
            Anmäldes och bordlades
          </note>
          <note>
            Motion med anledning av förs. 2002/03:RS1 Moderniserad riksdagsordning
          </note>
          <note>
            2002/03:K4 av Reynoldh Furustrand m.fl. (s)
          </note>
          <note>
            10 § Anmälan om interpellationer
          </note>
          <note>
            Anmäldes att följande interpellationer framställts
          </note>
          <note>
            den 11 november
          </note>
          <note>
            2002/03:29 av Birgitta Sellén (c) till statsrådet Lena
          </note>
          <note>
            Hallengren
          </note>
          <note>
            Graffiti - ungdomskultur
          </note>
          <note>
            2002/03:30 av Kerstin Lundgren (c) till statsrådet Pär
          </note>
          <note>
            Nuder
          </note>
          <note>
            Stärkning av det kommunala självstyret
          </note>
          <note>
            den 12 november
          </note>
          <note>
            2002/03:31 av Maria Larsson (kd) till näringsminister
          </note>
          <note>
            Leif Pagrotsky (s)
          </note>
          <note>
            Sveaskogs agerande på virkesmarknaden och statens ägaransvar
          </note>
          <note>
            Interpellationerna redovisas i bilaga som fogas till riksdagens
            snabbprotokoll tisdagen den 19 november.
          </note>
          <note>
            11 § Anmälan om frågor för skriftliga svar
          </note>
          <note>
            Anmäldes att följande frågor för skriftliga svar framställts
          </note>
          <note>
            den 11 november
          </note>
          <note>
            2002/03:108 av Marietta de Pourbaix-Lundin (m) till statsrådet
            Lars-Erik Lövdén
          </note>
          <note>
            Stoppad byggnation i Stockholm
          </note>
          <note>
            2002/03:109 av Eva Flyborg (fp) till försvarsminister
          </note>
          <note>
            Leni Björklund
          </note>
          <note>
            Könsneutral mönstring och värnplikt
          </note>
          <note>
            2002/03:110 av Lars Gustafsson (kd) till socialminister Lars
            Engqvist
          </note>
          <note>
            Väntetider för tandvårdsbehandling
          </note>
          <note>
            2002/03:111 av Helene Petersson (s) till näringsminister Leif
            Pagrotsky
          </note>
          <note>
            Svensk Bilprovning
          </note>
          <note>
            2002/03:112 av Lena Adelsohn Liljeroth (m) till utbildningsminister
            Thomas Östros (s)
          </note>
          <note>
            Mobbningen i skolan
          </note>
          <note>
            den 12 november
          </note>
          <note>
            2002/03:113 av Marietta de Pourbaix-Lundin (m) till socialminister
            Lars Engqvist
          </note>
          <note>
            Äldre och funktionshindrades rätt att flytta
          </note>
          <note>
            2002/03:114 av Berit Jóhannesson (v) till försvarsminister Leni
            Björklund
          </note>
          <note>
            Avveckling av terrängbil modell 11
          </note>
          <note>
            Frågorna redovisas i bilaga som fogas till riksdagens snabbprotokoll
            tisdagen den 19 november.
          </note>
          <note>
            12 § Anmälan om skriftliga svar på frågor
          </note>
          <note>
            Anmäldes att skriftliga svar på följande frågor inkommit
          </note>
          <note>
            den 12 november
          </note>
          <note>
            2002/03:68 av Carl-Axel Johansson (m) till statsrådet
          </note>
          <note>
            Pär Nuder
          </note>
          <note>
            Brevröstning
          </note>
          <note>
            2002/03:73 av Susanne Eberstein (s) till statsrådet
          </note>
          <note>
            Pär Nuder
          </note>
          <note>
            Partisymbol på valsedlarna
          </note>
          <note>
            Svaren redovisas i bilaga som fogas till riksdagens snabbprotokoll
            tisdagen den 19 november.
          </note>
          <note>
            13 § Kammaren åtskildes kl. 14.51.
          </note>
          <note>
            Förhandlingarna leddes av talmannen.
          </note>
        </div>
      </body>
    </text>
  </TEI>
</teiCorpus>
