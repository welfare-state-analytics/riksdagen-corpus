<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 200203</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 200203</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200203--95</head>
          <docDate when="2003-04-29">2003-04-29</docDate>
        </div>
      </front>
      <body>
        <div>
          <note>
            18.00 - 21.47
          </note>
          <note>
            Det justerade protokollet beräknas utkomma om 3 veckor
          </note>
          <note>
            -------------------------------------------------------------------------
          </note>
          <note>
            1 § Meddelande om ändringar i kammarens sammanträdesplan
          </note>
          <note>
            Talmannen meddelade att onsdagen den 7 maj kl. 9.00 skulle voteringen
            utgå samt att fredagen den 9 maj kl. 9.00 skulle arbetsplenum
            utgå.
          </note>
          <note>
            Meddelandet hade delats ut till kammarens ledamöter.
          </note>
          <note>
            2 § Svar på interpellation 2002/03:280 om bilavgifterna på Öresundsbron
          </note>
          <note type="speaker">
            Anf. 1 Statsrådet ULRICA MESSING (s):
          </note>
          <note>
            Herr talman! Karin Svensson Smith har frågat Berit Andnor om
            hon avser verka för integration genom biltrafik på bekostnad av
            integration genom tåg och färja. Om svaret på frågan blir ja frågar
            Svensson
          </note>
          <note>
            Smith dessutom om Andnor gjort bedömningen att värdet av bilburen
            integration är tillräckligt stort för att kompensera för de miljö-
            och hälsoskador som den extra biltrafiken ger upphov till.
          </note>
          <note>
            Därutöver har Svensson Smith ställt ytterligare två frågor. Den
            ena är om Andnor gjort någon kalkyl över den integration som de
            täta färjeförbindelserna i den norra Öresundsregionen är en förutsättning
            för.
          </note>
          <note>
            Den andra är om statsrådet mot bakgrund av den allvarliga miljösituationen
            avser att förespråka en sänkning av avgifterna på Öresundsbron.
            Eftersom jag är det statsråd som ansvarar för infrastrukturen
            inom samt till och från Sverige är det jag som besvarar frågan.
          </note>
          <note>
            Svensson Smiths fråga om att verka för integration genom biltrafik
            på bekostnad av integration genom tåg och färja besvarar jag med
            nej. Min och regeringens uppfattning är att integrationen via
            den fasta förbindelsen över Öresund kan främjas av såväl tågresande
            som bilåkande. Även färjetrafik är viktig för integrationen. Goda
            förutsättningar för flera trafikslag ska ge dem som reser möjlighet
            att själva välja färdsätt. Sedan juli 2000 när den fasta förbindelsen
            öppnade har det totala resandet över Öresund ökat med drygt 30
            %. Tågresandet har blivit en stor succé medan biltrafiken ligger
            under den prognos som Öresundsbrokonsortiet gjorde innan förbindelsen
            öppnades. Biltrafiken är däremot i den storleksordning som förutsågs
            när riksdagen 1991 beslutade att den fasta
          </note>
          <note>
            Öresundsförbindelsen skulle byggas.
          </note>
          <note>
            För att skapa goda förutsättningar för järnvägstrafiken på den
            fasta förbindelsen har Sverige och Danmark ingått en överenskommelse
            sedan år 2000.
          </note>
          <note>
            Överenskommelsen innebär att Banverket och danska
          </note>
          <note>
            Banestyrelsen ersätter Öresundskonsortiet för att nyttja järnvägsanläggningen.
            För trafik på den svenska delen betalar operatörerna ordinarie
            banavgift för persontåg medan godståg ska betala en fast avgift
            på
          </note>
          <note>
            2 325 kr per passage. Avgifterna betalas till Banverket.
          </note>
          <note>
            Öresundsbrokonsortiet ansvarar för ekonomin för den fasta Öresundsförbindelsen.
            Med utgångspunkt i regeringsavtalet om Öresundsförbindelsen beslutar
            konsortiet om taxorna för vägtrafiken. Regeringen har inte för
            avsikt att initiera någon ändring av detta. Då jag sagt det har
            jag också besvarat frågan om jag mot bakgrund av den allvarliga
            miljösituationen avser att förespråka en sänkning av avgifterna
            på Öresundsbron.
          </note>
          <note>
            Avslutningsvis kan jag säga att regeringen särskilt bevakar utvecklingen
            av integrationen i Öresundsregionen. En fortsatt harmonisering
            av regler och villkor för att bo, arbeta och studera i södra Sverige
            och på Själland är ett viktigt arbete. Svensson Smith frågar om
            det gjorts någon särskild kalkyl över den integration som just
            färjeförbindelserna i norra Öresundsregionen kan ge upphov till.
            Jag känner inte till någon sådan kalkyl.
          </note>
          <note type="speaker">
            Anf. 2 KARIN SVENSSON SMITH (v):
          </note>
          <note>
            Herr talman! Jag vill börja med att tacka statsrådet för svaret.
            Jag känner mig mycket nöjd med de svar jag har fått. Människor
            som bor i nordvästra Skåne kan nu andas ut. Det har varit skriverier
            från och till vid flera tillfällen sedan bron öppnades om att
            det finns tankar och avsikter att eventuellt sänka avgifterna
            för biltrafiken. Även om det inte finns några konsekvensutredningar
            av vad färjetrafiken betyder för integrationen i den norra Öresundsregionen
            vet var och en som varit i närheten av den att om ekonomin blir
            sämre och man glesar ut turtätheten skulle det bli mycket svårt
            med de projekt som finns i Helsingör och Helsingborg och regionerna
            i norra Själland och nordvästra Skåne.
          </note>
          <note>
            I Region Skåne jobbar man mycket med skånsk livskraft. Det är
            ett sätt att försöka få den tillväxt som i dag är koncentrerad
            till sydvästra Skåne att sprida sig över hela Skåne. Det är viktigt
            att man, särskilt för de tankar som Region Skåne och dess ordförande
          </note>
          <note>
            Uno Aldegren driver, ser till att inte underminera de förutsättningar
            som färjeförbindelserna utgör.
          </note>
          <note>
            Det finns också en annan anledning till att jag är mycket nöjd
            med svaret. Det är det arbete som görs med skånska miljömål. Vi
            har konstaterat igen att precis som i resten av landet är ökningen
            av biltrafiken det största problemet när man ska komma åt klimathot,
            försurning, övergödning och så vidare. I
          </note>
          <note>
            det sammanhanget får man se till att de åtgärder och förändringar
            man vidtar när det gäller avgifter för trafiken inte gör de problemen
            större. Därför är jag, som sagt, nöjd med svaret.
          </note>
          <note>
            Jag har två följdfrågor i sammanhanget som jag gärna skulle vilja
            höra statsrådets synpunkt på. Den ena handlar om det principbeslut
            som togs när riksdagen bestämde sig för att bron skulle byggas.
            De som använde bron skulle också finansiera bron. Det har vi faktiskt
            tullat på lite grann genom att lägga ut en del av finansieringen
            på Vägverket och Banverket. Jag undrar om statsrådet har någon
            synpunkt på det.
          </note>
          <note>
            Det här är ju en sorts avgiftsfinansierad infrastruktursatsning.
            Det finns mycket starka krav, särskilt från lobbyorganisationerna,
            på att vi ska ha mer av det slaget, när man nu inte tycker att
            ramen för infrastrukturpropositionen - de 364 miljarderna -
          </note>
          <note>
            räcker till för att förse hela landet med de vägar och järnvägar
            som det framförs önskemål om. Det finns propåer om PPP-finansiering.
            Jag tycker att erfarenheterna från Öresundsbron talar för att
            det inte är så lätt att göra kalkyler för hur man lånar upp och
            sedan ska låta avgifterna betala av det man har byggt. Här har
            man fått förlänga amorteringstiden för att få ekonomin att gå
            ihop, och det ser ändå inte särskilt ljust ut.
          </note>
          <note>
            Jag undrar om man i Regeringskansliet har dragit några slutsatser
            beträffande de kritiska synpunkter som har framförts när det gäller
            budgeten för Öresundsbron och den framtida slutbetalningen för
            densamma.
          </note>
          <note type="speaker">
            Anf. 3 ULF NILSSON (fp):
          </note>
          <note>
            Herr talman! Utbytet mellan Sverige och Danmark har inte riktigt
            utvecklats som vi hoppades. Den så kallade Öresundsintegrationen
            har inte gått så fort som vi hoppades. Det finns fortfarande en
            massa krångliga skatteavtal, dåliga ur svensk synpunkt, krångliga
            regler och så vidare. Det är inte så lätt att bo på den ena sidan
            och arbeta på den andra sidan.
          </note>
          <note>
            Till ett av hindren kan man faktiskt räkna de höga broavgifterna.
            Jag är glad att Karin Svensson Smith har tagit upp ämnet, även
            om jag förmodligen har en annan utgångspunkt än både ministern
            och Karin
          </note>
          <note>
            Svensson Smith.
          </note>
          <note>
            Enligt min mening innebär de höga broavgifterna också en typ
            av handelshinder som går att jämföra med tullavgifter och straffavgifter
            på kontakter över gränserna. Vi är väl alla överens om att vi
            ska försöka underlätta överskridande av gränser.
          </note>
          <note>
            Det finns en mycket intressant utredning av Öresundsuniversitet
            som jag kan rekommendera till läsning, om ni inte har läst den.
            Den heter Öresundsförbindelse med ett hinder mindre. Det är ett
            antal forskare som har deltagit - ekonomer, miljöforskare, trafikforskare
            och så vidare - och de kommer till lite olika slutsatser. Det
            gemensamma är ändå att de drar slutsatsen att drastiskt sänkta
            avgifter på bron men även på färjorna, till exempel från Helsingborg,
            skulle uppvägas av en kraftigt ökad ekonomisk tillväxt i regionen.
          </note>
          <note>
            Jag tror på detta. Ju mer man tänker efter kan man fråga sig
            varför man en gång - jag var inte med då -
          </note>
          <note>
            bestämde sig för att kostnaderna ska betalas av dem som trafikerar
            bron.
          </note>
          <note>
            Jag menar att man i stället borde se på Öresundsbron ungefär
            som man ser på andra väg- och broprojekt inom det egna landet,
            nämligen att staten står för investeringskostnaden. Fördelen blir
            ekonomisk tillväxt i landet, vilket förväntas uppväga de statliga
            utgifterna.
          </note>
          <note>
            Vi har aldrig drömt om att diskutera avgifter på till exempel
            Ölandsbron. Om vi menar allvar med att vi ska leva i ett gränslöst
            Europa och Norden borde vi tänka om.
          </note>
          <note>
            Utredningen visar att redan en halvering av broavgifterna skulle
            uppvägas av ökad ekonomisk tillväxt. Man menar till och med att
            en nolltaxa skulle vara ekonomiskt försvarbar eftersom utbytet
            av arbetstillfällen, handel, affärer, forskning och högre utbildning
            skulle öka.
          </note>
          <note>
            Det har funnits vissa i regeringen som ibland har sagt att det
            vore bra om vi sänkte avgifterna. Därför skulle jag vilja fråga
            ministern om hon är beredd att över huvud taget överväga argumenten
            om vad drastiskt sänkta avgifter skulle kunna innebära för en
            ekonomisk utveckling i regionen.
          </note>
          <note type="speaker">
            Anf. 4 Statsrådet ULRICA MESSING (s):
          </note>
          <note>
            Herr talman! Jag vill understryka det som Karin
          </note>
          <note>
            Svensson Smith sade i sitt inlägg, nämligen att det är viktigt
            att transportslagen kompletterar varandra och att de gör det på
            ett sådant sätt att vi också når andra politiska mål som vi har
            satt upp, till exempel miljömålen.
          </note>
          <note>
            Jag tycker att vi ska stå fast vid att Öresundsbron i sin helhet
            ska avgiftsfinansieras och att konsortiet ska göra en avgiftssättning
            som genererar en sådan inkomst att det också kan betala på de
            lån som har tagits. Därmed har jag kommit in på den fråga som
          </note>
          <note>
            Ulf Nilsson tog upp. Detta är alltså min principiella hållning,
            och jag ser inga skäl att ändra på den. Den är också viktig med
            tanke på de diskussioner som kommer med anledning av vårpropositionen,
            men även med anledning av att vi i slutet av detta år ska fastställa
            den plan för vägar och järnvägar som omfattar de kommande tolv
            åren.
          </note>
          <note>
            Det är en stor infrastruktursatsning som ska sjösättas. Därför
            finns det stora förväntningar och förhoppningar runtom i vårt
            land, och även om pengarna är många under dessa tolv år vet vi
            att fokus i planen kommer att ligga på de första åren. Därför
            koncentreras mycket av diskussionen nu på hur länen tillsammans
            och kommunerna sinsemellan eventuellt kan gå in och förskottsbetala
            en del av pengarna för att på så sätt kunna tidigarelägga projekt
            från den senare delen av planen till den tidigare delen.
          </note>
          <note>
            Det är alltså en form av alternativ finansiering där kommuner
            och län funderar på om de tillsammans kan förskottera en del av
            pengarna för att få i gång projekt tidigare. Jag har inget principiellt
            emot detta.
          </note>
          <note>
            Jag är beredd att titta på hur mycket det kan bidra till att
            främja byggandet av ny infrastruktur för att på så sätt också
            ge förutsättningar för ny tillväxt och ny utveckling. Det är dock
            en svår balansgång. Det är lätt sagt att man ska finansiera en
            del nya infrastrukturinvesteringar med avgifter, men det är svårt
            när det väl kommer till kritan.
          </note>
          <note>
            Vi har i dag avgifter på Svinesundsbron, vilket också är en form
            av alternativ finansiering. Vi har diskussioner om varför vi har
            bompeng när man färdas in i Norge men inte när man färdas från
            Norge och in i Sverige.
          </note>
          <note>
            Jag tror att den typen av diskussioner kommer att fortsätta i
            kölvattnet på den nationella plan som vi ska fatta beslut om.
            Jag är beredd att lyssna på argument för och emot, men jag har
            också en principiell inställning som innebär att om vi ska ha
            likvärdiga krav på infrastrukturen i vårt land, och om vi är överens
            om att infrastrukturen ska hjälpa oss att leva upp till även andra
            miljömål där vi ska kunna ställa krav på att de olika transportslagen
            kompletterar varandra, då finns det bara en garant för att den
            generella och nationella infrastrukturen blir likvärdig över hela
            landet och det är staten.
          </note>
          <note>
            Jag deltar gärna i diskussioner om former av alternativ finansiering,
            men man ska ha respekt för att det är svårt, det ställer stora
            krav på dem som ska genomföra finansieringen och det kostar mycket
            pengar. Vi får se vilka möjligheter vi har att växla upp statens
            pengar i den nationella planen inför de tolv år som nu väntar,
            men att tro att det finns andra enkla lösningar till att bygga
            infrastruktur än den där staten är garant tror jag inte på.
          </note>
          <note type="speaker">
            Anf. 5 KARIN SVENSSON SMITH (v):
          </note>
          <note>
            Herr talman! Jag skulle vilja något kommentera det Ulf Nilsson
            sade. Han borde ta del av den samlade skuld som redan finns på
            infrastrukturområdet. Det finns ett rätt stort antal lånefinansierade
            järnvägs- och vägprojekt, och om man tittar på utgiftsområde 22
          </note>
          <note>
            som trafikutskottet i riksdagen har att varje år yttra sig över
            kan man se att en allt större del av vår totala budget de kommande
            åren är räntor och amorteringar på tidigare tagna lån.
          </note>
          <note>
            Jag vill hävda att detta är demokratiskt ganska tvivelaktigt.
            Om vi ökade den andelen skulle kommande riksdagsledamöter i trafikutskottet
            mest ha att ta ställning till amorteringsplaner och placeringar
            för bästa ränta. Då skulle vi ha frånhänt dem möjligheten att
            göra omprioriteringar av den inriktning av trafikpolitiken som
            tidigare riksdagar har gjort.
          </note>
          <note>
            Jag skulle också vilja angripa det synsättet utifrån en helt
            annan utgångspunkt. Den samsyn som regeringen och vi i dag uppvisar
            i kammaren gäller inte bara målsättningen om vad vi ska ha infrastruktursatsningarna
            till utan också ansvaret för Sveriges ekonomi.
          </note>
          <note>
            Att rulla problemen framför sig och säga att vi har en kalkyl
            som visar att tillväxten kommer att kompensera för de faktiska
            utgifter vi drar på oss är ett ganska ansvarslöst sätt att bete
            sig på gentemot kommande generationer. Det är bättre att ha kalkyler
            som håller, för till syvende och sist kommer räkningen ändå att
            tillfalla statsmakterna. Och vilka är de? Jo, det är våra barn
            och barnbarn som ska betala dessa räkningar framdeles. Då gäller
            det att veta att man satsat på rätt saker.
          </note>
          <note>
            Jag är kanske inte lika positiv som statsrådet kring detta med
            att kommuner och regioner förskottsfinansierar olika infrastruktursatsningar.
            Vi har ju ännu inte bestämt hur det blir. Det är ett arbete för
            hösten, när remisserna har kommit in, att bestämma vilka järnvägsstråk
            och vägsträckningar som i kombination ger den största uppfyllelsen
            av de transportpolitiska målen.
          </note>
          <note>
            Jag tror att en del kommuner är lite äventyrligt ute när de förskotterar
            vägprojekt som vi inte ens har bestämt ska bli av. Det finns stor
            risk för att de kommer att stå där med den delen av kostnaden.
            Vi kan ju inte ta hänsyn till att vissa kommuner har hostat upp
            pengar för att kunna ge sin sträckning högre prioritet i planen
            än en kommun som kanske inte har gjort detsamma.
          </note>
          <note>
            För övrigt är det rätt stor skillnad mellan väg- och järnvägsprojekt.
            Det är väl dokumenterat att det finns en etablerad lobbyorganisation
            kring vägtrafiken medan järnvägstrafiken arbetar på ett annorlunda
            sätt.
          </note>
          <note>
            Det får dock inte påverka oss när vi tittar på vilken fördelning
            och vilka konkreta projekt som bäst stämmer överens med de transportpolitiska
            målen.
          </note>
          <note>
            Jag tycker också att Riksgäldskontorets kritik mot att det tidigare
            gjorts alltför många glädjekalkyler måste ligga till underlag
            för vårt beslut när vi i höst mer konkret tar ställning till detta.
            Inte ens Arlandabanan, som ju borde ha de allra bästa förutsättningarna
            för att betala sig eftersom det gäller tågtrafik till och från
            vår största flygplats, har kunnat undgå kritik i detta sammanhang.
            Man har också svårt att få det hela att gå ihop. Därför bör vi
            nog inte öka låneandelen i infrastrukturprojekten utan i stället
            nöja oss med den ram som riksdagen har beslutat om.
          </note>
          <note>
            Vi som är riksdagsledamöter, och även regeringen, har också ambitioner
            på andra områden än inom infrastrukturen, och det är väl ingen
            av oss som menar att vi ska dra ned på något annat utgiftsområde
            för att på så sätt få större utrymme att bygga vägar och järnvägar.
          </note>
          <note type="speaker">
            Anf. 6 ULF NILSSON (fp):
          </note>
          <note>
            Herr talman! Vi har redan sett när det gäller Öresundsbron att
            de höga priserna har försvårat den nuvarande finansieringsmodellen
            av bron. Antalet bilresor är betydligt lägre än man räknat med,
            och om den modell för finansiering som Öresundskonsortiet har
            ska fungera måste antalet öka kraftigt. Det är sant att antalet
            ökat under 2002. Det beror bland annat på att man gjort vissa
            prisexperiment i form av rabatter på weekendresor och liknande,
            men ökningen är fortfarande mycket lägre än beräknat.
          </note>
          <note>
            Karin Svensson Smith varnade för att låna till investeringar.
            Men det är väl vad man hela tiden gör när man genomför stora projekt.
            Avvägningen är om investeringarna ska ge någonting tillbaka i
            form av ökad ekonomisk tillväxt, god samhällsutveckling och så
            vidare. De avvägningarna får man göra. Då talar allt för att det
            är en mycket god investering i framtida tillväxt, och det var
            också själva motivet till att man byggde bron.
          </note>
          <note>
            Jag är fortfarande övertygad om det och hoppas ändå att det finns
            krafter inom regeringen som är beredda att inte bortse från ekonomiska
            effekter på det omgivande samhället när man tittar på priserna
            för att åka över bron. Själv är jag helt övertygad om att billigare
            broresor och färjeresor skulle vara bra i längden både för Danmark
            och Sverige, och det gäller inte bara Skåne utan hela Sverige.
          </note>
          <note type="speaker">
            Anf. 7 Statsrådet ULRICA MESSING (s):
          </note>
          <note>
            Herr talman! Öresundsbrokonsortiet har redan i dag en möjlighet
            att pröva och prövar också olika taxenivåer för att försöka hitta
            den balans på avgifter som ger största möjliga förutsättningar
            för integration. Det får man göra när det gäller både yrkestrafiken
            och privatpersoner.
          </note>
          <note>
            Jag tycker själv att den statistik vi kan se under de år som
            bron nu har varit öppen talar sitt tydliga språk.
          </note>
          <note>
            Pendlingen över Öresund har ökat med 30 % sedan bron kom. Det
            är en fantastisk utveckling av tågresandet, och bilresandet ökar
            också alltmer. Att bron har effekt råder det ingen tvekan om.
          </note>
          <note>
            Avgifterna spelar en roll för att motivera för arbetspendling.
            Men det finns också väldigt många andra frågor som är viktiga
            för att jag som medborgare och konsument är beredd att bo på ena
            sidan sundet och arbeta på den andra. Den typen av frågor som
            rör arbetsmarknaden, försäkringar eller skatteregler arbetar vi
            också med.
          </note>
          <note>
            Just när det gäller taxor och avgifter finns det en möjlighet
            för Öresundsbrokonsortiet att fortsätta att justera avgifterna
            så att de leder till den ökade integration som var utgångspunkten
            för bron. Där menar jag att man är på god väg och har bra kunskaper
            om var de avgifterna ska ligga.
          </note>
          <note>
            Sedan vill jag avslutningsvis understryka det som
          </note>
          <note>
            Karin Svensson Smith sade. Det får inte finnas någon övertro
            bland kommunpolitiker och länspolitiker att man kan lyfta in nya
            objekt i en nationell plan med egna pengar. En förutsättning för
            att man över huvud taget ska kunna diskutera om vi kan tidigarelägga
            till exempel vägbyggen är att de finns med i den plan som ryms
            inom de ramar som riksdagen har fattat beslut om.
          </note>
          <note type="speaker">
            Anf. 8 KARIN SVENSSON SMITH (v):
          </note>
          <note>
            Herr talman! Ulf Nilsson har inte svarat på frågan om vem som
            ska betala. Vi kan sätta avgiften till noll, men vem ska då betala
            bron? Vi kan väl inte säga till danskarna att de ska betala hela
            bron? Räkningen finns där. Vi måste se till att amortera på den.
            Skillnaden mellan oss här i debatten är nog att Ulf inte är med
            i trafikutskottet. Vi inser att vi måste ta ansvar för våra beslut.
          </note>
          <note>
            Vi är förvisso riksdagsledamöter från Skåne, men vi har också
            ett nationellt ansvar. Vi kan inte säga att det som gynnar Skåne
            och Öresundsregionen nödvändigtvis är så mycket bättre än det
            som skulle gynna till exempel utvecklingen i Norrlands inland.
            Vi måste ta ett nationellt ansvar när vi är här.
          </note>
          <note>
            Såväl Riksdagens revisorer som Riksrevisionsverket har påpekat
            att vägkalkylerna och järnvägskalkylerna, men framför allt vägkalkylerna,
            många gånger har varit fel. Man har överdimensionerat projekten.
            Öresundsbron är byggd för 50 000
          </note>
          <note>
            dygnsöverfarter. Man har nu genom olika avgiftsjusteringar fått
            upp biltrafiken till 10 000 överfarter.
          </note>
          <note>
            Bron är överdimensionerad vad gäller kapaciteten för biltrafik.
            Det är en av anledningarna till att ekonomin är så dålig. Hade
            man gjort en kalkyl som utgått från järnvägstrafiken och möjligtvis
            haft vägtrafiken som komplement - och helst inte alls för vår
            del - hade man haft större möjlighet att få kredit och debet att
            gå ihop.
          </note>
          <note>
            Miljömålen är någonting vi har fattat beslut om i total enighet
            i riksdagen. Skånes miljömålsråd har arbetat under landshövdingens
            regi. Det säger att vi faktiskt måste minska biltrafiken. Annars
            kan vi inte få miljömålen att gå ihop. Man måste hitta en bättre
            kombination mellan bil, cykel, båt och järnväg för att samtidigt
            klara behoven av förflyttning och miljömålen.
          </note>
          <note>
            Då ska man inte tricksa med avgifterna. Det står faktiskt i avtalet,
            statsrådet, att man ska ha som utgångspunkt vad det kostar att
            ta över bilen med färja mellan Helsingborg och Helsingör. Det
            är en utgångspunkt när man sätter avgiften för biltrafiken så
            att den inte konkurrerar ut färjetrafiken.
          </note>
          <note>
            Överläggningen var härmed avslutad.
          </note>
          <note>
            3 § Svar på interpellationerna 2002/03:236, 237
          </note>
          <note>
            och 241 om vägen som tillväxtfaktor i Västra Götaland
          </note>
          <note type="speaker">
            Anf. 9 Statsrådet ULRICA MESSING (s):
          </note>
          <note>
            Herr talman! Jag har mottagit tre interpellationer som alla har
            beröringspunkter med varandra. Elizabeth Nyström har frågat vilka
            åtgärder jag avser att vidta för att den låga standarden på riksväg
            45 inte ska riskera industrins och därmed regionens möjlighet
            till utveckling. Inger René har frågat vilka åtgärder jag avser
            att vidta för att väg E 6 ska färdigställas som motorväg från
            Uddevalla till norska gränsen. Ulf
          </note>
          <note>
            Sjösten har frågat vilka åtgärder jag avser att vidta för att
            snabbt ge näringslivet i Västra Götaland bättre kommunikationsmöjligheter
            på väg.
          </note>
          <note>
            Jag har valt att besvara alla tre interpellationer i ett sammanhang.
          </note>
          <note>
            All infrastruktur är viktig för näringslivets utveckling och
            för enskilda människors förutsättningar att bo och leva överallt.
            I slutet av året ska regeringen fatta beslut om de planer som
            ska gälla för de kommande tolv åren i infrastruktuplaneringen.
          </note>
          <note>
            Som interpellanterna är medvetna om vore det fel av mig att här
            och nu ge några konkreta löften om vägutbyggnader i Västra Götaland.
            Jag ska återigen förklara varför.
          </note>
          <note>
            För ett år sedan beslutade regeringen om planeringsdirektiv till
            Vägverket. Verket fick då i uppdrag att utvärdera och prioritera
            olika tänkbara åtgärder för det nationella stamvägnätet.
          </note>
          <note>
            Vägledande i Vägverkets arbete ska enligt riksdagsbeslutet vara
            samhällsekonomisk lönsamhet och hur mycket åtgärderna bidrar till
            uppfyllelse av de transportpolitiska målen. Vägverkets planförslag
            är nu ute på remiss till myndigheter, organisationer och andra
            intressenter och ska sedan redovisas till regeringen senast den
            4 augusti i år.
          </note>
          <note>
            Under den tid jag har varit ansvarig för infrastrukturfrågorna
            har jag varit tydlig med att jag inte kommer att delta i de diskussioner
            som uppstår med anledning av de planförslag som nu är ute på remiss.
            Det är förslag från våra myndigheter som ska förankras genom ett
            brett remissförfarande. På så sätt får många möjligheter att ha
            synpunkter på förslagen till infrastrukturplaner.
          </note>
          <note>
            Från augusti, då planerna överlämnas till mig, tar den politiska
            processen över. Under hösten kommer jag att resa för att möta
            synpunkter och ta till mig åsikter om de slutliga förslagen, helt
            i linje med det planeringssystem som riksdagen själv har fattat
            beslut om. Det innebär att jag i dag inte kommer att kunna ge
            några konkreta löften om vägutbyggnader i Västra
          </note>
          <note>
            Götaland. Den typen av tillkännagivanden får vänta till årsskiftet.
          </note>
          <note type="speaker">
            Anf. 10 ELIZABETH NYSTRÖM (m):
          </note>
          <note>
            Herr talman! Det tog ganska lång tid innan infrastrukturministern
            kunde besvara interpellationen.
          </note>
          <note>
            Det invaggade mig naturligtvis i tron att svaret skulle bli väldigt
            positivt. Nu blev det inte så, men jag respekterar motiven. Att
            lova runt och hålla tunt hjälper ingen.
          </note>
          <note>
            Mer pengar till infrastrukturen skulle dock vara mycket välkommet.
            Det är inget land i Europa som satsar så lite pengar på infrastrukturen
            som just Sverige mätt i procent av bruttonationalprodukten.
          </note>
          <note>
            Vi talar mycket i Västsverige om riksväg 45 och dess avgörande
            betydelse för industrin. Jag som är uppväxt i Trollhättan vill
            givetvis peka på just bilindustrin i synnerhet. I dag, när den
            svenska bilindustrin har utländska ägare, ställs man inför mycket
            hård konkurrens. I varje nytt utvecklingsprojekt står man numera
            som en av många tänkbara kandidater när GM ska välja bästa tänkbara
            ställe att utvecklas på. Avgörande är naturligtvis en mängd olika
            faktorer, men det absolut mest avgörande är tillgången till kompetens.
            Saab har redan flyttat delar av verksamheten till Göteborg av
            den anledningen.
          </note>
          <note>
            I dag planerar Saab sin verksamhet utifrån att vi måste leva
            med en outbyggd riksväg 45. Saab står inte och faller med den
            vägen, men chanserna att stå sig i en internationell konkurrens
            med andra GM-
          </note>
          <note>
            märken om utvecklingsarbete minskar väsentligt.
          </note>
          <note>
            Detta beror på att tillgången till kompetens till stor del beror
            på pendlingsmöjligheterna till Göteborg och från Göteborg till
            Trollhättan. Hälften av arbetskraften på Saab Automobile pendlar
            från andra kommuner till arbetet i Trollhättan. Det gör att man
            är oerhört beroende av en infrastruktur som fungerar väl.
          </note>
          <note>
            Det gör den inte i dag.
          </note>
          <note>
            Saab har investerat stora summor i produktionsanläggningar, rening
            för måleri och så vidare.
          </note>
          <note>
            Även kapacitetsmässigt har man mer att ge än vad som utnyttjas
            i dag. Frågan är hur det blir när Saab i framtiden står inför
            en volymökning, till exempel ökad försäljning, eller en förfrågan
            om att producera någon annan av GM:s produkter i Trollhättan.
            Klarar man av en sådan ökning? Sannolikt inte med nuvarande infrastruktur.
          </note>
          <note>
            Dagligen kommer det ca 100 transporter med material till Saab.
            80 % av dessa transporter, det vill säga av 80 lastbilar, går
            på riksväg 45 mellan Göteborg och Trollhättan. Och av de 80 går
            ca 25 lastbilar tillbaka med emballage på 45:an. Uttransporterna
            med färdiga bilar är ca 50 lastbilar per dag där i princip alla
            kör på 45:an från Trollhättan till Göteborg.
          </note>
          <note>
            Det ger totalt 200 tunga fordon dagligen på riksväg 45 för Saab,
            och det kommer förhoppningsvis inte att bli färre när konjunkturen
            vänder.
          </note>
          <note>
            Herr talman! Som jag nämnde tidigare är det inte så att Saab
            står och faller med 45:an. Men sysselsättningen vid verksamheten
            i Trollhättan gör det. Det är bara ett av skälen till att det
            är angeläget med utbyggnaden av 45:an och att dubbelspåret på
            Norge-
          </note>
          <note>
            Vänern-länken byggs ut. Förstår statsrådet att det brådskar?
          </note>
          <note type="speaker">
            Anf. 11 INGER RENÉ (m):
          </note>
          <note>
            Herr talman! Det hör ju till god ton i den här salen att man
            ska tacka för svaret. Även om jag tycker att det gör mig mer besviken
            än vad jag hade väntat mig ska jag naturligtvis också tacka för
            svaret. Jag hade kanske väntat mig en större förståelse för den
            problematik som ligger i det här. Inte minst det faktum att vi
            är så många som interpellerar statsrådet visar det.
          </note>
          <note>
            I nästan 50 år har vägen E 6 genom Bohuslän stötts och blötts.
            Man har ställt ut löften till förbättringar. Förhoppningar har
            väckts och släckts. 1998
          </note>
          <note>
            meddelade regeringen att vägen skulle vara klar 2007.
          </note>
          <note>
            För tre år sedan backade regeringen något och meddelade att allt
            i varje fall ska vara igångsatt 2007. Nu är vägen från Torp till
            Rabbalshede klar, men sedan då? Den som gav ut de här löftena
            var naturligtvis
          </note>
          <note>
            Björn Rosengren. Men eftersom regeringen i dess helhet är ansvarig
            för de beslut som fattas är statsrådet Messing ansvarig också
            för det beslutet. Och det var ett löfte. Det var inte en målsättning
            eller något annat trams, utan det var faktiskt ett löfte.
          </note>
          <note>
            Vägen ser bitvis ut att ha en sträckning och en förläggning som
            kunde passa när man drog kreatur från den ena ängen till den andra
            eller när man med häst och vagn färdades mellan kustsamhällena.
            Men det är en Europaväg vi talar om, ministern! Med dagens trafikströmmar
            är vägen farlig, bokstavligen livsfarlig. När mina barn åker på
            den här vägen har de order att så fort de har kommit fram ringa
            och tala om att de är framme. Jag har hittills aldrig åkt på den
            här vägen - någon gång åt något håll - utan att mötas av eller
            bli omkörd av en ambulans. Det finns oftast inga mitträcken. Det
            finns oftast inga avkörningsramper.
          </note>
          <note>
            Det finns en mängd hårnålskurvor. Hastigheten växlar oavbrutet.
            Ministern vet säkert att sådant är farligt.
          </note>
          <note>
            Det är inte bara hastigheten som växlar oavbrutet.
          </note>
          <note>
            Också vägstandarden och beläggningen växlar oavbrutet.
          </note>
          <note>
            Någonting som inte växlar utan ständigt ökar är den tunga trafiken.
            Den har dubblerats de senaste fem åren. Fortfarande förekommer
            det traktorer och hölass på den här vägen, på denna kostig - som
            inte bara jag kallar den. Jag var i Lund under helgen tillsammans
            med herr talman och träffade kolleger från alla de nordiska länderna.
            När jag sade att jag var från
          </note>
          <note>
            Bohuslän var det flera stycken som sade: Jaså, det är där ni
            har "den där vägen". Ja, det är där vi har den där vägen.
          </note>
          <note>
            Undersökningar av de redan utbyggda delarna av
          </note>
          <note>
            Europaväg 6, till exempel mellan Göteborg och Uddevall, visar
            att trafikolyckorna minskar till en fjärdedel på de vägar som
            är utbyggda jämfört med de vägar som inte är utbyggda. På den
            vägen, som alltså har varit motorväg i ett ganska stort antal
            år, har det inte förekommit en enda dödsolycka.
          </note>
          <note>
            Norra Bohuslän och Dalsland är utflyttningsområden med svagt
            utbyggt näringsliv. Under de senaste tre åren har invånarantalet
            minskat med tusen personer i det här området, och det minskar
            alltfort. Möjligheten för ungdomar att efter utbildning stanna
            kvar på hemorten och verka och få jobb är alltför liten.
          </note>
          <note>
            Näringslivets högsta önskan när det gäller möjligheter att växa
            och utvecklas är tveklöst en utbyggd motorväg. Avvecklingen av
            näringslivet i norra Bohuslän och i Dalsland går dessvärre fort.
            Därför är det nödvändigt att bygga ut Europaväg 6 snarast. Att
            vänta tio år till är fullkomligt oacceptabelt. Vilket svar vill
            statsrådet ge de ungdomar som gärna skulle vilja vara kvar och
            det näringsliv som vill utvecklas i det här området?
          </note>
          <note type="speaker">
            Anf. 12 ULF SJÖSTEN (m):
          </note>
          <note>
            Herr talman! Jag ska tacka för svaret även om jag också tycker
            att det är intetsägande och till intet förpliktande. I svaret
            konstaterar infrastrukturminister
          </note>
          <note>
            Ulrica Messing att all infrastruktur är viktig för näringslivets
            utveckling och för enskilda människors förutsättningar att bo
            och leva överallt. Den insikten delar jag givetvis från djupet
            av mitt hjärta. Problemet är att verkligheten när det gäller vägnätet
            i Sjuhärad, som jag kommer ifrån, och västra Götaland inte motsvarar
            ministerns insiktsfulla konstaterande.
          </note>
          <note>
            Bakom resonemanget om en dålig vägstandard döljer sig många ting.
            Det handlar om utryckningsfordonet som förlorar viktiga minuter
            i en pressad situation, skolbussen som blir inställd på grund
            av att grusvägen bitvis försvinner vissa tider på året, timmerexportören
            som förlorar en kund på grund av att han inte kan möta dagens
            just-in-time-krav och personal som avstår från att ta det erbjudna
            jobbet på grund av dåliga pendlingsmöjligheter.
          </note>
          <note>
            Herr talman! Näringslivsrepresentanter och företagarorganisationer
            har lyft fram just de tillväxthämmande aspekter som är en följd
            av det undermåliga vägnätet. Bristerna är i dag mycket tydliga
            i hela västra Götaland, inte minst i Sjuhärad. Näringslivets tillväxt
            behövs faktiskt för att statens finanser ska må bra och för att
            Sverige ska ta de välbehövliga stegen uppåt i den internationella
            välståndsligan. Tillväxten behövs också för att vi ska kunna finansiera
            den gemensamma sektorn, som vi alla tycker är så viktig.
          </note>
          <note>
            Uteblivna satsningar, herr talman, innebär en fortsatt ekonomisk
            kräftgång för nationen Sverige.
          </note>
          <note>
            Som jag tidigare har varit inne på skapar dåliga vägar svårigheter
            för företagens transporter, men också problem med företagens kompetensförsörjning.
          </note>
          <note>
            I Sjuhäradsbygden, som fortfarande arbetar i en omställningsfas
            efter att den producerande textilindustrin tappade 20 000 arbetstillfällen
            inom blott ett decennium, lider näringslivet av dålig standard
            på vägnätet både på mindre och större vägar, som riksvägarna 40,
          </note>
          <note>
            27 och 41. Nu börjar byggnationen av riksväg 40
          </note>
          <note>
            genom att Kyllaredsmotet strax utanför Borås projekteras.
          </note>
          <note>
            För att bygga det här motet har Borås och Ulricehamns kommuner
            lånat upp drygt 100 miljoner kronor, och Västra Götalandsregionen
            betalar ränta för dessa lån. De här lånen har man inte tagit för
            att man tycker att det är rätt och riktigt utan för att man är
            oerhört pressad av trafiksäkerhetsskäl och tillväxtskäl att vidta
            denna åtgärd. Men det är ju de facto, som vanligt, en övervältring
            av ansvar och kostnader på kommunerna, i detta fall Borås och
            Ulricehamn.
          </note>
          <note>
            Sammantaget borde investeringar i vägar vara en investering i
            tillväxt och utveckling för Västra Götaland och Sverige där vinstpotentialen
            för oss alla är utomordentligt stor.
          </note>
          <note>
            Herr talman! Ulrica Messing säger att hon inte kan ge några svar
            om specifika objekt i dag eftersom remissbehandlingen pågår. Jag
            kan ha en viss förståelse för det resonemanget, och jag hade haft
            ännu mer förståelse för det om vi diskuterade en medelsram som
            var i närheten av det som behövs för Sveriges vägutbyggnad. Hittills
            har planeringsprocessen från
          </note>
          <note>
            Vägverkets sida genomgående inneburit senareläggningar. Halva
            sträckan av riksväg 40 mellan Borås och Ulricehamn finns med i
            planperioden fram till
          </note>
          <note>
            2015. Halva sträckan finns med i slutet av perioden.
          </note>
          <note>
            Utan att lova någonting, Ulrica Messing, är det inte hög tid
            att Göteborg och Stockholm får en motorvägsförbindelse och att
            man därmed lever upp till det beslut om utbyggnad av riksväg 40
            som fattades för tio år sedan?
          </note>
          <note type="speaker">
            Anf. 13 LARS TYSKLIND (fp):
          </note>
          <note>
            Herr talman! Som boende i Västra Götaland i allmänhet och Bohuslän
            i synnerhet har vi naturligtvis tagit del av den infrastrukturdiskussion
            som har varit i
          </note>
          <note>
            Västsverige. Man kan konstatera att svaret på dagens interpellationer
            stämmer bra överens med de svar vi har fått i frågestunder och
            annat. Statsrådet har varit väldigt tydlig på den punkten.
          </note>
          <note>
            Om man accepterar att det inte går att ge några konkreta löften,
            vilket man tydligen inte kan göra trots tidigare beslut och utfästelser,
            borde man ändå kunna diskutera principer. Då kan man diskutera
            principen om redan fattade beslut. Beredningsgruppen för regional
            utveckling i Västra Götaland har gjort ett förslag till remissvar
            som regionfullmäktige ska behandla i maj. Där skriver man: Riksdagen
            har beslutat att resterande delar av E 6 genom Bohuslän ska byggas
            ut till 2007. Vi förutsätter att detta beslut verkställs. Särskild
            finansiering kan bli aktuell.
          </note>
          <note>
            På de lokala och regionala planen utgår man naturligtvis ifrån
            att de fattade besluten gäller. Den planering som har skett, både
            av enskilda personer och kommuner längs sträckningen, har utgått
            från detta. E 6 är ett bra exempel på detta eftersom man har gjort
            så pass tydliga utfästelser kring den. Den har varit uppe till
            diskussion så många gånger. Vi har kunnat se det i riksdagsbehandlingar
            och annat, och även när man har varit med på plats i Bohuslän.
            År
          </note>
          <note>
            2007 har nämnts så många gånger.
          </note>
          <note>
            Nu känner man att det är stor risk att hela det här resonemanget
            ställs på ända. Det stora problemet är ju, som Ulf Sjösten var
            inne på, volymen på infrastruktursatsningarna och hur mycket pengar
            man kan satsa på detta. Det är inte så, som sades i en tidigare
            interpellationsdebatt, att man ska ta pengar från andra saker,
            utan det här är ju en tillväxtbefrämjande insats.
          </note>
          <note>
            Av trafikutskottets behandling av detta tidigare i år har det
            framgått att regeringen har varit väldigt tveksam när det gäller
            alternativa finansieringar och då främst PPP. Man har sagt att
            det möjligen kan vara någonting för framtiden. Jag undrar varför
            man är så tveksam. Det kan finnas en viss logik i det som nämndes
            förut att man då intecknar framtida utrymme för beslut. Men jag
            tror ändå att man måste ha mod att fatta de långsiktiga besluten
            när det gäller infrastrukturen. Så sent som på 1800-talet fattade
            man beslut om stambanejärnvägsnätet. Det var oerhörda summor för
            Fattig-Sverige som man då satsade, men man trodde på att de skulle
            ge den tillväxt de gav.
          </note>
          <note>
            Det blir som ett moment 22 här. Den infrastruktur som vi ska
            satsa pengar på ska ge den tillväxt i de här regionerna som ska
            betala den infrastruktur som vi inte har. Under tiden förolyckas
            och skadas människor på vägen, som några tidigare har tagit upp.
            Man kommer inte fram. Näringslivet satsar inte i området och så
            vidare. Jag behöver inte upprepa alla de kända argumenten.
          </note>
          <note>
            Det skulle vara trevligt om statsrådet kunde kommentera varför
            man känner sådan tveksamhet till detta när man ändå satsar på
            långsiktigt tillväxtbefrämjande åtgärder. Det handlar ju inte
            om avgiftsfinansieringen precis. Staten kan ta ansvar för detta
            så att det inte är bundet till projektet, som det är när det gäller
            Öresundsbron.
          </note>
          <note>
            För att rätt ska vara rätt kan jag säga att norra Bohusläns kommuner,
            Tanum och Strömstad, har ökat sin befolkning de senaste åren,
            men det har inte med vägen att göra.
          </note>
          <note type="speaker">
            Anf. 14 ANITA BRODÉN (fp):
          </note>
          <note>
            Herr talman! Även om infrastrukturministern inte kan utlova något
            upplevs det ändå som en stor manifestation här i dag när så många
            från Västsverige pekar på ett stort problem. Jag vill stryka under
            det som föregående talare har fört fram om olika vägavsnitt, men
            jag vill ändå lyfta fram ett speciellt vägavsnitt här i dag. Det
            är väg 45 som Elizabeth Nyström har nämnt.
          </note>
          <note>
            Vi i Folkpartiet prioriterar denna väg i vår partimotion. Vi
            yrkar till och med att 45:an ska bli en
          </note>
          <note>
            Europaväg. Det gör vi på grund av två viktiga orsaker. Den ena
            är den stora olycksfrekvens som framför allt finns mellan Göteborg
            och Karlstad, men 45:an går ju också vidare. Det är ett extremt
            farligt vägavsnitt på många mil. Vi hörde tidigare att man ofta
            ser att olyckor har hänt när man åker den vägen.
          </note>
          <note>
            Den andra viktiga orsaken som gör att Folkpartiet lyfter fram
            väg 45 handlar om företagsamheten. Det är ganska många företag
            utefter vägen som är beroende av en väl fungerande infrastruktur.
            Vi har framför allt hört bilföretag nämnas, och Saab har nämnts
            speciellt. Det handlar om kompetent personal som ska lockas och
            ges möjlighet att pendla till Trollhättan.
          </note>
          <note>
            Därför vill jag än en gång understryka det som har sagts om att
            det är extremt viktigt att Ulrica Messing tar till sig de här
            synpunkterna inför beslutet framöver.
          </note>
          <note type="speaker">
            Anf. 15 ANNE-MARIE EKSTRÖM (fp):
          </note>
          <note>
            Herr talman! Det som jag tänker säga nu har sagts många gånger
            förr i den här salen. För att få den välfärd vi vill ha med en
            bra skola, vård och omsorg gäller det inte bara att fördela den
            kaka vi har i dag.
          </note>
          <note>
            Vi måste ha en större kaka, det vill säga vi måste ha tillväxt,
            och då behövs ett bra företagsklimat. För att få ett bättre företagsklimat
            är det inte bara villkoren för företagande med enklare regler
            och förändrade skatter som behövs. Det måste också vara enkelt
            att komma till företagen vare sig det är fråga om gods eller personer.
            För att öka den kaka vi ska fördela måste vi alltså ha framkomliga
            vägar och järnvägar.
          </note>
          <note>
            Regeringen tycks inte ha insett detta. Den infrastrukturpolitik
            som har förts hittills har varit bristfällig.
          </note>
          <note>
            Jag kan ha en viss förståelse för att statsrådet inte vill diskutera
            enskilda vägar. Statsrådets företrädare
          </note>
          <note>
            Björn Rosengren kanske gjorde det i alldeles för stor utsträckning
            eftersom han lovade runt och höll tunt.
          </note>
          <note>
            Ingenting har hänt. Beslut och investeringar har skjutits upp.
            Det man borde diskutera är regeringens vilja att satsa på infrastruktur,
            och då gäller det både vägar och järnvägar.
          </note>
          <note>
            I vårpropositionen sänks anslaget till vägar ytterligare utan
            vidare motivering annat än att det inte finns pengar. I vårpropositionen
            står också många vackra ord om tillväxt. Statsrådet säger själv
            i remissvaret att infrastrukturen är viktig för tillväxten.
          </note>
          <note>
            Men hur följer regeringen upp alla dessa vackra ord i praktiken?
            Eller stannar det bara vid tomma ord? När det gäller att satsa
            på en enskild järnväg var regeringen snar att gå ett av stödpartierna
            till mötes. Då var det lätt att föregripa infrastrukturplanen
            som ju också innefattar järnvägar. Men det borde vara än mer viktigt
            att diskutera hur tillväxten ska ske i olika regioner.
          </note>
          <note>
            Herr talman! Västra Götaland är en tillväxtregion med 1,5 miljoner
            invånare. För att hela regionen ska växa behövs en bra infrastruktur
            över hela regionen, och det gäller både små och stora vägar och
            järnvägar.
          </note>
          <note>
            Herr talman! Jag vill ändå ta upp det område som ligger mig närmast.
            Precis som Ulf Sjösten sade för en stund sedan är Sjuhäradsbygden
            med Borås som centrum en bygd med många små och medelstora företag,
            men vägnätet är bristfälligt. Det gäller både de större och de
            mindre vägarna. För att få tillväxt i den här bygden behövs det
            en satsning på vägarna.
          </note>
          <note>
            För några år sedan blev hela sträckan Borås-Göteborg som en del
            av riksväg 40 klar som motorväg, och vid ungefär samma tidpunkt
            blev också hela sträckan Jönköping-Stockholm utbyggd till motorväg.
            Det blev en betydande skillnad i trafikintensiteten efter att
            sträckan blivit utbyggd. Trots att det saknas åtta mil motorväg,
            och trots att denna vägsträcka är kurvig och backig och inte alls
            lämpad för denna intensiva och tunga trafik har vägen blivit en
            genomfartsväg till Stockholm, förutom att den naturligtvis är
            och måste vara den lokala pulsådern.
          </note>
          <note>
            Vägen är olycksdrabbad, och framkomligheten är fortfarande dålig.
            Jag anser att man, redan när man fattade beslut om att bygga motorväg
            mellan Borås och Göteborg, borde ha insett att man måste ta steget
            fullt ut och fortsätta motorvägen ända till Jönköping.
          </note>
          <note>
            Herr talman! Det är många vägar och järnvägar som ska dela på
            pengarna. Regeringen måste sätta ned foten om tala om man vill
            ha en tillväxt i landet.
          </note>
          <note>
            Då kan man inte skära ned anslaget som man gör.
          </note>
          <note>
            Man måste titta på alternativa former. Tänker statsrådet sätta
            fart och medverka till detta så att vi får framkomliga vägar i
            Sjuhäradsbygden och i Västra
          </note>
          <note>
            Götaland för att tillväxten i den delen av landet ska stimuleras?
          </note>
          <note type="speaker">
            Anf. 16 JAN-EVERT RÅDHSTRÖM (m):
          </note>
          <note>
            Herr talman! Jag kände ett behov av att gå in i den här debatten.
            Vi har hört företrädare från Västra Götalandsregionen. Jag vill
            inte bli en företrädare för
          </note>
          <note>
            Värmland. Jag vill bli en företrädare för hela riksväg
          </note>
          <note>
            45, som går genom i princip hela vårt land.
          </note>
          <note>
            Alla vägar bär till Rom, heter det. Men här skulle vi kunna få
            en möjlighet när det gäller 45:an. Det finns en Europaväg genom
            Europa som går från Italien upp till Göteborg som heter E 45,
            men där slutar den. Där blir den döpt till riksväg 45.
          </note>
          <note>
            Vi hade äran att ha herr Gonzales, som är chef för
          </note>
          <note>
            EU:s TEN-projekt, i Årjäng häromsistens. Han såg
          </note>
          <note>
            45:an som en förlängning av och ett viktigt projekt för dagens
            TEN-struktur i vårt land. Det blir en direkt fråga till ministern,
            som inte är avhängig av infrastrukturpropositionen: Tycker näringsministern,
            i likhet med Gonzales, att 45:an skulle kunna vara ett komplement
            till den nordiska triangeln och läggas in i
          </note>
          <note>
            TEN-projektet?
          </note>
          <note>
            E 45:an, som jag sade tidigare, som går från Italien till Göteborg
            skulle kunna bli Europas längsta
          </note>
          <note>
            Europaväg om den kunde få gå upp till Karesuando.
          </note>
          <note>
            Jag ställer min andra fråga till ministern. Jag vill inte pressa
            ministern till ett ställningstagande som kan medföra svårigheter
            framöver, utan jag ska försöka formulera mig någorlunda vänligt.
            Ser infrastrukturministern en möjlighet att studera noggrant möjligheterna
            till att Sveriges regering skulle vilja anmäla
          </note>
          <note>
            45:an till att bli en Europaväg? Det är ändå Sveriges regering
            som måste ta det initiativet för att det ska kunna behandlas på
            Europanivå. Om vi finge detta skulle det inte längre heta bara
            att alla vägar bär till
          </note>
          <note>
            Rom. Då kunde man vända på det hela och säga att de bär till
            Karesuando.
          </note>
          <note type="speaker">
            Anf. 17 BÖRJE VESTLUND (s):
          </note>
          <note>
            Herr talman! När jag såg att alla dessa borgerliga kamrater gick
            ned och bänkade sig tänkte jag att vi måste ändra på det här.
            Vi kan inte ha det på det här sättet i den här kammaren. Man kan
            ju tro att vi har fallit ifrån. Men det har vi naturligtvis inte.
          </note>
          <note>
            Jag vill börja med att kommentera vad Jan-Evert sade. Visst är
            det möjligt: Visst kan man diskutera att göra 45:an till ett TEN-projekt.
            Det är väl inget i sig som hindrar det. Problemet är att vi ändå
            ska betala
          </note>
          <note>
            95 % av kostnaden för att göra dessa förbättringar den vägen.
            Vi har ett annat TEN-projekt som jag för min del tycker är mycket
            mer angeläget och som någon också talade om här, nämligen E 20,
            som är en del av TEN-projekten och som jag tycker att vi borde
            bygga ut på ett bättre sätt i så fall.
          </note>
          <note>
            Jag har stor förståelse för alla er från Västsverige som vill
            tala för er region och för att förbättra infrastrukturen. Samtidigt
            är det någonting i er argumentation som fattas. Man gav exempel
            på vad som hade gjorts. Bland annat nämnde man den delen som gick
            från Linköping till Jönköping, som byggdes ut fullt till motorväg
            för några år sedan. Har de södra delarna av Östergötland fått
            en bättre tillväxt för att man byggde ut den här vägen? Nej, tyvärr
            är det nog inte så. Det är fortfarande en avfolkningsbygd i allra
            högsta grad. Jag vill påstå att det finns en övertro på att en
            bättre infrastruktur skulle vara den enda möjligheten att kunna
            få en bättre tillväxt. Det argumentet håller inte riktigt.
          </note>
          <note>
            Jag skulle också vilja säga att det här, som alltid annars, handlar
            om att man måste fördela pengar mellan olika regioner och mellan
            olika intressen. Det är de svåra, besvärliga, ibland väldigt jobbiga
            besluten då man måste säga att man ska satsa på ett visst projekt,
            men att pengarna tyvärr inte räcker till ett annat. Det här problemet
            står alla beslutsfattare i den här kammaren inför, och det kommer
            vi alltid att göra. Det här har en lång historia. Jag skulle kunna
            gå tillbaka till vad man i första hand har dragit in på varje
            gång man har haft ekonomisk kris i det här landet. Ja, det är
            inte svårt att se: Det har varit infrastrukturen och underhåll
            av infrastrukturen. Därför är vi där vi är i dag. Det har vi genom
            våra regeringsinnehav gjort, och det har ni genom era regeringsinnehav
            gjort. Vi har faktiskt hjälpt till med detta allihop i den här
            kammaren, och det kan vi aldrig svära oss fria ifrån.
          </note>
          <note>
            Nu handlar det om att gå vidare. Det vi försöker göra nu från
            den majoritet som vi i Socialdemokraterna har tillsammans med
            Miljöpartiet och Vänsterpartiet är att börja om. Då säger vi:
            Det är de här ramarna som gäller. De myndigheter och verk som
            har ansvar för det här har att göra ett förslag. Sedan ska det
            behandlas. Det har varit en väldig debatt om det här. Om ni inte
            har hört den debatten kan jag säga att alla regioner i hela Sverige
            lägger fram ungefär samma argument som dem som ni lägger fram
            vad gäller tillväxten och förutsättningarna för att just er bygd
            ska överleva. Jag skulle kunna prata om min bygd, där jag verkar
            och lever. Det ska jag avstå ifrån i den här debatten. Det viktiga
            tycker jag är att hela
          </note>
          <note>
            Sverige har en möjlighet att hjälpligt kunna klara sig, därför
            att man kommer aldrig att kunna uppnå att alla regioner blir tillfredsställda.
            Här måste vi hitta ett sätt som gör att de flesta regioner får
            någonting för att vi ska kunna lösa en del av de problemen.
          </note>
          <note type="speaker">
            Anf. 18 Statsrådet ULRICA MESSING (s):
          </note>
          <note>
            Herr talman! Oftast är det nog ändå så att riksdagen tycker att
            regeringen ska följa de beslut som riksdagen själv har tagit,
            fast i dag har flera av er här önskat att jag skulle ha ignorerat
            riksdagens beslut om i vilken tågordning vi nu ska fatta beslut
            om de nationella planerna. Det överraskar mig en del. Nu är jag
            trogen riksdagens beslut. Jag har valt att följa det och inte
            lägga mig i det remissförfarande som pågår.
          </note>
          <note>
            Det betyder inte att jag inte ser, att jag inte tar intryck av
            och att jag inte heller hör vad ni har sagt och vad andra företrädare
            har sagt när jag har varit ute och rest och träffat politiker
            lokalt och regionalt och företrädare för näringslivet. Jag tycker
            att ni alla på ett bra sätt har beskrivit hur viktig olika delar
            av infrastrukturen är för Västra Götaland. Det skulle ha kunnat
            vara överförbart till andra delar av vårt land.
          </note>
          <note>
            Det råder inget tvivel om det.
          </note>
          <note>
            I dag finns det en plan som det fattades beslut om
          </note>
          <note>
            1998. Den planen gäller. Varje dag i vårt land breddar man vägar,
            sätter upp vajerräcken och drar fram nya sträckor. Det låter lite
            grann i debatten som att vi inget nu gör därför att vi snart ska
            fatta beslut om en ny plan. Det är inte sant. Den plan som gäller
            nu gäller fram till 2007. Vi bygger vägar och lägger asfalt hela
            tiden. Men parallellt med att det finns en plan som nu gäller,
            där det till exempel står att E 6
          </note>
          <note>
            ska vara klar 2007, ska vi också diskutera hur den nya planen
            ska se ut, hur vi ska fördela de drygt 360 miljarder som riksdagen
            har fattat beslut om på nya vägar, gamla vägar och järnvägar.
          </note>
          <note>
            Det här är en grannlaga balansgång att gå. Det är positivt att
            det finns mängder av synpunkter och idéer lokalt och regionalt.
            Jag välkomnar att så många är beredda att hjälpa till med att
            prioritera. Remissarbetet förutsätter att man orkar vara med och
            prioritera.
          </note>
          <note>
            När jag den 4 augusti har tagit emot planerna från
          </note>
          <note>
            Banverket och Vägverket kommer vi att sätta av tid för att alla
            län, tillsammans med företrädare från kommuner, näringslivsorganisationer
            och högskolor, ska ha en chans att lämna över sina synpunkter
            muntligt. Jag har gjort ett undantag, och det gäller Västra
          </note>
          <note>
            Götaland. Där har jag lovat att själv komma ned i stället för
            att representanter för alla kommuner ska komma hit. Jag kommer
            ned en dag, och sedan har vi samma typ av diskussion utifrån de
            prioriteringar som ni vill rekommendera regeringen att fatta beslut
            om.
          </note>
          <note>
            Alla vägar och järnvägar är viktiga. Jag har själv rest utmed
            riksväg 45 och träffat företrädare för bilindustrin. Det är talande
            när man beskriver en flyttning av positionerna från den plan som
            gäller nu till den plan som är ute på remiss - om nybyggnationen
            av riksväg 45 skulle skjutas så många år fram i tiden -
          </note>
          <note>
            eftersom det innebär att bygget har skjutits tre motorgenerationer
            bort för den typ av verksamhet som bedrivs av Volvo. Det är klart
            att det här spelar en roll för de beslut som Volvos ledning ska
            fatta om utveckling och framtid.
          </note>
          <note>
            (Elizabeth Nyström (m): Saab.)
          </note>
          <note>
            Förlåt, Saab! Tack, Elizabeth!
          </note>
          <note>
            Ju bättre vi kan vara på att koppla infrastrukturplanerna också
            till ett tillväxtperspektiv, ju bättre går det för vårt land.
            Det är inte alltid enkelt. För ett land som till 75 % lever på
            export - som vi faktiskt gör -
          </note>
          <note>
            räcker det inte med att vara hyggligt bra på logistik eller infrastruktur,
            utan vi måste vara väldigt bra för att kunna korta de avstånd
            som våra marknader och företag har gentemot resten av världen.
            I dag gör vi en del andra infrastrukturinvesteringar i Västra
            Götaland för att markera det logistiska tänkandet i infrastrukturen.
            Där är Göteborgs Hamn ett lysande exempel på att staten har gått
            in och tagit mycket större ansvar för den hamnen än för någon
            annan kommunal hamn. Det är ingen tillfällighet.
          </note>
          <note type="speaker">
            Anf. 19 ELIZABETH NYSTRÖM (m):
          </note>
          <note>
            Herr talman! Först vänder jag mig till Börje
          </note>
          <note>
            Vestlund. Det kan kännas lite kymigt att det är så många här
            från den borgerliga sidan, men vi har de facto vår minister här,
            och det är henne vi ska rikta vår uppmärksamhet mot. Du sade att
            ramarna gäller, men de ändras både vår och höst. Dem kan vi inte
            lita på.
          </note>
          <note>
            Nu vänder jag mig till ministern. Vi har diskuterat riksväg 45
            och Norge-Väner-länken tidigare. Banverket hade planerat dubbelspårsutbyggnaden
            redan tidigare men har nu senarelagt den eftersom det inte finns
            några pengar till riksväg 45. Arbetet måste ske samtidigt på grund
            av skredrisken i Göta älv. Därför måste man koppla ihop arbetet
            och pengarna.
          </note>
          <note>
            Förra veckan åkte jag till Göteborg med bil på riksväg 45. Jag
            kunde konstatera att på en sträcka av
          </note>
          <note>
            20 kilometer fanns det nio trafikljus. Det är ett trafikljus
            varannan kilometer - där det går så många lastbilar varje dag.
            Det är inte acceptabelt. Dagen efter åkte jag tåg till Malmö och
            tillbaka. Jag åkte tåg från Göteborg till Trollhättan. De 70 kilometerna
            tog
          </note>
          <note>
            55 minuter. Det var enligt tidtabell. Vi var tvungna att stanna
            på två ställen och vänta på tåg som åkte söderöver. Det är klart
            att man fick vänta en stund innan tågen kom.
          </note>
          <note>
            Vi måste få folk att pendla. Arbetskraften och kompetensen finns
            inte i närområdet av Trollhättan utan människorna måste hämtas
            från Göteborg. De vill inte åka den livsfarliga väg 45, och jag
            tycker inte att de ska göra det. Jag tycker inte att de ska åka
            bil när det finns en järnväg som borde kunna fungera bättre.
          </note>
          <note>
            Med tanke på det tidigare inlägget råder det dåliga förutsättningar
            för att få företagen att blomstra. Min förhoppning är att statsministern
            inte en dag kommer att stå i Trollhättan och ondgöra sig över
            att ett multinationellt företag inte tar sitt samhällsansvar.
          </note>
          <note type="speaker">
            Anf. 20 INGER RENÉ (m):
          </note>
          <note>
            Herr talman! Jag tänkte ge statsrådet en bild från verkligheten.
            När jag senast körde E 6 upp till norska gränsen - inte vid högtrafik
            utan mitt på dagen, i det närmaste lågtrafik - var det långa bilköer.
            Det går inte att köra om, och det finns inga avkörningsramper.
            Det är bara att ligga i 50 kilometer i timmen och tröska tillsammans
            med alla andra. När till slut bilkön löstes upp - det gör de så
            småningom - kom det från en tvärväg en traktor med vita höbalar
            och körde framför mig. Han körde inte ens i 50 kilometer i timmen
            - det får väl traktorer inte göra. Detta är en Europaväg. Det
            är fullkomligt otroligt!
          </note>
          <note>
            Denna väg är en del av huvudstadstriangeln. Det är vägen Köpenhamn,
            via Göteborg, till Oslo, från
          </note>
          <note>
            Oslo till Stockholm, och från Stockholm ned till Köpenhamn. Där
            finns den typen av vägavsnitt.
          </note>
          <note>
            Låt mig vara lite personlig. Jag brukar tycka att interpellationsdebatter
            är roliga. Det är spännande med interpellationsdebatter, men i
            det här fallet känner jag mig gravt förtvivlad. Under de 13 år,
            herr talman, som jag har varit i riksdagen har frågan debatterats
            ungefär på samma sätt som i dag. Det känns tröstlöst. Det var
            någon som sade att Tanum och
          </note>
          <note>
            Strömstad visst växer, men det är inte företagsamheten och ungdomarna
            som stannar kvar utan det är norrmännen som köper hus i Sverige
            därför att de gärna vill bo i det, enligt mitt förmenande, vackraste
            område vi har i Sverige.
          </note>
          <note>
            Jag har träffat ett stort antal företagare från norra
          </note>
          <note>
            Bohuslän och Dalsland med företag som vill växa.
          </note>
          <note>
            Jag har träffat sådana som har haft kontakter med företag på
            andra ställen i Sverige och med företag på andra ställen i Norden.
            De har kommit till norra Bohuslän och sett att det finns ett företag
            som har potential att växa, men när de har rest vägen dit har
            de sagt att det inte går. När de blir varse de kommunikationsförhållanden
            som gäller säger de att de inte kan etablera, stödja eller satsa
            på den företagsamheten.
          </note>
          <note>
            Finns det järnväg till Trollhättan finns det järnväg till Strömstad.
            Jag ska inte vara elak mot någon, men det är inte många som väljer
            järnvägen i stället för bussar eller bilar. Flygfält finns inte
            heller. Det närmaste ligger i Trollhättan. Kommunikationerna går
            på väg och ser ut att göra det framöver under ganska lång tid.
          </note>
          <note>
            Det här ger också ett annat problem. De nästan 50
          </note>
          <note>
            åren med löften som har ställts ut och som inte har uppfyllts
            ger ett annat problem. Det bor människor med olika typer av företag,
            inte minst jordbruk, i områden där det eventuellt ska läggas en
            väg. Men när man inte vet när och var vägen kommer skapar det
            en oro hos människor. Man vet inte om man vågar satsa på sitt
            jordbruk, sin företagsamhet eller sitt boende därför att man vet
            inte var och när vägen kommer. Det här gör mig, som sagt var,
            bekymrad och ledsen.
          </note>
          <note>
            Jag skulle vilja ställa en fråga med anledning av statsrådets
            senaste anförande, där statsrådet talade om det nu gällande nationella
            vägtransportsystemet för perioden fram till 2007. Det gäller fortfarande,
            sade statsrådet. Då är min enda fråga, som jag hoppas att jag
            får ett klart svar på: Innebär det att väg E 6 kommer att byggas
            färdig år 2007?
          </note>
          <note type="speaker">
            Anf. 21 ULF SJÖSTEN (m):
          </note>
          <note>
            Herr talman! Borås och Sjuhäradsbygden har en styrka i sin företagaranda
            och sina entreprenörer, som har förmågan att skapa något, ofta
            ur ingenting. Borås ligger i toppskiktet i Västsverige när det
            gäller nyföretagande, av tradition och fortfarande.
          </note>
          <note>
            Men nyföretagandet har minskat kraftigt i vår bygd de senaste
            åren. Jag menar att en tydlig orsak är bristfälliga vägar på alla
            nivåer. Företag väljer att inte lägga sig i vår bygd till förmån
            för andra delar av
          </note>
          <note>
            Västsverige. Det kan man väl tycka är bra, så länge de stannar
            kvar i Sverige. Men det gör de inte alla gånger - de lägger sig
            i Danmark också. Vi har just i
          </note>
          <note>
            Sjuhäradsbygden några gånger råkat ut för att man har valt bort
            vår bygd till förmån för ett annat land.
          </note>
          <note>
            Jan-Evert Rådhström nämnde en lång väg, och jag kan inte låta
            bli att nämna att vi också har en lång väg som passerar genom
            Sjuhäradsbygden, riksväg 27.
          </note>
          <note>
            Den vägen börjar i Aten och slutar i Oslo. Den sämsta delen av
            den vägen sägs gå genom Målsryd. Målsryd ligger inte i det forna
            Östeuropa, som vägen också passerar igenom, utan i Borås kommun.
            Den delen av vägen kommer att byggas ut tack vare ett lån på
          </note>
          <note>
            110 miljoner som Svenljunga, Tranemo och Borås kommuner har tagit
            för att bygga halva sträckan. Det är ett PPP-projekt, men fel
            sort. Jag brukar kalla det public-public partnership, och det
            är inte långsiktigt gångbart.
          </note>
          <note>
            Trots detta är symbolen för dessa tillkortakommanden för oss
            i Sjuhäradsbygden utbyggnaden av riksväg 40. Sedan motorvägsförbindelsen
            mellan
          </note>
          <note>
            Göteborg och Borås blev klar för några år sedan har den tunga
            trafiken ökat med över 30 % på den här vägen. Det rör sig säkerligen
            om en ren ökning av trafiken men också överflyttning av trafik.
            Med nuvarande utbyggnadstakt lär riksväg 40 inte vara färdigställd
            före 2050. Det är en ovetenskaplig bedömning som jag har gjort.
            Hur många expanderande och nya företag missar vi under dessa år?
            Och varför har ni i den socialdemokratiska regeringen avvisat
            tanken på alternativfinansiering för utbyggnad av just riksväg
            40? Det är ett av de lämpligaste objekten i Sverige, enligt Vägverket.
          </note>
          <note type="speaker">
            Anf. 22 LARS TYSKLIND (fp):
          </note>
          <note>
            Herr talman! Jag ska inte belasta statsrådet med en ny fråga,
            utan jag kan upprepa den fråga som Inger
          </note>
          <note>
            René ställde: Innebär detta att E 6 kommer att vara utbyggd till
            2007? Jag har ställt samma fråga vid en frågestund men inte fått
            något svar. Det kan vara intressant att höra om statsrådet kan
            säga något mer i dag.
          </note>
          <note>
            Det ligger mycket i talet om ryckigheten. Man har en gällande
            plan som man tror på och agerar efter.
          </note>
          <note>
            Näringslivet får framtidstro, och man planerar i kommunerna och
            så vidare. Sedan kan man plötsligt känna att det där inte var
            riktigt sant, utan det kanske är sant sex sju år senare. Vad är
            det som säger att det är sant då? Det ska naturligtvis göras ännu
            en plan sedan, och om man flyttar fram projektet till 2013
          </note>
          <note>
            eller 2014, vad är det då som säger att det inte flyttas framåt
            i tiden ännu mer? Det är den oron som människor i Bohuslän känner
            oerhört hårt. Kravet från Bohuslän är att planen gäller.
          </note>
          <note>
            Det där har med ramens storlek att göra. Statsfinanserna går
            upp och ned, och man måste titta ännu mer på detta, att man har
            en vision när det gäller själva infrastrukturen och jobbar på
            finansieringssidan så att försörjningen blir jämnare än vad den
            är i dag. Någon nämnde här att när finanserna i staten sviktar
            är det väldigt lätt att ta bort ett infrastrukturprojekt, trots
            att det kanske är just det som skapar tillväxten för framtiden.
          </note>
          <note>
            Det har pratats om tillväxt, men även trafiksäkerhet är en viktig
            faktor. Det är en ödets ironi att till och med under remisstiden
            har ett flertal människor förolyckats på E 6 i norra Bohuslän.
            Det är någonting som pågår. Vi har den tunga trafiken, och det
            är en helt orimlig trafiksituation som finns där.
          </note>
          <note type="speaker">
            Anf. 23 ANITA BRODÉN (fp):
          </note>
          <note>
            Herr talman! Jag är helt övertygad om att budskapet har gått
            fram. Det som vi har fått höra från Västra
          </note>
          <note>
            Götaland och från Värmland är så samfällt.
          </note>
          <note>
            Det som jag har upplevt under den här perioden och under remissförfarandet
            som jag inte har märkt tidigare och som jag tycker är positivt
            är att Vägverket och Banverket samverkar. Det kan leda till något
            positivt och något gott. På vissa sträckor är vägarna outstanding,
            och på andra sträckor ska vi satsa på järnvägen.
          </note>
          <note>
            Vad gäller järnvägen finns det några knutpunkter.
          </note>
          <note>
            Statsrådet har redan nämnt Göteborgs hamn. Det är en viktig knutpunkt
            vad gäller just godstrafiken och hur man hanterar den. Den andra
            viktiga knutpunkten finns också i Göteborg, och det är Centralen
            i Göteborg, där man stoppar upp alltför mycket av transporter
            vad gäller persontransporter på järnväg. Jag skulle vilja att
            statsrådet också tar till sig det.
          </note>
          <note type="speaker">
            Anf. 24 ANNE-MARIE EKSTRÖM (fp):
          </note>
          <note>
            Herr talman! Mycket har sagts i dag, så jag ska inte förlänga
            debatten. Jag tycker att det är bra att statsrådet nu säger att
            infrastrukturen är viktig för tillväxten. Tyvärr har det tagit
            alldeles för lång tid.
          </note>
          <note>
            Jag vet inte hur det går ihop med statsrådets socialdemokratiska
            kamrater. När jag hörde Börje Vestlund prata kändes det inte riktigt
            bra. Han sade att hela
          </note>
          <note>
            Sverige ska ha möjlighet att hjälpligt klara sig. Man måste ju
            satsa på vissa regioner, som är tillväxtregioner. Man kan inte
            bara dutta ut lite här och var. Det är viktigt att vi får klarhet
            om vad som kommer att hända - jag tänker till exempel på riksväg
            40 - både för företag och för människor som vill bosätta sig på
            orter utmed vägen.
          </note>
          <note>
            Jag åkte på riksväg 40 en mörk, regnig kväll i februari förra
            året. Jag startade i Borås, och när jag var framme i Ulricehamn
            var jag ganska lycklig. Det var mycket trafik och tung trafik.
            Den har intensifierats under de år som har gått sedan motorvägen
            mellan
          </note>
          <note>
            Borås och Göteborg blev klar. Det är alltså betydligt mer trafik
            där, precis som Ulf Sjösten sade förut.
          </note>
          <note type="speaker">
            Anf. 25 JAN-EVERT RÅDHSTRÖM (m):
          </note>
          <note>
            Herr talman! Jag har inget mer inlägg efter detta så jag är kanske
            bara tvingad att konstatera att generationer kommer och går men
            frågorna består. Jag fick inte tillnärmelsevis något svar från
            ministern på de frågeställningar jag hade.
          </note>
          <note>
            Brodén nämnde någonting som jag tyckte var lite intressant, och
            det var just samverkan mellan Banverket och Vägverket. Det känns
            inte som om det är någonting som passar när det gäller 45:an.
            Det fanns en samverkan när det gällde 45:an i Götaälvdalen mellan
            Banverket och Vägverket. Där fanns ett jättebehov av att järnvägen
            skulle byggas om.
          </note>
          <note>
            Det fanns ett jättebehov av att 45:an skulle byggas om, men man
            kunde inte samverka om detta i tid, vilket innebar att det blev
            ingenting av någonting. Jag tycker att det är lite grann förbannelsen
            över 45:an, att det aldrig är någonting som passar.
          </note>
          <note>
            Jag känner mig ändå nöjd med en sak - men det är bara en sak
            - i infrastrukturministerns svar här i dag.
          </note>
          <note>
            Det handlar om förhoppningen att någonting ändå kommer, för om
            nu statsrådet åker utefter 45:an måste det vara verkligheten som
            kommer att gälla och ingenting annat.
          </note>
          <note type="speaker">
            Anf. 26 BÖRJE VESTLUND (s):
          </note>
          <note>
            Herr talman! Det finns några saker, och jag väl får anledning
            att svara i det här sammanhanget. Jag skulle först vilja kommentera
            det här med ramarna.
          </note>
          <note>
            Det är klart att alla frågor i en budget är föremål för diskussion
            och prövning varje gång man ska lägga fram en budget. Det är ganska
            självklart. Den situationen tror jag att man måste leva med, vilka
            ambitioner man än har. Och även om jag tycker att infrastruktur
            mer eller mindre är livets salt för att man ska kunna överleva,
            om jag skulle få tolka mina intresseområden framför allt i det
            här huset, skulle jag ändå vilja säga att det handlar om att väga
            samman flera saker.
          </note>
          <note>
            Jag vill också kommentera alternativ finansiering.
          </note>
          <note>
            Det kan man alltid diskutera, men problemet när man ska diskutera
            alternativ finansiering med er är att ni tjatar om ert PPP. Det
            är liksom det enda som ni diskuterar, och det är den enda fråga
            som ni tar upp.
          </note>
          <note>
            Låt oss i stället diskutera detta, men vi ska ha en viktig sak
            klar för oss. Hur vi än väljer att finansiera, så ska det finansieras.
            Det finns bara två sätt att finansiera infrastruktur, endera via
            skattsedeln eller genom att de som åker på vägarna eller järnvägarna
            får betala för sig. Det finns inga andra sätt att finansiera detta,
            och då får man hitta det här.
          </note>
          <note>
            Sedan måste jag säga något till Anne-Marie Ekström om detta med
            att satsa på tillväxtregioner. Jag blir nästan upprörd över det
            resonemanget. Har inte vi sagt detta? Vi påstår till och med att
            ditt eget parti har sagt att vi ska satsa på att hela Sverige
            ska leva.
          </note>
          <note>
            Det handlar om hela det resonemanget. Hur hänger det samman?
            Det är klart att vi måste satsa där pengarna behövs. Jag hoppas
            att jag slipper höra fler gånger i den här kammaren att man säger
            att vi inte ska se till hela landet.
          </note>
          <note type="speaker">
            Anf. 27 Statsrådet ULRICA MESSING (s):
          </note>
          <note>
            Herr talman! Jag vill understryka det som Anita
          </note>
          <note>
            Brodén sade, nämligen hur viktigt det är att Vägverket och Banverket
            samverkar när det gäller planeringen. Jag tror nämligen inte att
            vi hittar något företag eller någon enskild person som genom sitt
            liv bara är beroende av ett transportslag, utan planeringen måste
            hänga ihop. Ju duktigare vi är på att få planeringen att hänga
            ihop och ju lättare det är att pendla mellan tåg och väg, mellan
            bil och buss och så vidare desto bättre går det. På samma sätt
            är det naturligtvis för näringslivet, som ju ofta är beroende
            av både vägen, järnvägen och sjöfarten.
          </note>
          <note>
            Vi kommer att fortsätta att anstränga oss för att den typen av
            planering ska bli ännu bättre. Jag är övertygad om att det i den
            plan som vi ska fatta beslut om i slutet av året just är vår förmåga
            att tänka på logistiken som avgör hur väl vi kan skapa förutsättningar
            för tillväxt. Då vill jag också understryka att fokus kommer att
            sättas på tillväxt i hela landet.
          </note>
          <note>
            Sedan är det klart att infrastrukturen påverkas, och kommer alltid
            att göra det, av statsfinanserna. Nu har jag varit aktiv så länge
            i politiken att jag har varit med i valrörelser då jag har fått
            kritik för att jag lägger för mycket pengar på infrastrukturen.
            Vi jagades en hel valrörelse på temat: Ni tar från barn och ger
            till betong. Då var betongen asfalt. Så ibland ändras fokus.
          </note>
          <note>
            Jag tror att vi här inne är överens om att infrastrukturen är
            en viktig del när det gäller tillväxten och människors möjlighet
            att bo och leva överallt.
          </note>
          <note>
            Sedan vill jag kort säga någonting om Jan-Evert
          </note>
          <note>
            Rådhströms fråga angående TEN. Vi har i arbetet med den nya planeringen
            som ska tas för TEN-
          </note>
          <note>
            projekten prioriterat två områden. Det ena är den nordiska triangeln,
            precis Jan-Evert Rådhström själv lyfte upp, och det andra är Haparandabanan.
            Sedan kan man naturligtvis plocka in många fler objekt, men vi
            få ju inte hem hela finansieringen. Man lurar sig själv lite grann
            om man tror att man får hem så mycket pengar som möjligt från
            EU bara man får in så många objekt som möjligt i TEN. Ramen är
            fastställd. Nu är kommissionens ambition att det, med de nya stråken
            i TEN, ska vara 25, max 30. Det ska då vara 25-30 objekt i ett
            utvidgat EU, alltså 25 medlemsländer. Och eftersom Sverige är
            ett av de länder som i dag betalar högst medlemsavgift i EU tycker
            jag att vi ska försöka anamma den linjen. Det går inte att bara
            gasa och gasa och kräva mer i form av satsningar från EU. Då måste
            man också svara med en högre medlemsavgift, och det är jag personligen
            oerhört tveksam till.
          </note>
          <note>
            Vi har lyft fram de här två objekten. Det betyder inte att det
            inte finns möjlighet att fortsätta att diskutera om de är exakta.
            Man kan också titta på andra typer av objekt. Men jag tror inte
            att det är möjligt att tänka tanken att vi skulle lyfta in alla
            de vägar - alltså riksväg 40, 27, 41 och 45 eller E 6 och E 20
            - som vi har debatterat här i dag. Man måste orka och förmå att
            prioritera. Det kommer att gälla Västra Götaland, när vi ska lägga
            planen. Det kommer att gälla regeringen när vi ska ta den nationella
            planen, och det kommer också att gälla på EU-nivå.
          </note>
          <note>
            Herr talman! Sedan gäller det Inger Renés raka fråga. Jag förstår
            precis vilket svar Inger René är ute efter, men det enkla svaret
            är att vi har en plan i dag, och den planen gäller fram till dess
            att nästa plan antas.
          </note>
          <note>
            I den plan som ligger nu står det att E 6:an ska vara klar 2007.
            Hur nästa plan kommer att se ut kan jag inte svara på i dag, eftersom
            jag ännu inte ens har fått förslagen från Banverket och Vägverket.
            De förslagen får jag först den 4 augusti. Men nu gäller den plan
            som är beslutad, och den gäller fram till dess att vi antar en
            ny plan.
          </note>
          <note type="speaker">
            Anf. 28 ELIZABETH NYSTRÖM (m):
          </note>
          <note>
            Herr talman! Inledningsvis sade jag att jag trodde att jag skulle
            få ett mycket positivt svar, men jag sade också att jag respekterade
            svaret. Jag tycker inte att man ska göra någonting annat i dagsläget,
            så det respekterar jag verkligen.
          </note>
          <note>
            Man tog in det här med Göteborgs hamn, och det vill jag som hastigast
            gärna nämna. Jag tycker att man ska göra fler sådana prioriteringar,
            för vi kan inte ha hur många hamnar som helst som ska vara öppna
            året runt och så vidare. Man måste bestämma sig för vad man ska
            för "hubbar", omlastningsstationer. Det tror jag är oerhört viktigt.
          </note>
          <note>
            Jag har nämnt problemen med Saab och riksväg 45. Vi har i Trollhätteområdet
            även Volvo Aero och Trollywood, som tarvar väldigt mycket människor,
            som alltså pendlar till Trollhättan. De kommer främst från Göteborg.
            Därför är riksväg 45 och även järnvägen oerhört väsentliga.
          </note>
          <note>
            Västsvenska Industri- och Handelskammaren och regionråd har prioriterat
            riksväg 45 och E 6:an till
          </note>
          <note>
            Vägverket, vilket kommer att komma er till del när
          </note>
          <note>
            Vägverket lämnar sitt remissvar den 4 augusti.
          </note>
          <note>
            Jag vill i alla fall tacka för den här interpellationsdebatten,
            och jag vill överräcka en dekal till infrastrukturministern. Häng
            den gärna på väggen och tänk på den här debatten, ofta och länge!
          </note>
          <note type="speaker">
            Anf. 29 INGER RENÉ (m):
          </note>
          <note>
            Herr talman! Statsrådet talade om planeringsmöjligheter, att
            det ska hänga ihop. Då vill jag återigen informera om att det
            i norra Bohuslän och i Dalsland inte finns några planeringsmöjligheter
            när det gäller andra kommunikationer som kan hänga ihop. Det finns
            inga fungerande järnvägar, och ännu mindre finns det flygfält,
            så det är inte mycket att planera på det området.
          </note>
          <note>
            Om man inte bygger ut vägarna innebär det sämre villkor för företagare
            och färre arbetstillfällen, inte minst för våra ungdomar, och
            då blir västra Sverige den baksida som stockholmare ibland roar
            sig med att prata om. Det vill jag inte uppleva.
          </note>
          <note>
            Jag har inte mätt antalet kilometer, men jag måste säga att E
            6:an faktiskt går från Portugal till Hammerfest, så det är en
            ganska lång väg. Den är bra på de allra flesta ställen, utom i
            norra Bohuslän. Det är lite grann en ödets ironi att dåvarande
            näringsminister
          </note>
          <note>
            Björn Rosengren fick norrmännen att med kraft börja bygga ut
            sin del av E 6:an medan vi alltså missar vår egen del. Som vi
            alla vet kommer också den nya
          </note>
          <note>
            Svinesundsbron att stå färdig om bara ett par år.
          </note>
          <note>
            Regeringen inklusive Ulrica Messing har vid åtskilliga tillfällen
            lovat att vägen skulle vara klar eller, enligt det senaste besked
            jag fick av Björn Rosengren, till alla delar påbörjad 2007. Om
            man inte håller fast vid detta blir det ett löftesbrott, och det
            löftesbrottet kommer efter valet. Detta, menar jag, ingår i det
            paket som nu visar sig börja krackelera och som handlar om konsten
            att vinna ett val på demokratins bekostnad. Det tycker jag är
            trist, statsrådet.
          </note>
          <note type="speaker">
            Anf. 30 ULF SJÖSTEN (m):
          </note>
          <note>
            Herr talman! I mitt förra inlägg var jag inne på detta med alternativfinansiering
            enligt PPP. Nu har man ju också lanserat det nya begreppet public-public
            partnership, något som finns i Sverige numera.
          </note>
          <note>
            Jag tycker inte speciellt bra om det, utan det är public-private
            partnership som jag tror är gångbart.
          </note>
          <note>
            PPP har ju diskuterats i många år. Vägverket gjorde för ganska
            länge sedan en genomlysning av olika objekt i Sverige - vilka
            som var lämpliga och vilka som var mindre lämpliga. Man kom fram
            till att just riksväg 40, som jag har talat en hel del om här
            i dag, var ett av de lämpligaste objekten för PPP-
          </note>
          <note>
            finansiering i Sverige. Objektet var lämpligt ur både storleks-
            och kostnadssynpunkt, enligt Vägverkets bedömning.
          </note>
          <note>
            Jag tror mig veta att den socialdemokratiska regeringen utredde
            den här frågan under förra mandatperioden. Det har dock inte kommit
            några förslag i denna riktning från regeringen. Uppenbarligen
            är frågan på något sätt het och svår att ta i. Så tolkar i alla
            fall jag det.
          </note>
          <note>
            Borås och Sjuhäradsbygden har tagit sig upp från textilkrisen,
            som jag sade tidigare, utan konstlade stimulansåtgärder. Det vi
            behöver i vår bygd för att utveckla vårt starka och diversifierade
            näringsliv är goda transportmöjligheter på väg. Det är det viktigaste
            ur vår aspekt sett.
          </note>
          <note>
            Sjuhäradsbygden klarar det mesta. Man klarar till och med att
            bygga delar av riksvägar. Men man klarar inte att bygga motorvägar
            för 2 000 miljoner kronor.
          </note>
          <note>
            Klarar den socialdemokratiska regeringen det, Ulrica
          </note>
          <note>
            Messing? Vad tror du?
          </note>
          <note type="speaker">
            Anf. 31 Statsrådet ULRICA MESSING (s):
          </note>
          <note>
            Herr talman! Jag ska fatta mig väldigt kort. Allt staten gör
            och allt staten betalar påverkas naturligtvis av vilka inkomster
            ett land har. Det vore naivt av oss att låtsas som om infrastrukturen
            skulle vara skyddad från detta. Precis som barnbidragen, taken
            i sjukförsäkringen och mycket annat påverkas av detta så påverkas
            också infrastrukturplaneringen, om vi ska betala infrastrukturen
            via skatter.
          </note>
          <note>
            Om vi tycker att vi ska kunna ställa likvärdiga krav på infrastrukturen
            från norr till söder, om vi tror att infrastrukturen spelar en
            viktig roll för förutsättningarna för lokal och regional tillväxt,
            då tycker jag att vi måste ta ett nationellt ansvar för denna.
            Ska vi inte betala infrastrukturen via skatter ska vi betala den
            via avgifter från dem som färdas på vägen. I den förra interpellationsdebatten
            diskuterade jag just detta. Det gällde då de avgifter vi har på
            Öresundsbron. När vi väl har infört ett sådant system kommer det
            kritik mot att avgifterna blir för höga. Där tycker man att vi
            ska gå in med mer av skattepengar för att sänka avgiftsnivån.
            Hur vi än ska betala infrastrukturen kommer den alltså att belasta
            oss alla, via skattsedeln eller via avgifter.
          </note>
          <note>
            Jag tycker att man kan diskutera typer av alternativ finansiering.
            Vi har öppnat för det i budgetpropositionen, där vi till exempel
            växlar upp pengar från staten via Riksgälden. Vi har öppnat för
            det i fråga om Svinesundsbron när vi finansierar den med avgifter.
            Vi har också öppnat för det genom att till exempel ha förskottering
            från en del kommuner och län.
          </note>
          <note>
            Förutsättningen för att man ska kunna göra denna förskottering
            är dock att vägen finns med i en plan och att man genom att låna
            upp pengarna lokalt och regionalt kan tidigarelägga ett byggande
            några år för att skynda på förutsättningarna för tillväxt. Allt
            detta är möjligt. Jag tycker inte att det ska finnas några heliga
            kor. Men vi kan aldrig låtsas som om det regnar pengar från himlen.
            Oavsett hur vi betalar infrastrukturen är det du och jag som ska
            göra det - via avgifter, via tullar, via bompeng eller via skattsedeln.
          </note>
          <note>
            Överläggningen var härmed avslutad.
          </note>
          <note>
            4 § Svar på interpellation 2002/03:253 om Trafikflyghögskolans
            framtid
          </note>
          <note type="speaker">
            Anf. 32 Statsrådet ULRICA MESSING (s):
          </note>
          <note>
            Herr talman! Christer Nylander har frågat näringsministern när
            han avser att ge besked om hur regeringen ser på framtiden för
            Ljungbyheds flygplats, Trafikflyghögskolan, TFHS, och de planer
            för utveckling som nu diskuteras. Arbetet i regeringen är så fördelat
            att det är jag som har huvudansvaret för frågan.
          </note>
          <note>
            Vad gäller den utbildningspolitiska aspekten i frågeställningen
            är det värt att påpeka att regeringen
          </note>
          <note>
            1998 gav Lunds universitet i uppdrag att anordna trafikflygarutbildning.
            Utbildningen bedrivs vid
          </note>
          <note>
            TFHS på Ljungbyheds flygplats. Utbildningsverksamheten finansieras
            via anslag inom statsbudgetens utgiftsområde 16, Utbildning och
            universitetsforskning. Detta anslag uppgår 2003 till 25,2 miljoner
            kronor.
          </note>
          <note>
            Jag vill också beröra den transportpolitiska aspekten. Ljungbyheds
            flygplats är en kommunal flygplats, och det är kommunen som har
            huvudansvaret för driften av flygplatsen. För kommunala flygplatser
            som har kommersiell regelbunden luftfart har staten påtagit sig
            ett delansvar genom det driftsbidrag som årligen lämnas till dessa
            flygplatser. Vid Ljungbyheds flygplats bedrivs ingen kommersiell
            regelbunden luftfart, och jag har förstått att någon sådan verksamhet
            heller inte är aktuell.
          </note>
          <note>
            Slutligen, och som Christer Nylander säkert känner till, avslog
            regeringen den 10 april en ansökan från Klippans kommun och Region
            Skåne om regionalpolitiskt stöd för delfinansiering av driften
            vid
          </note>
          <note>
            Ljungbyheds flygplats för åren 2003-2008.
          </note>
          <note type="speaker">
            Anf. 33 CHRISTER NYLANDER (fp):
          </note>
          <note>
            Herr talman! Vi förstod av den förra debatten att vägarna i Sverige
            verkar vara i ett uruselt skick. Låt oss då åtminstone försöka
            ta oss fram säkert på luftvägarna. De är dessutom något längre
            än mellan Aten och Sverige.
          </note>
          <note>
            Jag ber inledningsvis att få tacka för svaret. Jag tycker dock
            att jag kanske inte fick riktigt de svar på frågorna som jag hade
            hoppats. Framför allt fick jag inte svar på den fråga jag ställde
            och som många människor i flygbranschen och även i Skåne väntar
            på svar på.
          </note>
          <note>
            Jag frågade inte om statsbudgetens årliga anslag till Lunds universitet.
            Jag frågade inte heller om regeringen bedömde att det skulle bli
            kommersiell regelbunden luftfart vid Ljungbyheds flygplats. Det
            jag skulle vilja veta är hur regeringen ser på framtiden för flygplatsen
            och Trafikflyghögskolan och de framtidsplaner som just nu diskuteras
            inte bara i Ljungbyhed utan också i stora delar av de europeiska
            organisationer som har hand om flygsäkerhet och flygtrafikutbildning.
            Jag hoppas att vi senare i debatten kan få ett klargörande om
            var regeringen egentligen står.
          </note>
          <note>
            Denna fråga handlar om att se möjligheter, även inom områden
            som vanligtvis inte är så glamorösa, stora och kända i debatten.
            Det handlar om att se möjligheter för hur flygutbildningen kan
            bedrivas säkert och effektivt och hur den kan bli en verksamhet
            som bidrar till tillväxt i Sverige.
          </note>
          <note>
            I Ljungbyhed finns faktiskt den flygplats som enligt många i
            flygbranschen i Europa är den kanske mest lämpade för flygtrafikutbildning
            i norra Europa, i hela Europa och kanske till och med i hela världen.
          </note>
          <note>
            Det handlar om speciella väderförhållanden, den infrastruktur
            som finns där med fyra parallella startoch landningsbanor och
            mycket mer. I Ljungbyhed finns dessutom den i branschen väldigt
            högt respekterade flygutbildningen vid Trafikflyghögskolan, knuten
            till Lunds universitet som vi hörde.
          </note>
          <note>
            Flyget är förvisso just nu inne i en nedåtfas och något av en
            kris, men ingen bedömare i branschen tror något annat än att det
            kommer att vända och att flygtrafiken kommer att växa kraftigt
            de närmaste 20
          </note>
          <note>
            åren, kanske fördubblas. Luftrummet i Europa blir alltmer trångt
            för linjefart, men kanske ännu trängre för flygutbildning och
            kompetensutveckling. Europas enda flygutbildning som är helt integrerad
            i ett betydande universitet, Lunds universitet, med allt vad det
            innebär, finns i Sverige. Tyvärr berörde inte statsrådet i sitt
            svar över huvud taget just dessa frågor. Jag hoppas att det inte
            är av ointresse, även om misstanken kanske finns hos många.
          </note>
          <note>
            I ett samarbetsprojekt mellan länderna kring
          </note>
          <note>
            Nordsjön har man valt att satsa 2 miljoner kronor på
          </note>
          <note>
            Ljungbyheds flygplats. Samarbete finns också med flygplatserna
            i Ostende, Groningen, Bremen och
          </note>
          <note>
            Kristiansand. Förutsättningen för ett samarbete med andra utbildningsflygplatser
            är mot bakgrund av den kapacitet som finns i Ljungbyhed alldeles
            lysande.
          </note>
          <note>
            Tolv europeiska länder söker just nu en plats för gemensam flygutbildning,
            framför allt inriktad på det militära. Men vad tycker den svenska
            regeringen? I
          </note>
          <note>
            de här diskussionerna är Ljungbyhed väldigt intressant. Det finns
            ett starkt stöd i Klippans kommun och
          </note>
          <note>
            Region Skåne, både ekonomiskt och politiskt, men man väntar också
            nu på att få ett svar från regeringen.
          </note>
          <note>
            Frågan som ställdes i interpellationen kvarstår alltså obesvarad.
            Jag hoppas att statsrådet tar chansen i sin replik att ge ett
            svar. Hur ser regeringen på ett sådant framtidsscenario för trafikflyghögskolan
            och
          </note>
          <note>
            Ljungbyheds flygplats som blir alltmer konkret och som växer
            fram i konkreta diskussioner mellan parter från flera olika länder
            i Europa?
          </note>
          <note type="speaker">
            Anf. 34 Statsrådet ULRICA MESSING (s):
          </note>
          <note>
            Herr talman! Om Christer Nylander bara ville diskutera utbildningsaspekten
            borde han ha ställt frågan till utbildningsministern som svarar
            för den. Jag kan det rent principiellt, men Thomas Östros skulle
            säkert kunna gå in mer i detalj.
          </note>
          <note>
            Den utbildning som bedrivs i Lund i dag är en av de utbildningar
            som finns på det statliga området.
          </note>
          <note>
            Dessutom finns det privata utbildningar av olika slag.
          </note>
          <note>
            De statliga utbildningar som har en koppling till pilotutbildningen
            svarar universiteten själva för hur man organiserar. Det ingår
            i deras uppdrag. Där har
          </note>
          <note>
            Lunds universitet visat att man prioriterar den utbildning som
            ligger på Ljungbyheds flygplats genom att till exempel avsätta
            drygt 25 miljoner kronor för den verksamheten.
          </note>
          <note>
            Om Lunds universitet skulle göra bedömningen att man vill organisera
            utbildningen på något annat sätt måste man naturligtvis själv
            svara på frågan varför. Jag vet att Ljungbyheds flygplats i dag
            har uppfyllt de önskemål och krav som man har ställt på att kunna
            bedriva utbildningen där. Men det är universitetet självt som
            fördelar de pengar som man har fått via anslaget för utbildningen.
          </note>
          <note>
            Sedan har kommunen tillsammans med regionen vänt sig till Näringsdepartementet
            för att utöver den satsning som universitetet gör också få regionalpolitiska
            pengar till hjälp med driften av flygplatsen. Den typen av pengar
            svarar jag för. Det var den ansökan som vi fick avslå av det skälet
            att de pengar som staten går in med till de privata flygplatserna
            som en hjälp med driften går vi bara in med om det också bedrivs
            kommersiell verksamhet på en flygplats. I
          </note>
          <note>
            Ljungbyhed bedrivs det ingen kommersiell regelbunden luftfart.
            Därför kan man inte heller få del av de pengarna.
          </note>
          <note>
            Klippan ingår inte heller i de stödområden som är en förutsättning
            för att få ta del av de regionalpolitiska pengarna. Utifrån bestämmelserna
            om driftsstöd till flygplatsen och utifrån den regionalpolitiska
            aspekten har vi avslagit kommunens önskan att utöver de pengar
            som Lunds universitet satsar på flygverksamheten också få hjälp
            med de två delarna. Det är skälet till att jag har svarat på frågan
            så som jag har gjort.
          </note>
          <note type="speaker">
            Anf. 35 CHRISTER NYLANDER (fp):
          </note>
          <note>
            Herr talman! Det är ett bekymmer när verkligheten inte är indelad
            i sektorer som följder de ämnesområden som regeringen har delat
            upp mellan sig. Vi får ändå försöka hitta en lösning.
          </note>
          <note>
            Detta hänger ju samman. Det handlar för det första, precis som
            Ulrica Messing sade, om det enda stället i Sverige där piloter
            kan utbilda sig för privat flygning utan att själva betala hela
            summan. Det finns andra ställen också, men detta är speciellt
            på det sättet.
          </note>
          <note>
            För det andra handlar det om att det finns en infrastruktur på
            Ljungbyheds flygplats som är väldigt intressant. För det tredje
            gäller det att säkra tillgången till piloter, vilket möjligen
            också är intressant för en infrastrukturminister. Och för det
            fjärde handlar det om att se till att det finns en hög kompetens
            inom pilotväsendet och flygbranschen för att minimera risken för
            stora katastrofer.
          </note>
          <note>
            Det finns ju en forskning, som förvisso tillhör
          </note>
          <note>
            Thomas Östros område, på TFHS som handlar mycket om att minimera
            risken för att den mänskliga faktorn ska ställa till stora olyckor
            inom flygbranschen.
          </note>
          <note>
            Det är extremt viktigt inte bara ur utbildningssynpunkt utan
            också ur trafiksäkerhetssynpunkt och ur flygsäkerhetssynpunkt.
          </note>
          <note>
            Jag förstår att Ulrica Messing inte kan svara på alla frågor
            som handlar om utbildning, forskning och annat, men just aspekten
            att här finns någonting som är väldigt viktigt för flygtrafiksäkerheten
            skulle jag gärna vilja höra Ulrica Messings svar på.
          </note>
          <note type="speaker">
            Anf. 36 Statsrådet ULRICA MESSING (s):
          </note>
          <note>
            Herr talman! Att vi har tillgång till utbildade piloter som lever
            upp till högt ställda krav och att vi dessutom jobbar för att
            de kraven ska vara gemensamma på Europanivå och internationellt
            är självklart. Det tror jag inte att det råder några delade meningar
            om. Att vi ska kunna vara säkra på att ha tillgång till välutbildade
            piloter är just det uppdrag som vi har lagt på Lunds universitet
            en garant för, och det är Lunds universitet som sedan svarar för
            hur och var pilotutbildningen genomförs.
          </note>
          <note>
            Jag vet att Ljungbyhed är en väldigt bra utbildningsflygplats,
            och jag vet att Lunds universitet har lagt mycket pengar där.
            Vi har också lagt andra statliga pengar på Ljungbyheds flygplats
            som en följd av förra försvarsbeslutet. Och jag utgår från att
            Lunds universitet, som är huvudman för utbildningen, för en diskussion
            med kommunala och regionala aktörer så att man också i fortsättningen
            kan vara säker på att utbildningen har en hög nivå och att den
            kan svara mot de krav som regeringen har ställt på andra områden
            för att vi ska kunna ha tillgång på piloter då konjunkturen vänder
            uppåt igen. Det är själva tanken med att ha statliga utbildningar
            på det här sättet.
          </note>
          <note type="speaker">
            Anf. 37 CHRISTER NYLANDER (fp):
          </note>
          <note>
            Herr talman! Tillgången till piloter är extremt viktig. Jag tror
            att vi delar bedömningen att behovet av piloter med hög grad av
            säkerhet i sin yrkesutövning kommer att öka ganska rejält de närmaste
            10,
          </note>
          <note>
            15, 20 åren.
          </note>
          <note>
            Problemet är att många saker hänger samman i det här läget. Det
            handlar inte bara om flygutbildning.
          </note>
          <note>
            Det handlar också om att det finns ett ställe att ha flygutbildningen
            på. Det är möjligt att man kan placera samhällsvetenskapliga institutionen
            nästan var som helst, men just flygförarutbildningen är ganska
            extrem. Det är en annorlunda utbildning som kräver rätt så mycket.
            Det finns väl egentligen bara ett ställe i
          </note>
          <note>
            Sverige, kanske ett ställe i norra eller hela Europa, som är
            extremt bra på att erbjuda just de förutsättningar som krävs.
            Det är Ljungbyhed. Därför tror jag att man måste se hela pusslet
            med alla bitarna i ett helhetssammanhang. Jag hoppas att regeringen
            kan göra det framöver för att se till att både flyghögskolan och
            Ljungbyheds flygplats finns kvar. De båda sakerna tror jag hänger
            mycket nära samman med varandra.
          </note>
          <note>
            Jag skulle gärna se att Ulrica Messing kommer ned och besöker
            Ljungbyheds flygplats och besöker flyghögskolan. Jag ställer själv
            gärna upp på att följa med på en sådan rundvandring i så fall.
          </note>
          <note type="speaker">
            Anf. 38 Statsrådet ULRICA MESSING (s):
          </note>
          <note>
            Herr talman! Jag kan diskutera med utbildningsministern vem av
            oss som ska ta största ansvaret för en flygutbildning. Det råder
            inga delade meningar i regeringen om att det här är oerhört viktigt.
            Det är därför vi har en statlig högskoleutbildning just för piloter.
            Det är dessutom ett väldigt bra sätt att också pressa priset på
            den utbildning som genomförs på andra områden.
          </note>
          <note>
            Men flygplatsen är en kommunal flygplats. Jag inser att det runt
            utbildningen också finns en rad andra svåra frågor som Klippans
            kommun skulle önska få hjälp med. De frågorna har vi noga övervägt
            men tyvärr inte kunnat möta de önskemål som kommunen har haft.
          </note>
          <note>
            Att flygplatsen är bra att genomföra utbildning på betvivlar
            jag inte. Om den, precis som Christer Nylander säger, är Sveriges
            bästa borde Lunds slutsatser vara att man ska fortsätta bedriva
            utbildning där. Men det kan inte jag svara för. Det får Lunds
            universitet vara en garant för.
          </note>
          <note>
            Överläggningen var härmed avslutad.
          </note>
          <note>
            5 § Svar på interpellation 2002/03:258 om Vägverket och privatimport
            av bilar och motorcyklar
          </note>
          <note type="speaker">
            Anf. 39 Statsrådet ULRICA MESSING (s):
          </note>
          <note>
            Herr talman! Johnny Gylling har frågat mig vilka åtgärder jag
            tänker vidta för att Vägverket bättre ska följa de uttalanden
            som regering och riksdag gjort om motorfordonshobbyns förutsättningar
            samt vad jag ska göra för att tillse att amerikanska bilar och
            motorcyklar i framtiden inte ska hanteras på ett diskriminerande
            sätt.
          </note>
          <note>
            Frågan ställs mot bakgrund av ett förslag från
          </note>
          <note>
            Vägverket som innebar att nuvarande undantag för import av fordon
            för eget bruk och flyttsak samt fordon som förvärvats genom arv
            eller testamente skulle upphöra från och med den 1 maj 2003.
          </note>
          <note>
            Jag har tidigare framhållit att jag delar riksdagens syn på fordonshobbyns
            betydelse och att jag beklagar den oro som förslaget gett upphov
            till hos den fordonsintresserade allmänheten. Vägverket har till
            följd av remissvaren och den starka reaktionen som förslaget väckt
            beslutat att det inte ska genomföras. Ett nytt förslag som tar
            hänsyn till de synpunkter som nu lämnats av fordonshobbyorganisationerna
            med flera kommer att sändas ut på remiss till berörda intressenter
            under hösten 2003. Avsikten är att utforma förslaget till importregler
            så att eget bruks-, hobby-, flyttsaks- och arvegodsfordon inte
            hindras tillträde till den svenska marknaden.
          </note>
          <note>
            Regler om import av motorfordon från länder utanför EU faller
            inom Vägverkets ansvarsområde.
          </note>
          <note>
            Jag har efter den oro som uppkom försäkrat mig om att myndigheten
            delar regeringens och riksdagens inställning i dessa frågor.
          </note>
          <note type="speaker">
            Anf. 40 JOHNNY GYLLING (kd):
          </note>
          <note>
            Herr talman! Jag vill tacka ministern för svaret och säga att
            det var ett bra svar. Det är inte varje dag man debatterar i riksdagen
            och faktiskt är överens i en fråga.
          </note>
          <note>
            Från min sida syftar jag i den här debatten inte till att få
            ministern eller regeringen att ändra uppfattning eller att ändra
            riktning. I stället vill jag slå fast fordonshobbyns betydelse
            i Sverige och förhindra att
          </note>
          <note>
            Vägverket eller andra myndigheter upprepar sådana förslag som
            gör livet svårare för alla de människor som är bil- eller motorcykelentusiaster
            av något slag.
          </note>
          <note>
            Under 90-talet har fordonshobbyn i Sverige faktiskt vunnit ökad
            mark. Exempel på detta är skattebefrielse för äldre fordon och
            borttagande av krockprov för amatörbyggda fordon. Även andra exempel
            finns.
          </note>
          <note>
            Men ibland dyker det upp hinder på vägen för människor som är
            entusiaster. Ett hinder i form av en vägbula kan man väl leva
            med ett tag. Men när det dyker upp rena punkteringsknivar, om
            liknelsen kan accepteras, är det betydligt svårare att köra. Och
            detta förslag var som en punkteringskniv för många människor.
          </note>
          <note>
            Bakgrunden var att riksdagen beslutat om en ny fordonslag och
            att Vägverket skulle utarbeta detaljerade föreskrifter. Vid remissomgången
            glömde man bort flera viktiga instanser, och man nämnde endast
            på ett par rader att man tänkte dra in möjligheterna att privat
            importera bilar eller motorcyklar från USA
          </note>
          <note>
            eller tredje land, som det heter.
          </note>
          <note>
            Argumenten för detta var väldigt svåra att få reda på. Jag ringde
            själv till ansvariga på Vägverket, och jag hade många samtal för
            att få reda på varför Vägverket ville stoppa detta, och jag har
            fått mycket epost i den här frågan.
          </note>
          <note>
            Ett argument var att dessa fordon skulle vara sämre ur trafiksäkerhetssynpunkt.
            Det tycker jag inte är hållbart. Vi minns väl alla Volvon som
            exporterades till USA med en extra krockbalk. När detta kom till
            allmänhetens kännedom lade Volvo in denna krockbalk även i bilar
            för den svenska marknaden. Man har alltså stränga trafiksäkerhetsregler
            i USA. Ett annat argument som jag fick höra var att bromsarna
            skulle vara sämre på många amerikanska bilar. Det är också taget
            ur luften. Man har minst lika hårda bromskrav i
          </note>
          <note>
            USA. Ytterligare ett argument var att man hade sämre utsläppskrav
            i USA. Det håller inte heller om man undersöker verkligheten.
            Missbruk av oseriösa företagare var ytterligare ett argument,
            alltså att man importerar bilar i ren företagsverksamhet och sedan
            skriver över dem på släktingar. Men om det är ett problem får
            man angripa det i annan ordning.
          </note>
          <note>
            Vi lever i en internationaliserad värld. Vi strävar efter färre
            handelshinder, inte fler. Vägverkets ansvariga tycks inte ha samma
            uppfattning. Det är många bil- och MC-entusiaster som efter detta
            känner sig utpekade som miljöbovar. Ofta är det i stället så att
            de kör väldigt lite med entusiastfordon. De vårdar dem väl, och
            de är sällan inblandade i olyckor. Därför måste man ställa sig
            frågan: Hur kunde Vägverket komma fram med detta förslag? Och
            det är bra att ministern nu har tagit tag i frågan.
          </note>
          <note type="speaker">
            Anf. 41 JAN-EVERT RÅDHSTRÖM (m):
          </note>
          <note>
            Herr talman! Jag kände mig också nöjd när jag fick se ministerns
            svar. Men jag vill ändå ställa en fråga för att få klarhet och
            så att det blir tydligt. Det var nämligen ett orosmoln som kom
            upp i svaret. Det var när ministern sade: "Avsikten är att utforma
            förslaget till importregler så att eget bruks-, hobby-, flyttsaks-
            och arvegodsfordon inte hindras tillträde till den svenska marknaden."
          </note>
          <note>
            Innebär detta svar att det ändå kan komma att utformas någon
            tyyp av handelshinder för import av bilar i något annat hänseende,
            till exempel om man kanske ska importera flera bilar och om det
            inte bedöms som fordon för eget bruk och så vidare? Jag är väldigt
            angelägen att få ett svar på det eftersom jag näppeligen inte
            kan tro att vår minister är beredd att skapa nya handelshinder
            mot USA. Jag vill ha ett klart besked så att Vägverket kan lägga
            fram detta något underliga förslag där det hör hemma i det runda
            arkivet.
          </note>
          <note type="speaker">
            Anf. 42 Statsrådet ULRICA MESSING (s):
          </note>
          <note>
            Herr talman! Jag vill understryka det som Johnny
          </note>
          <note>
            Gylling sade. Det är nämligen viktigt att hålla isär vad som
            är sant och vad som är falskt, höll jag på att säga. Och den amerikanska
            motorfordonsmarknaden har länge varit ledande i utvecklingen när
            det gäller miljöprestanda och trafiksäkerhet. Under de senaste
            åren har den europeiska lagstiftningen i många fall blivit bättre
            och mer lik den amerikanska. Och det måste vara ett av de mål
            som vi ska fortsätta att jobba med, att vi har mer av likvärdiga
            krav och regler på både trafiksäkerhetsområdet och miljöområdet.
            Där kan vi lära av varandra.
          </note>
          <note>
            Nu har vi gjort en överenskommelse genom FN
          </note>
          <note>
            om fordonsregler. Det är en överenskommelse som många stora biltillverkande
            länder redan har skrivit under. Man lovar att anstränga sig lite
            till för att få gemensamma miljöregler. Också Sverige har varit
            delaktig i det arbete som har skett på europeisk nivå.
          </note>
          <note>
            Ingen skugga faller alltså över den miljöprestanda som de amerikanska
            bilarna har. Inte heller faller någon skugga över alla dem som
            är intresserade av motorfordon som en hobby. Avsikten med det
            förslag som ska komma under hösten är naturligtvis att man inte
            ska försvåra när det gäller förutsättningarna för motorfordonshobbyn
            som har funnits tidigare. Därför räknade vi upp de exempel som
            under den paragrafen har varit klassade som just hobbyintressen,
            men ambitionen är inte heller att försvåra när det gäller andra
            handelshinder, utan vi tycker att vi på olika områden, på bilområdet
            precis som på andra områden, ska arbeta för att minska de handelshinder
            som fortfarande finns kvar mellan olika länder och mellan olika
            kontinenter. Och här kan vi dra ett strå till stacken just när
            det gäller motorfordonshobbyns verksamhet.
          </note>
          <note type="speaker">
            Anf. 43 JOHNNY GYLLING (kd):
          </note>
          <note>
            Herr talman! Det finns även fler grupper i samhället än dessa
            motorentusiaster som skulle ha drabbats om Vägverkets förslag
            hade blivit verklighet.
          </note>
          <note>
            Många handikappade personer får bilstöd av staten för att bygga
            om sin bil. Många av dessa väljer faktiskt en amerikansk bil.
          </note>
          <note>
            Ett företag i Dalarna jobbar med att modifiera sådana bilar,
            och det blir nu nedringt av oroliga kunder.
          </note>
          <note>
            Ska jag inte få köpa den bil som passar mig bara därför att det
            råkar vara en amerikansk bil? undrar man.
          </note>
          <note>
            Att angripa handikappade människor var väl inte direkt vad Vägverket
            hade tänkt sig med det här förslaget, hoppas jag. Andra som hört
            av sig är utvandrade svenskar som är på väg att flytta tillbaka
            till
          </note>
          <note>
            Sverige och som då vill ta med sig den bil man haft i utlandet.
            Inte heller de skulle få göra det. För mig är det helt obegripligt
            hur man kunde vara på väg att stoppa något sådant.
          </note>
          <note>
            Nu gäller det att bevaka att förslaget ligger där
          </note>
          <note>
            Jan-Evert Rådhström sade att det ska ligga, nämligen i papperskorgen.
          </note>
          <note>
            Jag vill ta upp det som Rådhström var inne på och spinna vidare
            på den tråden. Även om förslaget omarbetas kan det finnas bekymmer.
            Jag vill ge ett exempel som jag fått genom en skribent som i många
            år jobbat med att skriva om just entusiastfordon. Han pekar på
            att man i dag kan importera ett fordon via
          </note>
          <note>
            Tyskland. Till exempel en amerikansk bil kan först registreras
            i Tyskland. Sedan kan man ta in fordonet till Sverige utan att
            det gäller som tredjelandsimport.
          </note>
          <note>
            Man får då vissa dispenser med sig från Tyskland.
          </note>
          <note>
            Hittills har dessa dispenser godkänts av Vägverket.
          </note>
          <note>
            Men från den 1 maj, nästa vecka, kommer man inte att se på sådana
            här dispenser med blida ögon, i alla fall enligt det besked som
            jag har fått.
          </note>
          <note>
            Ursäkta om det blir lite tekniskt. Men man måste byta bilbälten
            som inte är E-märkta. Att byta bilbälten på en modern bil kan
            vara riskabelt därför att där finns det mycket elektronik. Bältesspännare
            och annat är kopplat till ett system som hör ihop med krocksäkerheten.
            Man kan också bli tvungen att byta baklysen därför att det råkar
            vara så att de inte är E-märkta.
          </note>
          <note>
            Resultatet kan då bli att man kör omkring med en bil som har
            mycket mindre baklysen, sådana som är godkända i Sverige, i stället
            för med stora amerikanska baklyktor bara därför att lyktorna från
            början inte var E-märkta.
          </note>
          <note>
            Det här är små, men för den enskilde som drabbas av detta dock
            mycket viktiga, detaljer som gör att många människor tappar tilltron
            till vad vissa myndigheter håller på med.
          </note>
          <note>
            Det här exemplet ville jag nämna för ministern bara för att hon
            ska känna att kampen inte är över.
          </note>
          <note type="speaker">
            Anf. 44 JAN-EVERT RÅDHSTRÖM (m):
          </note>
          <note>
            Herr talman! Denna interpellationsdebatt har jag sett fram emot,
            och jag tycker att den avslutas på ett positivt sätt. Ministern
            är tydlig och säger att vi inte ska ha ökade handelshinder. Kort
            och gott måste det innebära att Vägverket till hösten slipper
            betala porto för att skicka ut ett förslag på ny remiss om regler
            om importen. Man kan, som jag tidigare sade, lägga förslaget i
            papperskorgen - i och med detta sparar Vägverket en del pengar
            - för vi i trafikutskottet och vår infrastrukturminister kommer
            gemensamt att se till att förslaget aldrig blir verklighet.
          </note>
          <note>
            Överläggningen var härmed avslutad.
          </note>
          <note>
            6 § Svar på interpellation 2002/03:266 om Inlandsbanan
          </note>
          <note type="speaker">
            Anf. 45 Statsrådet ULRICA MESSING (s):
          </note>
          <note>
            Herr talman! Håkan Larsson har frågat mig vilka åtgärder jag
            avser att vidta för att se till att Inlandsbanans positiva utveckling
            säkras. Frågan är ställd mot bakgrund av Banverkets förslag till
            ny banhållningsplan.
          </note>
          <note>
            Låt mig först säga att jag delar Håkan Larssons engagemang för
            Norrlands inland. Regeringen bedriver ett övergripande arbete
            för att långsiktigt stärka utvecklingen i inlandet, bland annat
            genom den så kallade Inlandsdelegationen.
          </note>
          <note>
            Så till själva frågan om Inlandsbanan. Banverket fick i mars
            2002 i uppdrag att upprätta en nationell banhållningsplan för
            perioden 2004-2015. Av direktivet för uppdraget framgår att planen
            ska innehålla åtgärder på Inlandsbanan.
          </note>
          <note>
            Banverkets förslag till banhållningsplan är nu ute på remiss,
            och jag vet att Inlandsbanan AB har lämnat sina synpunkter till
            Banverket. Banverket ska redovisa sitt slutliga planförslag för
            regeringen senast den
          </note>
          <note>
            4 augusti i år.
          </note>
          <note>
            I slutet av året ska regeringen sedan fastställa den nya planen.
            Det kommer vi att göra bland annat med utgångspunkt från de transportpolitiska
            målen.
          </note>
          <note type="speaker">
            Anf. 46 HÅKAN LARSSON (c):
          </note>
          <note>
            Herr talman! Först vill jag tacka statsrådet så mycket för svaret.
            Självfallet hade jag velat ha ett lite mer konkret innehåll men
            jag förstår att det kan vara svårt nu under remisstiden.
          </note>
          <note>
            Jag väljer att se positivt framför allt på den sista meningen
            i svaret där Ulrica Messing säger att regeringen kommer att fastställa
            planen bland annat utifrån de transportpolitiska målen. Bland
            de transportpolitiska målen finns det flera mål som i hög grad
            är tillämpliga på Inlandsbanan. Bland annat gäller det då detta
            med en positiv regional utveckling, en säker trafik, en god miljö
            och ett tillgängligt transportsystem för hela det stora område
            som inlandet utgör.
          </note>
          <note>
            Inlandsbanan är en unik järnväg som har förutsättningar att medverka
            till ett lyft för hela norra Sveriges inland, som jag ser saken.
          </note>
          <note>
            Som jag konstaterar i min interpellation är utvecklingen för
            banan för närvarande positiv. Såväl gods- som turisttrafiken växer
            på den nästan 130 mil långa järnvägen. Sedan de 15 kommunerna
            längs banan för tio år sedan via Inlandsbanan AB tog över förvaltningen
            av banan har godstransporterna ökat med 350 %, och potentialen
            är långt större än så. Som turistjärnväg är Inlandsbanan på väg
            att bli en skandinavisk motsvarighet till Transsibiriska järnvägen.
          </note>
          <note>
            Dock finns det alltså ett stort problem i sammanhanget.
          </note>
          <note>
            Delar av banan är i dag i dåligt skick och måste rustas upp för
            att trafiken ska kunna fortsätta. Främst handlar det om sträckan
            Sveg-Brunflo och sträckan
          </note>
          <note>
            Arvidsjaur-Gällivare. Utan en upprustning av den senare sträckan
            - särskilt mellan Arvidsjaur och
          </note>
          <note>
            Jokkmokk - blir det snart nödvändigt att stänga även för de lätta
            rälsbussar som i dag försörjer turisttrafiken. Det är också den
            mest attraktiva delen av turisttrafiken på banan.
          </note>
          <note>
            Inlandsbanan AB har skissat på en ny gods- och turistkorridor
            och anhållit om ett anslag på 1,8 miljarder för att rusta upp
            hela den här långa sträckan till full kapacitet. Det kan låta
            mycket men motsvarar egentligen bara någon procent av de resurser
            som totalt avsätts till banhushållningsplanen.
          </note>
          <note>
            Enligt Banverkets förslag ska Inlandsbanan få endast 590 miljoner
            kronor av summan i fråga - dessutom först år 2008 - för att rusta
            upp banan. Detta är ohållbart eftersom det i praktiken skulle
            innebära att delar av banan skulle behöva läggas ned. Hela idén
            med denna unika bana skulle på det sättet saboteras.
          </note>
          <note>
            Dessutom hävdar IBAB att Banverkets förslag bygger på en delvis
            felaktig statistik och att Inlandsbanan vid medelsfördelningen
            inte behandlats som andra järnvägssträckor. Så får det naturligtvis
            inte vara. Jag hoppas emellertid att det, när beslut så småningom
            tas, kommer att finnas resurser för att hålla i gång och utveckla
            Inlandsbanan.
          </note>
          <note>
            Jag är mycket glad över att Ulrica Messing delar mitt engagemang
            för Norrlands inland och skulle vilja fråga statsrådet: Hur ser
            du på Inlandsbanans roll i framtiden för en positiv utveckling
            i detta vidsträckta område?
          </note>
          <note type="speaker">
            Anf. 47 Statsrådet ULRICA MESSING (s):
          </note>
          <note>
            Herr talman! Om Banverkets förslag bygger på ett felaktigt underlag
            har Inlandsbanan AB, utgår jag från, korrigerat det i samband
            med att förslaget varit ute på remiss. Det är oerhört viktigt
            att man hjälper till så att de beslut som vi sedan fattar verkligen
            fattas på saklig grund.
          </note>
          <note>
            Jag tror att man på Banverket är väl medveten om förutsättningarna
            längs Inlandsbanan och om de krav som ställs på en bärighetshöjning.
            Man har själv pekat ut just vägarna mellan Sveg och Jokkmokk för
            att kunna bredda dessa och för att kunna investera i ett nytt
            trafikstyrningssystem.
          </note>
          <note>
            När vi nu ska titta på Banverkets framtidsplan, dess plan för
            den kommande perioden, kommer vi också att titta på nivåerna vad
            gäller Inlandsbanans drifts- och underhållsbidrag, som ju också
            är ett bidrag som regleras av staten. Vi tycker att det finns
            skäl att genomsyra detta ordentligt.
          </note>
          <note>
            Sedan finns det många diskussioner om just godstransporter på
            järnväg. Bland annat gäller det då vilka godstransporter som skulle
            kunna öka på järnvägssidan och på vilka järnvägssträckor vi skulle
            kunna bli bättre när det gäller att frakta gods på järnväg i stället
            för på väg för att avlasta andra transportslag. Alla de frågorna
            har vi hänskjutit till Järnvägsutredningen, som i september i
            höstas fick ett tilläggsuppdrag att också titta närmare på olika
            former när det gäller att främja just godstransporter på järnväg.
          </note>
          <note>
            Jag tror att Inlandsbanan har förutsättningar att ta mera av
            gods, men jag är också övertygad, precis som
          </note>
          <note>
            Håkan Larsson själv, om att Inlandsbanan också har ett turistiskt
            värde. Förra årets turism i vårt land kan vi summera som så att
            vi för tredje året i rad gör ett bra turistår. Vi har alltfler
            inkommande gäster från andra länder. De utländska gästerna i Sverige
            ökade för tredje året i rad, och många av dem söker sig till de
            norra delarna av vårt land. Ur det perspektivet finns det också
            anledning att fundera över vilka delar av landet som är attraktiva
            och vad man kan göra för att till exempel locka fler turister
            att också färdas på järnvägsnätet. Hur många vi än lyckas locka
            därmed tror jag att det är viktigt att vi tittar på vilka förutsättningar
            järnvägen har för att kunna hjälpa till med lokal och regional
            tillväxt. Det är där vi kan skapa den långsiktigt hållbara tillväxten,
            även turismen kan vara rolig under vissa perioder av året.
          </note>
          <note type="speaker">
            Anf. 48 HÅKAN LARSSON (c):
          </note>
          <note>
            Herr talman! Jag vet att IBAB har påpekat de här felaktigheter
            som man anser finns i underlaget från
          </note>
          <note>
            Banverket. Så jag hoppas att det rättas till.
          </note>
          <note>
            Jag är helt överens med Ulrica Messing om att det finns en väldigt
            stor potential för både turismen och godstrafiken, inte minst
            godstrafik från Nordnorge skulle mycket väl kunna gå på Inlandsbanan
            ned till
          </note>
          <note>
            Östersund och sedan ut till Trondheimsfjorden och de norska hamnarna
            och söderut i Norge. Men det kräver då att banvallen är upprustad
            så att man kan köra gods på den, och det kan man inte på norra
            delen av
          </note>
          <note>
            Inlandsbanan. I det här finns en jättestor potential för framtiden.
          </note>
          <note>
            Väg 45 diskuterades tidigare här i dag, och där går mycket gods
            på lastbil i dag. Om det förs över på järnväg skulle det också
            bli säkrare trafik, och man kunde på det viset uppnå det transportpolitiska
            målet.
          </note>
          <note>
            Jag hoppas att vi kan hjälpas åt att se till att Inlandsbanan
            får en chans att spela den roll som en pulsåder för hela inlandet
            som det finns förutsättningar för. Men då krävs det att banan
            är i ett sådant skick att det går att köra både gods och turisttrafik
            på banan. Det är oerhört viktigt att en upprustning kommer till
            stånd så snabbt som möjligt, att den inte skjuts upp till 2008,
            för det vore en katastrof för den här unika banan.
          </note>
          <note type="speaker">
            Anf. 49 Statsrådet ULRICA MESSING (s):
          </note>
          <note>
            Herr talman! Det är en stor investering som vi ska ta ställning
            till innan jul där vi ska fördela de nya pengarna till Banverket
            och Vägverket. Håkan Larsson vet om att fördelningen väger väldigt
            tungt för järnvägens fördel.
          </note>
          <note>
            Jag kan inte föregripa den plan som vi ska besluta om senare,
            men jag vet att Inlandsbanan har varit aktiv i remissförfarandet,
            och jag tycker att det är positivt i sig. Sedan är järnvägstrafiken
            en viktig del av vårt transportsystem. Det handlar om att komplettera
            vägnätet på de delar där det är möjligt och att fortsätta att
            ha höga ambitioner för att få över mycket av gods från vägen till
            järnvägen. Det har nyligen gjorts en europeisk studie där man
            har tittat på hur bra de europeiska länderna klarar av att styra
            över gods från väg till järnväg. Sverige ligger oerhört bra till
            där. Ska vi kunna bli ännu bättre på det och verkligen använda
            hela den potential som järnvägsnätet utgör i
          </note>
          <note>
            Sverige måste vi också se till att det knyts ihop med andra järnvägar.
            Norge är ett exempel, Tyskland ett annat. Där skulle jag, även
            om det inte alls har med
          </note>
          <note>
            Håkan Larssons interpellation att göra, ändå säga att det är
            väldigt bra att vi på det senaste ministermötet äntligen orkade
            och lyckades ta beslut om det andra järnvägspaketet. Det ger förutsättningar
            för järnvägssträckorna också i vårt land att ta över mera av gods
            och konkurrera än bättre med övriga Europa.
          </note>
          <note type="speaker">
            Anf. 50 HÅKAN LARSSON (c):
          </note>
          <note>
            Herr talman! Jag tackar så mycket för svaret. Jag tycker att
            det låter väldigt positivt, och jag ser det här som ett tecken
            på att Inlandsbanan kommer att få de resurser som krävs för att
            den ska kunna leva vidare och utvecklas till den pulsåder som
            den har förutsättningar att bli.
          </note>
          <note>
            Överläggningen var härmed avslutad.
          </note>
          <note>
            7 § Svar på interpellation 2002/03:271 om Postoch telestyrelsens
            befogenheter på postområdet
          </note>
          <note type="speaker">
            Anf. 51 Statsrådet ULRICA MESSING (s):
          </note>
          <note>
            Herr talman! Anne Ludvigsson har frågat mig vad jag avser att
            vidta för åtgärder för att stärka Post- och telestyrelsens konkurrensfrämjande
            roll på postområdet, skapa en fungerande postmarknad och för att
            göra postmarknaden lika framgångsrik som telemarknaden.
          </note>
          <note>
            Anne Ludvigsson tar i sin interpellation upp Postoch telestyrelsens
            rapport Nio år med postlagen - en utvärdering och vad den ger
            för indikationer på hur marknaden fungerar i dag. PTS rapport
            avser att beskriva utvecklingen på postmarknaden sedan den liberaliserades,
            och den visar en bild av en marknad där Posten i princip är den
            dominerande aktören, med begränsad konkurrens på de flesta marknadssegmenten
            och de negativa konsekvenser som detta kan bedömas medföra.
          </note>
          <note>
            Det är ibland svårt att skapa en fungerande marknad där det tidigare
            har varit monopol. Jag tycker därför att det vore bra att följa
            upp utvecklingen på avreglerade och liberaliserade marknader och
            utvärdera om marknaderna har utvecklats i önskvärd riktning.
          </note>
          <note>
            Jag vill dock i detta sammanhang framhålla att svenska privatpersoner
            och företag, i jämförelse med vår närmaste omvärld, har relativt
            låga kostnader med en världsledande kvalitet, mätt i leveranssäkerhet,
            för sin brevkommunikation.
          </note>
          <note>
            När det gäller frågan om vad regeringen kommer att göra för att
            förbättra situationen på postmarknaden har rapporten uppmärksammats
            inom Regeringskansliet. Jag tycker att det är viktigt att skapa
            en fördjupad kunskap om marknaden och de olika faktorer som påverkar
            marknadsstrukturen i dag såväl som framåt i tiden. Det är dock
            ännu för tidigt att berätta om regeringen kommer att vidta några
            åtgärder.
          </note>
          <note>
            Avseende Post- och telestyrelsens befogenheter på postområdet
            uttalades det tydligt i propositionen om statens ansvar på postområdet
            att Post- och telestyrelsen inte ska ha någon generell konkurrensfrämjande
            roll på just postområdet. Konkurrensverket utövar tillsyn enligt
            konkurrenslagen på postområdet.
          </note>
          <note>
            Med anledning av Post- och telestyrelsens rapport om postlagstiftningen
            kan det vara motiverat att se över myndighetens roll och dess
            befogenheter att utöva tillsyn på postmarknaden.
          </note>
          <note>
            Sammanfattningsvis vill jag betona vikten av denna fråga, och
            jag kommer att följa utvecklingen noggrant framöver.
          </note>
          <note type="speaker">
            Anf. 52 ANNE LUDVIGSSON (s):
          </note>
          <note>
            Herr talman! Jag vill börja med att tacka ministern för svaret,
            och jag ska försöka fatta mig kort.
          </note>
          <note>
            Utgångspunkten för min interpellation är den utvärdering som
            Post- och telestyrelsen har presenterat om postlagen och dessutom
            det faktum att postmarknaden är en viktig del av samhället samt
            att det nu är en avreglerad marknad. Vi kan diskutera om det har
            varit positivt, men nu har vi den avreglerade marknaden, och då
            är det viktigt för mig att konkurrensen fungerar. Jag tror att
            statsrådet delar den åsikten med mig.
          </note>
          <note>
            Precis som statsrådet nämner i svaret har Postoch telestyrelsen
            inte fått något ansvar för konkurrensfrämjande frågor på just
            postområdet. Nu kan vi se att Posten hade en marknadsandel på
            97,9 % då konkurrens hade funnits i sex år. I dag, sju år senare,
            är andelen 94 %. Det här tyder på att konkurrensen måste stärkas.
            Ett sätt är, anser jag, att ge Post- och telestyrelsen en roll
            att främja en sund konkurrens på postområdet precis på samma sätt
            som man har gjort på teleområdet. Det föreslår också Post- och
            telestyrelsen själv.
          </note>
          <note>
            Jag delar ministerns uppfattning om att det är svårt att skapa
            en fungerande marknad på områden där det tidigare har varit monopol.
            Men nu har det gått så många år med en avreglerad postmarknad
            att det borde finnas fler företag som tar marknadsandelar. Det
            vore naturligtvis önskvärt att förklaringen var att Posten är
            så effektiv att det är svårt att konkurrera med Posten, men det
            framhåller inte ens Posten själv, utan förmodligen är orsaken
            den att det finns brister med hur postmarknaden fungerar ur ett
            konkurrensperspektiv.
          </note>
          <note>
            Sedan jag framställde interpellationen har Postoch telestyrelsen
            presenterat sin årliga beskrivning av den svenska postmarknaden,
            Service och konkurrens
          </note>
          <note>
            2003. Jag tänkte bara ta upp några områden när det gäller konkurrenssituationen
            på postmarknaden.
          </note>
          <note>
            Post- och telestyrelsen menar att de lokala operatörerna endast
            konkurrerar om den lokala posten, och den utgör i så fall bara
            15 %. Det finns konkurrens bara i ett fåtal städer och ungefär
            30 lokala postföretag. Dessa 30 företag har en marknadsandel på
            3,5 %, och det är ju väldigt lite. Posten har således fortfarande
            85 % av marknaden för enstaka försändelser.
          </note>
          <note>
            Totalt distribuerar Posten mer än 99 % av alla enstaka försändelser.
            Då ställer man sig frågan: Kan det beror på att Posten har konkurrerat
            med särskilda kommunpriser gentemot de lokala postoperatörerna?
          </note>
          <note>
            När de lokala postoperatörerna har upphört med sin verksamhet
            har också Posten upphört med att marknadsföra kommunpriset på
            enstaka försändelser samtidigt som kommunsändningspriset ha tagits
            bort.
          </note>
          <note>
            En annan del är de lokala tillämpningarna av
          </note>
          <note>
            Postens rabattsystem där vissa nyckelkunder har erbjudits rabatter.
          </note>
          <note>
            Jag tycker att det här är väldigt oroande. Vi vet också att de
            små lokala postföretagens finansiella uthållighet inte är så stark.
            Därför försvinner många av dem, vilket också resultatet visar.
            Från början fanns det ca 100 företag, men nu är antalet nere på
          </note>
          <note>
            30.
          </note>
          <note>
            Dessa uppgifter från Post- och telestyrelsen oroar mig. Min fråga
            blir då: Hur ser statsrådet på denna situation? Vad kan göras
            för att stärka de lokala postoperatörernas ställning, helt enkelt
            så att det blir konkurrens på lika villkor?
          </note>
          <note type="speaker">
            Anf. 53 Statsrådet ULRICA MESSING (s):
          </note>
          <note>
            Herr talman! Jag tror att det finns många skäl för oss att läsa
            de rapporter som PTS nu har sammanställt och också försöka att
            utvärdera erfarenheterna från de nio åren med en ny postlag.
          </note>
          <note>
            Det är nog svårt att jämföra avregleringen på postmarknaden med
            avregleringen på telemarknaden.
          </note>
          <note>
            Inom tele använder man en helt annan teknik. Med gammal och befintlig
            infrastruktur kan man hela tiden leverera nya tjänster. Med ny
            teknik kan man också pressa priserna på sina tjänster. Men mycket
            av det som Posten ska göra utför man på traditionellt sätt.
          </note>
          <note>
            Man ska lämna ut brev till privatpersoner och till företag. Hur
            många brev som ska lämnas ut påverkas också av hur mycket vi har
            anammat den nya tekniken, hur många tjänster vi själva utför via
            nätet, via epost eller olika hemsidor.
          </note>
          <note>
            Det rör sig alltså om olika marknader med olika förutsättningar.
            Men all konkurrens kräver tydliga spelregler. Vi funderar nu på
            om det är tid för oss att göra en översyn av det här området.
            Då skulle också
          </note>
          <note>
            PTS roll på marknaden kunna ingå som en liten del.
          </note>
          <note>
            Av de rapporter som har gjorts kan man se att där konkurrensen
            har fungerat har tjänsterna blivit billigare, ibland till och
            med mycket billigare. Problemet är bara att konkurrensen fungerar
            på alltför få områden. De som har tjänat allra mest på avregleringen
            är företag i storstadsregioner där priserna hela tiden har pressats
            ned. Frågan är hur man kan gynna även privatpersoner och se till
            att vi kan dra fördel av konkurrensen och se till att vi gynnas
            av de nya möjligheter som finns.
          </note>
          <note>
            I dag är det ca 35 företag som arbetar med postbefordran. Precis
            som Anne Ludvigsson sade uppgår
          </note>
          <note>
            Postens marknadsandel fortfarande till 94 %. Så det finns anledning
            för oss att fundera över utvecklingen under dessa nio år och över
            vad som är önskvärt och möjligt utifrån de geografiska förutsättningar
            och den befolkningsstruktur som vi har i vårt land och utifrån
            de krav på gamla traditionella lösningar som alltid kommer att
            ställas på dem som ska leverera post och paket.
          </note>
          <note type="speaker">
            Anf. 54 ANNE LUDVIGSSON (s):
          </note>
          <note>
            Herr talman! Det här är ju ett svårt område, men det är viktigt
            att det finns tydliga spelregler, precis som statsrådet säger.
          </note>
          <note>
            Marknadsdomstolen konstaterade i november
          </note>
          <note>
            1998 att en viktig förutsättning för konkurrens över huvud taget
            på marknaden är att Posten inte tillåts att tillämpa olika priser
            för geografiska områden. Det ska i så fall finnas objektivt godtagbara
            skäl för det. Den uppräkning av olika former av konkurrensmetoder
            som Posten använt under början av 1990-talet och som finns angivna
            i min interpellation är oroande.
          </note>
          <note>
            Naturligtvis vill jag att Posten ska följa de konkurrensregler
            som finns.
          </note>
          <note>
            Bedömningen av tillsynsmyndigheten på postområdet är alltså att
            Posten har tillåtit sig att bryta mot konkurrenslagen eftersom
            sanktionsavgifterna inte har varit så höga. Mot den bakgrunden
            är det viktigt att fråga sig hur det ser ut i dag.
          </note>
          <note>
            Det är de få stora kunderna som står för den övervägande delen
            av omsättningen på marknaden. Enligt
          </note>
          <note>
            Post- och telestyrelsen har Posten utöver ett redan lågt pris
            också lämnat betydande rabatter till stora nyckelkunder. Eftersom
            rabatterna har angivits i sekretessbelagda avtal känner man inte
            till hur stora de är. Men i en offentlig upphandling med RSV har
            det visat sig att Posten har gett upp till 36 % i rabatt jämfört
            med ordinarie priser. Detta kan redovisas av
          </note>
          <note>
            Post- och telestyrelsen just på grund av att det rör sig om en
            offentlig upphandling.
          </note>
          <note>
            Efter tolv års konkurrensutsatt postmarknad distribuerar Posten
            fortfarande 91 % av alla försändelser inom storsändningar. Jag
            vill då fråga statsrådet:
          </note>
          <note>
            Genom vilka åtgärder kan konkurrensen på marknaden för storsändningar
            stärkas?
          </note>
          <note type="speaker">
            Anf. 55 Statsrådet ULRICA MESSING (s):
          </note>
          <note>
            Herr talman! Jag kan inte ge något konkret svar på den fråga
            som Anne Ludvigsson ställde nu senast. Jag kan bara säga att jag
            är beredd att se över hela situationen på postmarknaden och de
            erfarenheter som vi har av den nya postlagen nio år efter liberaliseringen.
          </note>
          <note>
            I dag styrs en del av de beslut som Posten fattar av den postlag
            som finns. I den anges till exempel ett tak för hur höga porton
            som man får ta ut av privatpersoner, men det finns inget golv
            för hur låga priser man får ta ut. Det är klart att man kan ställa
            sig frågan vilken nivå som är rimlig för ett golv för att man
            ska kunna betala de kostnader som uppstår när man ska leverera
            brev och paket. Vad man då än landar på måste man nog vara helt
            klar över att ett postföretag som ska leverera posttjänster aldrig
            kommer att kunna få en lönsamhet om man bara ska ta betalt av
            privatpersoner.
          </note>
          <note>
            Du och jag som konsumenter använder nätet mer och mer och skickar
            färre brev och kort till varandra.
          </note>
          <note>
            Däremot finns det fortfarande kvar väldigt mycket av reklam,
            magasin, broschyrer, kataloger, företagspaket, företagsbrev och
            mycket annat. Då måste också priserna inom alla företag vara så
            satta att man gör en vinst på företagsförsändelser. Att privatpersoner
            ensamma kan stå för hela lönsamheten är nog inte möjligt.
          </note>
          <note>
            Men jag låter gärna de frågor som Anne Ludvigsson här har tagit
            upp och de erfarenheter som ligger till grund för de rapporter
            som Post- och telestyrelsen har lämnat till oss utgöra en del
            i de diskussioner som vi nu för på departementet. Det finns starka
            skäl att göra en översyn av postlagen efter dessa år och försöka
            att dra nytta av erfarenheterna hur det kan komma sig att andra
            marknader som har blivit liberaliserade har varit mer framgångsrika
            än vad postmarknaden har varit när det handlar om att gynna konkurrensen
            och därmed också pressa priserna för dig och mig som konsumenter.
          </note>
          <note type="speaker">
            Anf. 56 ANNE LUDVIGSSON (s):
          </note>
          <note>
            Herr talman! En effektiv konkurrens ger ju vinster för konsumenterna
            samtidigt som det stärker företagen. Jag vill att Posten också
            framöver ska vara ett starkt och effektivt statligt företag också
            internationellt.
          </note>
          <note>
            Jag är glad över de svar som jag har fått här av statsrådet.
            Som sagt var finner jag det mycket angeläget att statsrådet och
            regeringen följer utvecklingen på postmarknaden och också vidtar
            erforderliga åtgärder för att marknaden ska fungera.
          </note>
          <note>
            Sedan hade jag bara en kort fråga om detta med behovet av särreglering
            på postmarknaden, men den kan jag kanske få svar på vid ett senare
            tillfälle.
          </note>
          <note>
            Överläggningen var härmed avslutad.
          </note>
          <note>
            Ajournering
          </note>
          <note>
            Kammaren beslutade kl. 16.29 på förslag av talmannen att ajournera
            förhandlingarna till kl. 18.00.
          </note>
          <note>
            Återupptagna förhandlingar
          </note>
          <note>
            Förhandlingarna återupptogs kl. 18.00.
          </note>
          <note>
            8 § Svar på interpellation 2002/03:275 om lag om cykelhjälm
          </note>
          <note type="speaker">
            Anf. 57 Statsrådet ULRICA MESSING (s):
          </note>
          <note>
            Fru talman! Chatrine Pålsson har frågat mig om jag avser att
            vidta åtgärder för tillskapandet av en lag om krav på cykelhjälm
            för cyklister under 18 år.
          </note>
          <note>
            Chatrine Pålsson undrar även om jag avser att föreslå genomförandet
            av nationella informationskampanjer i syfte att öka hjälmanvändningen
            bland cyklister.
          </note>
          <note>
            Att fler använder cykelhjälm är en viktig förutsättning för att
            skapa en säkrare cykeltrafik, men jag tror också att en regel
            om en obligatorisk användning av cykelhjälm måste kopplas till
            acceptansen för att använda hjälm. Utgångspunkten bör därför tas
            i riksdagsbeslutet om nollvisionen, som talade om obligatoriskt
            krav på hjälm då det finns tillräcklig acceptans.
          </note>
          <note>
            I dag finns det en tillräckligt hög acceptans för tanken att
            barn ska bära hjälm. I dag är hjälmanvändningen enligt Vägverkets
            enkätundersökning ca 80 %
          </note>
          <note>
            bland barn upp till tolv år medan den är betydligt lägre bland
            äldre barn. Hjälmanvändningen är i genomsnitt drygt 15 % för hela
            befolkningen. Jag anser därför att vi kan förbereda oss för att
            introducera en regel som gäller barn.
          </note>
          <note>
            Vilken åldersgräns som bör gälla för barn måste vi studera ytterligare
            innan vi bestämmer oss. En annan viktig fråga är om någon, till
            exempel vårdnadshavaren, ska hållas straffrättsligt ansvarig när
            ett barn bryter mot regeln. Även det måste beredas vidare.
          </note>
          <note>
            Vägverket arbetar nu med ett förslag till hur hjälmregler för
            barn skulle kunna se ut. Det kommande förslaget ska remitteras
            och beredas inom
          </note>
          <note>
            Regeringskansliet innan regeringen kan ta ställning i frågan.
          </note>
          <note type="speaker">
            Anf. 58 CHATRINE PÅLSSON (kd):
          </note>
          <note>
            Fru talman! Jag ska be att få tacka Ulrica Messing för ett positivt
            svar, som jag ser det.
          </note>
          <note>
            Jag kan gott erkänna här för statsrådet och kammarens ledamöter
            att jag aldrig förr har pläderat för att man ska ha en lag när
            det gäller cykelhjälm, därför att egentligen är min åsikt att
            man inte ska behöva en lag. Men så hade jag möjlighet att delta
            i en hjärnkonferens i Karlstad med väldigt många bra föreläsare,
            bland andra neurokirurger och en kvinna som jobbade med hjärnsjukdomar
            och hjärnskador hos barn. Då fick jag en ny uppfattning. Jag fick
            en aha-upplevelse som jag gjorde att jag tyckte att de hade rätt
            när de krävde att vi politiker skulle se till att man använder
            cykelhjälm, och främst våra barn.
          </note>
          <note>
            Vi vet i dag att 5 000 cyklister skadas i trafiken varje år och
            får föras till sjukhus. De allra flesta av dem får skallskador,
            mycket allvarliga. Även om de inte avlider i samband med olyckan,
            får de bestående, mycket allvarliga hjärnskador.
          </note>
          <note>
            Alldeles nyligen - jag tror att det var i mars - var det en tävlingscyklist
            som körde ihjäl sig i loppet
          </note>
          <note>
            Paris-Nice. Enligt uppgift från Internationella cykelförbundet,
            UCI, hade cyklisten överlevt om han hade använt hjälm.
          </note>
          <note>
            Situationen blir lite annorlunda när man funderar på om det verkligen
            är så enkelt som att vi skulle kunna föreslå en lag och på så
            vis rädda människor från en livslång invaliditet eller från att
            förlora livet.
          </note>
          <note>
            Ja, uppenbarligen är det så eftersom vi också vet att våra lagar
            är normativa.
          </note>
          <note>
            Alla vi som har haft körkort några år kan ju blicka tillbaka
            på hur kämpigt det var för oss att börja använda bilbälte när
            det blev en lag om det. Jag tyckte att det var förfärligt besvärligt.
            Men nu är det ingen av oss som sätter sig i en bil och kör utan
            att ta på sig bilbältet. Likadant är det med våra ungdomar som
            kör moped när de har fyllt 15 år. Det är självklart att de använder
            mopedhjälm när de är ute i trafiken. Med den utveckling som har
            skett går även cyklarna att framföra ganska fort nu. Även om man
            inte är tävlingscyklist, kan man komma upp i ganska höga hastigheter
            med cykel. Att man dessutom sitter helt oskyddad gör naturligtvis
            att det är ett mycket allvarligt tillstånd.
          </note>
          <note>
            Därför är jag glad att man nu arbetar med frågan.
          </note>
          <note>
            Jag hoppas också att arbetet kan göras skyndsamt. Jag skulle
            helst velat ha en lag om cykelhjälm nu när cykelsäsongen inleds,
            men det är väl inte möjligt.
          </note>
          <note>
            Men att våra debatter och diskussioner här i kammaren påverkar
            medborgarna vill jag nog tro.
          </note>
          <note>
            Jag vill samtidigt fråga statsrådet om man försöker genomföra
            någon informationskampanj för att försöka förmå människor att
            frivilligt använda hjälm när de är ute och cyklar. Finns det några
            sådana planer på gång i Regeringskansliet?
          </note>
          <note type="speaker">
            Anf. 59 ELIZABETH NYSTRÖM (m):
          </note>
          <note>
            Fru talman! Det var inte meningen att jag skulle vara kvar här
            så här länge, men jag var tvungen att stanna kvar för det finns
            faktiskt en hel del som man måste tänka på i frågan om cykelhjälm.
          </note>
          <note>
            Chatrine Pålsson undrade avslutningsvis om man tänker genomföra
            några nationella informationskampanjer. Och det tycker jag är
            det nästan viktigaste, för av de 5 000 som råkar ut för cykelolyckor
            ska vi veta att de flesta är 55-plus som jag och äldre som inte
            använder cykelhjälm. Jag tycker för min del att alla som cyklar
            borde ha cykelhjälm. Att man inte blir så vacker i håret spelar
            ingen roll.
          </note>
          <note>
            I andra länder finns det informationskampanjer där man faktiskt
            visar vad som händer vid olyckorna, vad människor råkar ut för
            som inte använder cykelhjälm. Och A och O är naturligtvis en informationskampanj.
          </note>
          <note>
            I svaret här kan skönjas att man inte vet hur man ska göra, utan
            man måste studera lite ytterligare detta med straffrättsligt ansvar.
            Ska det då utvidgas till gärningsmannaskap, medelbart eller konverterat
            till exempel? Är det föräldrarna som är ansvariga? Om det, som
            Chatrine Pålsson vill, ska gälla barn upp till
          </note>
          <note>
            18 år, är det då föräldrarna som ska straffas trots att barnet
            åkte hemifrån med hjälmen på sig om polisen tar dem, om nu polisen
            har tid att över huvud taget ägna sig åt det här? Om detta ska
            vara straffbart, ska vi då ha hjälmtvång när man åker rullskridskor
            eller kickboards, kanske i slalombacken och så vidare? Jag tror
            inte att det här är den rätta vägen att gå. Jag är övertygad om
            att det bästa är att ha en ordentlig informationskampanj och ett
            föräldraansvar. Föräldrar måste ju föregå med gott exempel. Hur
            ofta ser vi inte när cyklarna tas ut på våren hur de små barnen
            har hjälmar medan mamman och pappan åker utan hjälm?
          </note>
          <note>
            Nej, fru talman, jag anser att det är bäst med en informationskampanj,
            och en sådan hoppas jag på att vi ska starta redan nu.
          </note>
          <note type="speaker">
            Anf. 60 Statsrådet ULRICA MESSING (s):
          </note>
          <note>
            Fru talman! Jag tror att det är väldigt bra att kombinera arbetet
            med en eventuellt skarpare lagstiftning eller en helt ny lagstiftning
            med en översyn av eventuella bötesbelopp och riktade kampanjer.
            Till exempel gjorde vi så vid årsskiftet, när vi höjde bötesbeloppen
            för bilkörning utan bilbälte, att vi kombinerade den höjningen
            med en riktad kampanj. Vi märkte genast när vi utvärderade det
            att då ökade bilbältesanvändningen.
          </note>
          <note>
            Jag tycker att vi också ska ha riktade kampanjer när det gäller
            att använda cykelhjälm. Jag tror, precis som Chatrine Pålsson,
            att bara detta att den här debatten har börjat på politisk nivå
            är bra och att vi är alltfler som är medvetna om att vi kan rädda
            liv om fler av oss använder cykelhjälm. Om man bara leker med
            tanken att andelen vuxna, 15 %, som inte använder hjälm i dag
            skulle öka till 80 %, alltså om lika många vuxna som barn använde
            cykelhjälm i trafiken redan i dag, skulle bara det rädda 13-14
            liv varje år.
          </note>
          <note>
            Om man då tänker på de höga mål som riksdagen har satt upp om
            nollvisionen - att ingen ska dödas i trafiken - till år 2007 så
            ställer det stora krav på oss att efterleva de lagar och bestämmelser
            som redan finns och att ta ett eget ansvar.
          </note>
          <note>
            Jag tycker ändå att man ska se vad lagstiftningen kan göra för
            att fortsätta påverka attityder. Därför är jag övertygad om att
            en lag som omfattar barn - sedan kan vi fundera på om barn är
            12 eller 15 år eller vad det än kan vara - också påverkar många
            föräldrar att använda cykelhjälm. Vi vet att användningen av cykelhjälm
            på barn i dag inte är hundraprocentig utan runt 80 %. Varje månad
            när vi får statistik över antalet svårt skadade eller omkomna
            i trafiken under sommarhalvåret ser vi att där är barn involverade
            som skulle ha klarat sig om man hade använt cykelhjälm.
          </note>
          <note>
            Så länge som vi ser den statistiken tycker jag att vi alla har
            ett yttersta ansvar för att försöka rädda fler barn i trafiken.
            Där tycker jag att man får ställa helt andra krav på vuxna när
            det gäller att ta ett eget ansvar. Precis som i andra svåra frågor
            där vi också vet att vi påverkar folkhälsan - alkohol och rökning
            eller vad det nu kan vara - så måste vi ta ett gemensamt ansvar
            för barnen, som inte alls har den beredskap att vistas ute i trafiken
            som vi vuxna har och därför inte kan planera vad som kan hända
            i trafiken på samma sätt som vi.
          </note>
          <note>
            Jag vill kombinera det arbete som Vägverket nu utför med att
            titta på hur en lagstiftning ska se ut med att diskutera riktade
            kampanjer. Så sent som i mars hade vi en träff med det som kallas
            för Nationell samling, där både myndigheter, företag, biltillverkare,
            försäkringsbolag, frivilligorganisationer och folkrörelser finns
            aktiva. Vi har nu bestämt olika teman där vi ska gå vidare och
            inleda så kallade rundabordssamtal för att hitta gemensamma överenskommelser
            som kan öka trafiksäkerhetsarbetet. Ett av dessa teman ska vara
            just barn och unga.
          </note>
          <note>
            Man kan tänka sig redan nu att försäkringsbolag hittar frivilliga
            överenskommelser där man säger: Om du använder cykelhjälm så får
            du lägre premie! Ett försäkringsbolag har ju redan nu på samma
            sätt sagt att om man har alkolås i bilen så får man lägre premie.
            Den typen av frivilliga överenskommelser skulle jag också välkomna
            under tiden som vi utför det andra, förberedande arbetet.
          </note>
          <note type="speaker">
            Anf. 61 CHATRINE PÅLSSON (kd):
          </note>
          <note>
            Fru talman! Jag har full förståelse för att detta måste få ta
            lite tid. Man kan ju inte bara stifta en sådan här lag över en
            natt.
          </note>
          <note>
            Av 366 skallfrakturer på ett år är 179 cyklister, medan 113 är
            bilister. Cyklisterna är alltså många fler. Det ger ändå en signal.
          </note>
          <note>
            Samtidigt gjorde NTF, som jag skrev om i min interpellation,
            en studie under 2002. Då visade det sig att barnen använde cykelhjälm
            i allt mindre utsträckning medan vuxna var på samma procentnivå.
            Det gör också att det finns all anledning att ha både en informationskampanj
            och en lagstiftning.
          </note>
          <note>
            Lagstiftning får så ofta en dålig klang, men när jag talar om
            lagstiftning så gör jag det för att jag är rädd om människor.
            Jag gör det för att alla ska känna att det här är viktigt. Man
            sitter helt oskyddad, och därför tar staten sitt ansvar och vill
            göra en lagstiftning.
          </note>
          <note>
            Samtidigt är åldersgränsen svår att sätta. Men eftersom FN:s
            barnkonvention klassar barn och ungdomar upp till 18 år som barn
            så blev det så i det här fallet. Jag hoppas också att om barnen
            lär sig att använda cykelhjälmar så tar de inte av sig dem för
            att de fyller 15 eller 16, utan då finns de med.
          </note>
          <note>
            Jag håller naturligtvis med om att vi vuxna ska gå före med gott
            exempel. Det är väl det första jag får göra nu - jag får köpa
            mig en cykelhjälm! Annars undrar väl folk vad det är som det handlar
            om.
          </note>
          <note>
            Vi satsar mycket på trafiksäkerhet. Jag kan inte siffrorna, men
            vi gör ju det. Vi sätter upp mitträcken och vi försöker hitta
            allt för att nå vår nollvision. Då är vi ju också tvungna att
            gå in på det här området, när det nu är så pass många varje år
            som drabbas.
          </note>
          <note>
            Det är ett relativt billigt sätt att rädda människor från invaliditet
            och dödsfall. Därför ser jag mycket fram emot att få delta i sådana
            här kampanjer och uppmaningar, och det hoppas jag att hela samhället
            kan göra. Använd cykelhjälm! Det är en bra och billig livförsäkring.
            Jag hoppas att vi kan hjälpas åt i det arbetet.
          </note>
          <note type="speaker">
            Anf. 62 ELIZABETH NYSTRÖM (m):
          </note>
          <note>
            Fru talman! Jag ska inte bli speciellt långrandig.
          </note>
          <note>
            Jag tycker att det här med försäkringsbolagen är viktigt. Jag
            pratade med en skolklass häromdagen. De sade: Nej, inte lagstifta!
            Då kommer det att bli så att man inte cyklar så mycket.
          </note>
          <note>
            Vad som behövs är fräcka hjälmar och att man föregår med gott
            exempel och lär ungdomarna. Jag kan inte se varför vi ska lagstifta
            upp till tolv år när vi vet hur skadorna för de äldre ser ut.
            Eller värnar vi inte de gamla? Bryr vi oss inte om ifall de får
            skallskador?
          </note>
          <note>
            Jag tycker att det är viktigt att alla ska använda hjälm, och
            då är informationen viktig.
          </note>
          <note>
            Jag kan inte underlåta att läsa i domarreglerna, punkt nr 11.
            Där står: Att en företeelse inte är önskvärd betyder inte att
            man måste lagstifta om den.
          </note>
          <note>
            Lagen gillar icke allt det hon inte straffar.
          </note>
          <note>
            Det är ganska tänkvärt.
          </note>
          <note type="speaker">
            Anf. 63 Statsrådet ULRICA MESSING (s):
          </note>
          <note>
            Fru talman! Jag tror att vi alla är överens om att våra ambitioner
            för att öka trafiksäkerheten måste ligga fast.
          </note>
          <note>
            När vi tittar på var de stora olyckorna sker i dag ser vi att
            det allt oftare är i centralorter, där människor rör sig på ett
            annat sätt och är mer utsatta och mer oskyddade än vid de stora
            vägarna. Alla vajerräcken, alla nya påfarter och avfarter och
            så vidare har gett resultat.
          </note>
          <note>
            Nu ska vi ta nästa steg och verkligen hålla i den positiva utveckling
            som vi har sett de senaste sex månaderna. Nu är det färre som
            dödas i trafiken än det var på 40-talet, och det är klart att
            det är fler i trafiken i dag än vad det var då. Vi vill samtidigt
            att ännu fler ska vara beredda att resa och pendla mycket och
            öka rörligheten. Då får man fundera på om det inte är en kombination
            av att påverka attityder, att se till att de bötesbelopp som finns
            stämmer med det som man vill visa med lagstiftningen och att också
            ibland vara beredd att pröva lagstiftningsarbetet. Då tycker jag
            att det är naturligt att se till att ett sådant arbete börjar
            med just barnens och de ungas perspektiv i synnerhet.
          </note>
          <note type="speaker">
            Anf. 64 CHATRINE PÅLSSON (kd):
          </note>
          <note>
            Fru talman! Avslutningsvis vill jag säga att det var också min
            ambition. Trots allt har ju vi vuxna både mer livserfarenhet,
            mer kunskap om verkligheten och en större förmåga att ta ansvar.
          </note>
          <note>
            Samtidigt har utvecklingen med vajerräcken ofta gjort så att
            man inte har hunnit bygga i fatt med cykelbanor. Vi har många
            sådana vägar i Kalmar län, där vi funderar mycket på hur vi ska
            kunna se till att cyklister får en säker väg att cykla på. Det
            finns all anledning att också på grund av den utvecklingen se
            att cyklister åtminstone tidvis är mer utsatta än vad de har varit
            tidigare.
          </note>
          <note>
            I det samtal som jag hade med en av neurokirurgerna under Karlstadsmötet
            tog vi upp just det här.
          </note>
          <note>
            Men skadar man sig då inte också allvarligt på övriga delar av
            kroppen när man cyklar? frågade jag. Kirurgen sade att man kan
            göra det, men aldrig så allvarligt som i huvudet. Det är där vi
            har de största skadorna och de allra allvarligaste, som också
            kan bli livslånga.
          </note>
          <note>
            Jag ser fram emot detta. Vi kan arbeta på många olika plan och
            hjälpas åt med en bättre trafiksäkerhet.
          </note>
          <note>
            Barnen har rätt att få skydd av oss vuxna i den här delen.
          </note>
          <note>
            Överläggningen var härmed avslutad.
          </note>
          <note>
            9 § Svar på interpellation 2002/03:276 om Citytunneln i Malmö
          </note>
          <note type="speaker">
            Anf. 65 Statsrådet ULRICA MESSING (s):
          </note>
          <note>
            Fru talman! Allan Widman har ställt två frågor till mig. Den
            första är om jag avser att stå fast vid det avtal som regeringen
            har ingått med Region Skåne och Malmö kommun. Den andra frågan
            är om jag är beredd att verka för att Citytunnelprojektet, i enlighet
            med ingånget avtal, genomförs så fort som det kan.
          </note>
          <note>
            Frågorna är föranledda av att regeringen i vårpropositionen föreslagit
            en besparing i anslagen till Banverket på sammanlagt 275 miljoner
            kronor för åren
          </note>
          <note>
            2003 och 2004 - en summa som är lika stor som det medelsutrymme
            Banverket i sin verksamhetsplan reserverat för byggstarten av
            Citytunneln i Malmö under 2004.
          </note>
          <note>
            Först vill jag svara Widman att varken jag eller regeringen har
            någon avsikt att frångå det avtal om
          </note>
          <note>
            Citytunneln i Malmö som ingicks i augusti 2001.
          </note>
          <note>
            Enligt tidsplanen i avtalet beräknades Citytunneln kunna byggstartas
            2003 och kunna tas i drift under
          </note>
          <note>
            2008. Tidsplanen uttrycker en ambitionsnivå. Den är dock beroende
            av i vilken takt olika förutsättningar kan uppfyllas. En förutsättning
            är att olika prövningar ska vara avklarade till vissa datum. Bland
            annat skulle beslut om tillåtlighet enligt miljöbalken 17 kap.
          </note>
          <note>
            finnas senast i april 2002. I själva verket lämnade
          </note>
          <note>
            Banverket de sista kompletteringarna i tillåtlighetsärendet i
            mitten av januari i år till regeringen, och vi beslutade om tillåtlighet
            för Citytunneln den 6 mars.
          </note>
          <note>
            Enbart det faktumet att tillåtlighet för Citytunneln beslutats
            ett år senare än vad tidsplanen förutsatte innebär en förskjutning
            i tiden och att den kan tas i drift tidigast ett år senare, nämligen
            2009.
          </note>
          <note>
            På Widmans fråga om jag är beredd att verka för att Citytunneln
            genomförs så fort som möjligt är mitt svar ja. Jag har största
            förtroende för att Banverket driver planeringen och förberedelsearbetet
            för Citytunneln på bästa sätt. Samtidigt måste den besparing på
            275 miljoner kronor under 2003 och 2004
          </note>
          <note>
            som görs mot bakgrund av det ekonomiska läget tas i beaktande
            av Banverket, och det är därför högst sannolikt att några statliga
            medel inte kan användas under 2004.
          </note>
          <note>
            Banverket har tagit fram ett förslag till investeringsplan för
            järnvägar för perioden 2004-2015.
          </note>
          <note>
            Planförslaget innehåller investeringar i nya järnvägar om 100
            miljarder kronor enligt riksdagens beslut i december 2001. Förslaget
            har varit ute på remiss. Det bearbetas nu av Banverket för att
            lämnas till regeringen den 4 augusti i år. Regeringen kommer därefter
            att granska och fastställa Banverkets investeringsplan. Medfinansieringen
            från kommunen och regionen innebär att medel redan finns för att
            starta genomförandet av Citytunneln. När regeringen fastställer
            Banverkets investeringsplan omkring kommande årsskifte kommer
            takten för statens finansiering att kunna klarläggas närmare.
          </note>
          <note type="speaker">
            Anf. 66 ALLAN WIDMAN (fp):
          </note>
          <note>
            Fru talman! Låt mig inledningsvis uttrycka en beundran över statsrådets
            uthållighet i talarstolen de senaste timmarna och samtidigt tacka
            för det avgivna svaret.
          </note>
          <note>
            (Statsrådet Ulrica Messing (s): Tack!)
          </note>
          <note>
            Vi upplever just nu en statsfinansiell kris i Sverige. Mot den
            bakgrunden är det inte särskilt märkligt eller uppseendeväckande
            att regeringen på en rad områden agerar för att också på kort
            sikt begränsa utgifter. Detta sker även om det förefaller en smula
            oväntat att man i det nuvarande konjunkturläget just föreslår
            ett uppskjutande av viktiga infrastrukturprojekt i en av våra
            mest betydelsefulla tillväxtregioner.
          </note>
          <note>
            Mina frågor om senareläggningen av statens andel i Citytunneln
            ställs mot bakgrund av att inom utgiftsområde 21 har regeringen
            inte bara sett sig föranledd att ange omfattningen på utgiftsbegränsningen,
            en halv miljard för 2003 och 1 miljard för 2004, därtill har man
            som enda post uttryckligen nämnt att starten av Citytunneln i
            Malmö ska skjutas upp. Det i särskild ordning gjorda utpekandet
            av Citytunneln föranleder misstankar om att åtgärden inte enbart
            varit statsfinansiellt motiverad utan att den även är resultatet
            av de inblandade partiernas inställning till projektet som sådant.
          </note>
          <note>
            Jag tror inte, fru talman, att det är en händelse att
          </note>
          <note>
            Citytunneln är det enda projekt som nämns vid namn i propositionstexten,
            och jag tror inte heller att det är det enda projekt där en spårbunden
            satsning skjuts på framtiden. Frågan om regeringen är beredd att
            stå vid det avtal som ingåtts mellan staten, regionen och
          </note>
          <note>
            Malmö kommun bejakas reservationslöst av statsrådet. Samtidigt
            innebär förslaget att skjuta upp starten av Citytunneln de facto
            att staten inte lever upp till sitt åtagande enligt nämnda avtal.
            Kommunen och regionen kommer under året att till fullo inbetala
            sina andelar av finansieringen, men redan nu ger regeringen besked
            om att man inte vill bidra med sin andel under 2004.
          </note>
          <note>
            Den osäkerhet som de övriga parterna känner inför regeringens
            attityd blir knappast mindre av sista meningen i statsrådets svar,
            nämligen att "omkring kommande årsskifte kommer takten för statens
            finansiering att kunna klarläggas närmare".
          </note>
          <note>
            Fru talman! Som en försäkran om att ingånget avtal ska hedras
            lämnar denna formulering en del övrigt att önska.
          </note>
          <note type="speaker">
            Anf. 67 Statsrådet ULRICA MESSING (s):
          </note>
          <note>
            Fru talman! Jag tycker att jag var tydlig i mitt svar när jag
            underströk regeringens ambitioner och intentioner att leva upp
            till det avtal som vi har ingått.
          </note>
          <note>
            Regeringens budget påverkas alltid av det ekonomiska läget. Vi
            har direktinvesteringar i infrastrukturen.
          </note>
          <note>
            Det betyder också att i sämre tider får vi sänka utbyggnadstakten,
            och i bättre tider kan vi skynda på den lite grann. Vi har inte
            frångått den infrastrukturproposition som riksdagen fattat beslut
            om. Det vi nu gör med förslagen till neddragna ambitioner under
          </note>
          <note>
            2003 och 2004 är att infrastruktursatsningen för de kommande
            tolv åren blir mer baktung. Mer av pengarna växlas upp i ett senare
            skede.
          </note>
          <note>
            Jag är medveten om att det i sig kan skapa oro hos inte bara
            entusiaster runt Citytunneln utan självklart också hos många andra.
            När regeringen antar de slutliga planerna innan jul kommer mycket
            av fokus att vara på de första åren. Det finns en förväntan och
            längtan efter nya och stora infrastrukturprojekt. Då kommer de
            flesta kommunpolitiker och landstingspolitiker att ha en förhoppning
            om att just deras projekt ska vara i början av planeringsperioden.
            Under de tolv åren kommer vi att kunna göra en historisk satsning
            på infrastrukturen med de ramar vi har lagt fast.
          </note>
          <note>
            Att vi nu har gjort en neddragning av ambitionsnivån resten av
            det här året och under nästa år är utifrån den allmänna osäkerheten
            i ekonomin som finns i vårt land och i andra länder. Eftersom
            vi också har bestämt oss att inte göra mer eller lova mer än vad
            vi kan betala är konsekvensen av det att vi får dra ned på takten
            i utbyggnaden. Vi har gjort bedömningen att det är lättast att
            peka på det senast beslutade objektet. Det är lättare att skjuta
            på utbyggnadstakten i sådana projekt som inte har kommit i gång
            och kommit lika långt som en del andra.
          </note>
          <note>
            Vi har fortfarande samma höga ambitioner. Vi är medvetna om alla
            de fördelar som Citytunneln kommer att ge, både för pendlingen
            över Öresund men också för pendlingen inom regionen. Det går att
            avlasta trafik på andra nät och komplettera annan infrastruktur.
            Det är en viktig investering. Vi står fast vid den. Vi har ett
            sämre ekonomiskt läge nu, och det gör att vi får starta utbyggnaden
            av en del av infrastrukturen i ett lite långsammare tempo än vad
            vi hade önskat och vad vi trodde i höstas. Men vi har samma mål.
          </note>
          <note type="speaker">
            Anf. 68 ALLAN WIDMAN (fp):
          </note>
          <note>
            Fru talman! Jag vill gärna understryka den vikt som Citytunneln
            har sett ur ett kommunikationsperspektiv för den region bland
            annat jag representerar.
          </note>
          <note>
            Inte ett enda tågsätt till kan de facto trängas in på
          </note>
          <note>
            Malmö Centralstation. Redan i samband med prövningen av tillåtligheten
            av Öresundsbron fastslog regeringen för sin del ett tak för hur
            stor tågtrafiken kunde bli på den nuvarande kontinentalbanan.
            Nu är detta tak nått. Det innebär att successivt överförs nu transporter
            från tåg, oavsett om det gäller passagerare eller gods, till mindre
            miljömässigt gångbara alternativ.
          </note>
          <note>
            Jag blev dock lite orolig när statsrådet apropå Citytunneln började
            tala om infrastrukturinvesteringar i allmänhet. Det finns ett
            mycket tydligt drag som skiljer Citytunneln från många andra sådana
            projekt, nämligen att Citytunneln grundar sig på ett avtal ingånget
            mellan regionen, Malmö kommun och regeringen. Det avtalet har
            upprättats i skriftlig form, och parterna har förbundit sig att
            leva efter dess villkor och fullgöra det så långt som möjligt.
            Då skapar diskussionen om att vi får se vad framtiden innebär
            i fråga om infrastruktursatsningar i allmänhet, statsfinansiellt
            utrymme och så vidare ytterligare osäkerhet.
          </note>
          <note>
            Jag återkommer gärna till den mening som avslutade Ulrica Messings
            svar, nämligen att man vid årsskiftet, det vill säga om sju åtta
            månader, närmare kommer att kunna klarlägga takten för statens
            finansiering. Det är icke ett tydligt besked om att regeringen
            tänker hedra det ingångna avtalet med de andra parterna.
          </note>
          <note>
            Ulrica Messing sade också i sitt svar - och det är alldeles riktigt
            - att den uppskjutning som nu sker för
          </note>
          <note>
            2004 inte kommer att påverka igångsättningen eftersom det finns
            medel från regionen och kommunen.
          </note>
          <note>
            Min fråga till Ulrica Messing är då: Kan kommunen och regionen
            lita på att staten kommer att bidra med sin andel så att de i
            slutändan hålls skadeslösa om de nu går in och förskotterar medel?
          </note>
          <note type="speaker">
            Anf. 69 Statsrådet ULRICA MESSING (s):
          </note>
          <note>
            Fru talman! Jag vill en gång till understryka det jag sade i
            mitt svar. Nu har regeringen tagit beslut om tillåtligheten. Sedan
            väntas fortfarande en del beslut som också måste tas innan man
            kan börja bygget av
          </note>
          <note>
            Citytunneln, både tillstånd av Miljödomstolen och ett fastställande
            av järnvägsplanen. Banverket räknar med att man ska kunna fastställa
            järnvägsplanen i början av 2004.
          </note>
          <note>
            Om vi nu kan hålla alla de tidsplaner som vi har satt upp och
            om det inte inträffar något oförutsett -
          </note>
          <note>
            med "oförutsett" menar jag inte några nya besked från regeringen
            i form av ekonomiska åtstramningar, utan överprövningar eller
            överklaganden av de ärenden som nu ligger - tror Banverket att
            man kan fastställa planen under 2004. Kan man göra det är det
            också Banverkets bedömning att de pengar som kommunen och regionen
            har betalat in räcker till att starta projektet enligt den tidsplan
            som nu är lagd.
          </note>
          <note>
            Återigen: Vi har fått skjuta tidsplanen ett år, och det har med
            tillåtlighetsprövningen att göra. I övrigt har vi inga ambitioner
            att försena byggnationen ytterligare, utan vi vill fortsätta de
            prövningar som ska ske. Vi har ett avtal. Det är väldigt tydligt
            vem som ska ansvara för vad. Jag uppskattar den medfinansiering
            som kommunen och regionen står för. Att vi nu har fått sänka ambitionsnivån
            i år och nästa år för statens del när det gäller byggnationen
            av järnvägen handlar om det ekonomiska läget, men det avtal som
            finns i övrigt är till för att följas.
          </note>
          <note type="speaker">
            Anf. 70 ALLAN WIDMAN (fp):
          </note>
          <note>
            Fru talman! Att regeringen och statsrådet inte råder över de
            domstolsprövningar som ska ske när det gäller tillåtligheten enligt
            miljöbalken med mera har jag full förståelse för. Men den osäkerhet
            som signaleras i det skriftliga svaret är också kopplad till finansieringen,
            och det är den som jag är allra mest oroad för.
          </note>
          <note>
            Jag kan bara notera att jag ställde en mycket tydlig fråga till
            statsrådet, nämligen om kommunen och regionen, vars pengar nu
            kommer att användas för en igångsättning av detta projekt under
            2004, kan få ett klart besked om att det som de nu förskotterar
            kommer regeringen att se till att staten bidrar med, det vill
            säga att de ersätts för de förskotteringar som de gör under 2004.
          </note>
          <note type="speaker">
            Anf. 71 Statsrådet ULRICA MESSING (s):
          </note>
          <note>
            Fru talman! Jag har svarat väldigt tydligt på Allan
          </note>
          <note>
            Widmans fråga om jag är beredd att verka för att
          </note>
          <note>
            Citytunneln genomförs så fort som möjligt. Mitt svar på den frågan
            är ja. Jag är beredd att verka för att vi följer det avtal som
            vi har ingått. Om vi nu dessutom kan följa tidsplanen för de prövningar
            som återstår innebär det att Citytunneln blir senarelagd bara
            ett år jämfört med vad vi har planerat från början.
          </note>
          <note>
            Jag tycker att det skulle vara oerhört positivt. Det finns ett
            stort behov av Citytunneln, inte bara för pendlingen över Öresund,
            som jag sade, utan för hela
          </note>
          <note>
            Skånes region och för möjligheten att kombinera
          </note>
          <note>
            Citytunneln med en förstärkning av kollektivtrafiken och mycket
            annat.
          </note>
          <note>
            Min utgångspunkt är att det avtal som finns, de löften som har
            getts och de ambitioner som vi har gjort uttalanden om står vi
            fortfarande bakom.
          </note>
          <note>
            Överläggningen var härmed avslutad.
          </note>
          <note>
            10 § Svar på interpellation 2002/03:294 om biologisk mångfald
            i skogen
          </note>
          <note type="speaker">
            Anf. 72 Statsrådet ULRICA MESSING (s):
          </note>
          <note>
            Fru talman! Ingegerd Saarinen har ställt fem frågor till mig
            med anknytning till naturvården i det svenska skogsbruket. Ingegerd
            Saarinen tar upp angelägna frågor, och jag delar uppfattningen
            att naturvård är viktigt och naturligt i svenskt skogsbruk.
          </note>
          <note>
            Den nu gällande svenska skogspolitiken fastställdes av riksdagen
            1993 och har två jämställda skogspolitiska mål, ett produktionsmål
            och ett miljömål.
          </note>
          <note>
            Produktionsmålet innebär att skogen och skogsmarken ska utnyttjas
            effektivt och ansvarsfullt så att den långsiktigt ger en god avkastning.
          </note>
          <note>
            Miljömålet innebär att skogsmarkens naturgivna produktionsförmåga
            ska bevaras. Biologisk mångfald och genetisk variation ska säkerställas.
            Den senaste utvärderingen av skogspolitiken visar att vi har gjort
            framsteg när det gäller att nå miljömålet, även om mycket fortfarande
            kan förbättras. Skogsvårdsorganisationen har också huvudansvaret
            för miljökvalitetsmålet Levande skogar.
          </note>
          <note>
            Skogsvårdsorganisationens rådgivningsverksamhet gentemot skogsägarna
            är ett av statens viktigaste skogspolitiska medel, och jag vill
            att skogsvårdsstyrelserna också i fortsättningen ska kunna svara
            mot alla skogsägares behov av rådgivning, när det gäller både
            miljömålet och produktionsmålet.
          </note>
          <note>
            Skogsvårdsorganisationen ansvarar också för kunskapen om naturvärden
            i skogarna och utför både direkta inventeringar i skogsmark och
            fjärranalyser för att få en överblick vid landskapsekologisk planering.
            I dialog med skogsnäringen vill jag utveckla skogsvårdsorganisationens
            arbete vidare och fortsätta arbeta för kostnadseffektiva lösningar.
          </note>
          <note>
            Det finns utifrån dagens skogs- och naturvårdspolitik, utöver
            de inbyggda hänsynskraven i skogsvårdslagen, också medel för att
            bevara särskilt värdefull skogsmark i form av naturreservat, biotopskyddsområden
            eller naturvårdsavtal. Det finns därmed flera olika möjligheter
            att skydda skogsmark, både genom frivilliga åtaganden och genom
            ett formellt skydd.
          </note>
          <note>
            Statliga skogsägare som Sveaskog har i uppdrag att vara behjälpliga
            med ersättningsmark när skogsmark ska avsättas för naturvårdsändamål.
            Naturvårdsverket för också en dialog med Sveaskog om hur man på
            bästa sätt ska kunna arbeta med ersättningsmark till skogsägare
            som hellre vill ha ersättningsmark än ekonomisk kompensation.
          </note>
          <note>
            Skogsvårdslagen reglerar skogsägarnas skyldigheter. Den ger samtidigt
            våra skogsägare stor frihet att själva planera sitt skogsbruk.
            Förutsättningarna för ett varierat skogbruk och mångbruk av svenska
            skogar är därför goda.
          </note>
          <note type="speaker">
            Anf. 73 INGEGERD SAARINEN (mp):
          </note>
          <note>
            Fru talman! Jag vill tacka skogsminister Ulrica
          </note>
          <note>
            Messing för interpellationssvaret.
          </note>
          <note>
            Tyvärr har ministern inte klart besvarat min första fråga om
            hon kommer att verka för ett ökat samarbete kring skogsvårdsfrågorna
            där naturvård och skogsbruk båda ses som nödvändiga medel för
            bevarandet av den biologiska mångfalden i skogen.
          </note>
          <note>
            Skogsbruket har ett miljömål och ett produktionsmål som skogsvårdsstyrelserna
            har ett ansvar för
          </note>
          <note>
            - ja. Men mycket av skogsnaturskyddet sköts i dag av länsstyrelserna.
            Det är samverkan mellan dessa parter som i dag ofta saknas. En
            helhetssyn på vad som bör avsättas och vad som bör skötas med
            extra naturhänsyn är otroligt viktig för en effektiv naturvårdspolitik.
          </note>
          <note>
            Tyvärr avverkas i dag naturvärdefulla områden, delvis på grund
            av bristande samarbete mellan dessa parter. Denna samordning kan
            exempelvis ske genom ekologisk landskapsplanering.
          </note>
          <note>
            Ministern har inte heller svarat på fråga 2 om vad hon anser
            om att skogsvårdsstyrelserna alternativt länsstyrelserna får ett
            uppdrag att ansvara för den ekologiska landskapsplaneringen. Jag
            vill gärna ha ett svar på den frågan.
          </note>
          <note>
            När det sedan gäller min tredje fråga, om ministern avser att
            verka för att utöka resurserna till skogsvårdsstyrelserna så att
            dessa kan öka kännedomen om befintliga naturvärden och därmed
            aktivt verka för ett ståndortsanpassat och naturvårdsriktigt skogsbruk
            samt avvärja avverkning av värdefulla områden, är inte heller
            svaret tydligt. Ministern påtalar vikten av skogsvårdsorganisationerna
            och att dessa ansvarar för kunskap om naturvärden och utför inventeringar
            och fjärranalyser.
          </note>
          <note>
            Sanningen är den att resurserna till skogsvårdsstyrelserna har
            sjunkit drastiskt det senaste decenniet,
          </note>
          <note>
            1992-2002. Myndighetsverksamheten, det vill säga rådgivning och
            lagtillsyn, har minskat med 43 %.
          </note>
          <note>
            Vidare har antalet tjänstgöringsdagar för inventering, uppföljning
            och rådgivning minskat från 40 000 år
          </note>
          <note>
            1992 till 7 000 år 2002.
          </note>
          <note>
            Sanningen är alltså den att det har skett en drastisk nedrustning
            av skogsvårdsstyrelserna, som ju är så viktiga, för oss och tydligen
            också enligt ministern.
          </note>
          <note>
            Frågan kvarstår: Avser ministern att verka för att stärka de
            regionala skogsvårdsstyrelserna i deras viktiga arbete?
          </note>
          <note type="speaker">
            Anf. 74 LARS-IVAR ERICSON (c):
          </note>
          <note>
            Fru talman! Skogen har en lång historia. Djur och växter har
            utvecklats under många miljoner år och anpassats till skogens
            naturliga dynamik. Under flera tusen år har också människan påverkat
            skogen i varierande omfattning.
          </note>
          <note>
            Under 1900-talet har vi i Sverige fått mer påverkan från människan,
            och vi ser mänskliga spår i skogarna över hela vårt land. Men
            det är ändå inte spår som förskräcker om vi jämför med många andra
            länder. Vi har fortfarande många områden, stora och små, med höga
            naturvärden. Orsaken till detta är framför allt att vårt land
            har ansvarskännande skogsbrukare som vet hur viktigt det är att
            bevara den biologiska mångfalden. Alkärr, ravinskogar, myrholmar,
            äldre skogsbeten, örtrika sumpskogar och andra miljöer finns bevarade
            tack vare enskilda skogsbrukare och naturligtvis också tack vare
            reservatbildningar.
          </note>
          <note>
            Ett hållbart skogsbruk måste ses i perspektivet att vi brukar
            skogens resurser utan att förbruka naturens eller människans villkor.
            Sveriges skogsägare är oerhört viktiga för miljöarbetet och har
            ett ansvar för att bevara den biologiska mångfalden, men staten
            har ett övergripande ansvar för att den enskilde skogsägaren inte
            ska komma i kläm. Här behövs långsiktiga och klara regler för
            skydd av den biologiska mångfalden.
          </note>
          <note>
            När det gäller reservatbildning är det viktigt att den enskilde
            markägaren inte drabbas på ett negativt sätt. Det behövs skälig
            ersättning för olika miljöinsatser och vid bildandet av olika
            typer av reservat. Det kan röra sig om ekonomisk kompensation
            eller om att ersättningsmark erbjuds. Men ekonomisk kompensation
            kan i vissa fall vara mindre lämplig. Många markägare som avstår
            sin mark till reservat eller böjer sig för andra begränsningar
            i brukandet av skogen vill ändå fortsätta att vara aktiva skogsbrukare
            - en gång skogsbrukare, alltid skogsbrukare. Därför är det viktigt
            att noga pröva möjligheten till ersättningsmark.
          </note>
          <note>
            Idealet är förstås att det finns statlig skog som kan erbjudas
            som ersättningsmark och att i första hand statlig skog avsätts
            för reservatbildning. Min fråga blir därför: Är statsrådet beredd
            att verka för att det i första hand ska avsättas statlig skog,
            framför privat skog, till reservat när skyddsvärdena är likvärdiga?
          </note>
          <note>
            Statsrådet nämner i sitt svar hur viktigt det är med dialog med
            skogsnäringen. Ska vi tolka det som att det i fortsättningen ska
            vara obligatoriska samråd mellan myndigheter och markägare vid
            inventering av markområden?
          </note>
          <note>
            Jag är naturligtvis också nyfiken på interpellantens fråga om
            hur man ska kunna tillföra skogsvårdsstyrelserna mera resurser,
            för de är en viktig del i det här arbetet.
          </note>
          <note type="speaker">
            Anf. 75 Statsrådet ULRICA MESSING (s):
          </note>
          <note>
            Fru talman! Jag tror inte att det bara är för att vi har ansvarskännande
            skogsägare eller skogsbrukare som vi har bra utväxling av vår
            skog. Jag är övertygad om att det också beror på att vi har välutbildade
            skogsägare och skogsbrukare.
          </note>
          <note>
            Vi har inte minst via Skogsstyrelsen och skogsvårdsstyrelserna
            satsat mycket pengar och mycket tid på uppsökande verksamhet,
            på kampanjer och på studiecirklar. Och det vi ser i utvärderingen
            av skogspolitiken är att de riktade kampanjerna har gett ett fantastiskt
            bra resultat. Vi har väldigt mycket av frivilliga avsättningar
            mot grönare skog i dag. Vi har fler skogsägare än någonsin som
            arbetar med biotopisk mångfald och mycket annat. Jag tror inte
            att det är en tillfällighet, utan det bottnar i en ökad kunskap
            om just de miljömål som riksdagen har tagit beslut om. Det handlar
            också om en insikt om att ju bättre vi blir på att leva upp till
            miljömålen desto större förutsättningar har vi att klara de höga
            produktionsmålen.
          </note>
          <note>
            En välmående skog kan ju också generera mycket mer, så det finns
            all anledning att behålla den organisation för skogsvårdsarbetet
            som vi har.
          </note>
          <note>
            Jag är väldigt positiv till skogsvårdsstyrelserna, som ju är
            unika på det sättet att där finns en regional närvaro och att
            man också har möjligheter att ha uppsökande verksamhet och komma
            ut till enskilda skogsägare. Jag vill att skogsvårdsstyrelserna
            ska fortsätta med det.
          </note>
          <note>
            Jag är övertygad om att de skulle kunna göra mycket mer och anta
            fler utmaningar. Jag tror att de till exempel skulle kunna ansvara
            för ekologisk landskapsplanering i större utsträckning, precis
            som Ingegerd Saarinen frågar om. Men ska vi lägga mer ansvar på
            skogsvårdsstyrelserna måste vi också kunna skicka med mera pengar,
            och det har vi inte haft möjlighet att göra så här långt. Men
            det är ingen tvekan om att organisationen i sig är väl lämpad
            för den typen av frågor. Man har ett kontaktnät, och man har den
            lokala och regionala förankringen.
          </note>
          <note>
            Sedan tror jag att man dessutom måste arbeta på helt nya sätt
            för att nå nya skogsägare, eftersom vi vet att många av de nya
            skogsägare som kommer in i dag ärver sin skog, och alltfler av
            dem bor långt ifrån skogen. De lever inte dagligen med den som
            många andra generationer skogsägare har gjort. Då hjälper det
            inte med bara uppsökande verksamhet, utan då måste man arbeta
            med riktade träffar i olika områden, med information via nätet
            och mycket annat. Det jobbar också skogsvårdsstyrelserna med.
          </note>
          <note>
            Sedan har det funnits mycket diskussioner just om vilka krav
            man kan ställa på de statliga skogsägarna när det gäller att erbjuda
            ersättningsmark till skogsägare som hellre vill ha mark än ekonomisk
            kompensation. Jag vet att statliga Sveaskog just nu för en dialog
            med Naturvårdsverket om hur man på bästa sätt ska kunna arbeta
            vidare kring de frågorna.
          </note>
          <note>
            Jag svarar inte för Sveaskog, som ni säkert känner till, men
            jag är övertygad om att de har som utgångspunkt att försöka lösa
            de problem och de tvister om ersättningsmark som har varit, och
            jag hoppas att de lyckas med det i bästa samförstånd.
          </note>
          <note type="speaker">
            Anf. 76 INGEGERD SAARINEN (mp):
          </note>
          <note>
            Fru talman! Sveaskog har i uppgift att vara behjälplig med ersättningsmark
            när skogsmark ska avsättas för naturvårdsändamål, som ministern
            påtalar, men för att kunna göra detta krävs en strategi där man
            har ett spritt ägande av mark över Sverige. Det kan även innebära
            att man aktivt köper mindre naturvärdefull mark i områden där
            staten har lite ägande för att sedan kunna erbjuda denna som ersättningsmark.
          </note>
          <note>
            Det är bra att Naturvårdsverket har en dialog med
          </note>
          <note>
            Sveaskog i frågan, men Sveaskog äger extremt lite mark i södra
            Sverige. Assi Domän äger betydligt mer.
          </note>
          <note>
            Därför bör även hårdare krav ställas på Assi Domän när det gäller
            att erbjuda ersättningsmark.
          </note>
          <note>
            Avser ministern att verka för att även andra statliga skogsägare,
            framför allt Assi Domän, ska ha krav på sig att erbjuda ersättningsmark
            i lämpliga fall?
          </note>
          <note>
            När det gäller förutsättningar för mångbruk och varierat skogsbruk
            anser ministern att dessa redan är goda, men omfattningen av alternativa
            skogsbruksmetoder och alternativa skogsnäringar, som turism till
            exempel, är liten i dag. Vi tror att potentialen för mångbruk
            är mycket större och att det saknas information och stöd till
            skogsägare som vill göra lite annorlunda.
          </note>
          <note>
            Jag anser att det behövs bredare näringsperspektiv på skogen
            än det som är rådande i dag. Jag undrar därför om ministern också
            anser att mångbruk av våra skogar är viktigt?
          </note>
          <note type="speaker">
            Anf. 77 LARS-IVAR ERICSON (c):
          </note>
          <note>
            Fru talman! För mig som centerpartist är det naturligt att värna
            om det enskilda ägandet och det småskaliga skogsbruket, och det
            är absolut nödvändigt att markägare ges full ekonomisk ersättning
            eller får ersättningsmark när skogsmark av olika anledningar tas
            ur skoglig produktion för naturvårdsändamål eller omvandlas till
            reservat.
          </note>
          <note>
            Det var intressant att höra att statsrådet också delar vår syn
            på skogsvårdsstyrelsernas stora betydelse.
          </note>
          <note>
            Om det inte finns pengar att ge till skogsvårdsstyrelserna undrar
            jag om man inte kan göra något slags omprioritering, om vi nu
            anser att de har en väldigt stor betydelse när det gäller att
            bevara den biologiska mångfalden.
          </note>
          <note type="speaker">
            Anf. 78 Statsrådet ULRICA MESSING (s):
          </note>
          <note>
            Fru talman! Skogsvårdslagen är väldigt speciell på det viset
            att den är en ramlag som egentligen ställer väldigt få krav på
            skogsbrukaren. Det är en lag som ger ett oerhört stort utrymme
            av frihet, och jag tror att det är en av styrkorna i lagstiftningen.
            Det är också en av drivkrafterna och morötterna för många skogsägare
            att själva utbilda sig och söka ny kunskap för att hela tiden
            bli bättre på skogsvård och skogsvårdsfrågor.
          </note>
          <note>
            Förutom att konstatera att det redan nu finns stora möjligheter
            för enskilda skogsbrukare att forma sitt skogsbruk skulle jag
            vilja understryka att mångbruk av våra skogar är viktigt. Jag
            tror att det berikar både skogen och möjligheterna till kunskap
            om skogen liksom våra förutsättningar att få ökad produktion från
            den. Jag tycker alltså att mångbruk av skogen är viktigt.
          </note>
          <note>
            Sedan tar jag gärna med mig de frågor och synpunkter som framför
            allt Ingegerd Saarinen har fört fram kring de statliga skogsägarna.
            Eftersom det är näringsminister Leif Pagrotsky som svarar för
            statens ägarskap både genom Sveaskog och genom Assi
          </note>
          <note>
            Domän kan jag inte närmare kommentera vilka diskussioner han
            haft med dem. Jag är inte insatt i det.
          </note>
          <note>
            Jag svarar för skogslagen i den mening som riksdagen har ställt
            sig bakom den. Men jag tar med mig de frågor jag fått om Sveaskog
            och Assi Domän till näringsministern.
          </note>
          <note>
            Jag ser i dagsläget inget utrymme att ta pengar från några av
            mina andra konton för regional utveckling, turism eller infrastruktur
            för att kunna stärka skogsvårdsorganisationerna ytterligare. Vi
            bereder dock fortfarande den utvärdering som Skogsstyrelsen har
            gjort av skogsvårdspolitiken för att dra lärdom av de här två
            jämställda målen. Detta gör vi tillsammans med andra departement.
            Vi får avvakta och se vilka möjligheter som så småningom kan komma
            att på olika sätt stötta vår regionala organisation från
          </note>
          <note>
            Skogsstyrelsen.
          </note>
          <note type="speaker">
            Anf. 79 INGEGERD SAARINEN (mp):
          </note>
          <note>
            Fru talman! Jag är glad att ministern delar min uppfattning om
            mångbruk som en mycket värdefull del av skogsbruket. Vi har ju
            i vårt samarbete med regeringen lyckats få upp anslagen till biotopskydd
            och naturvårdsavtal rätt mycket, så det är tråkigt att vi inte
            har lyckats med Skogsvårdsstyrelsen. Vi fick dock upp dem från
            25 miljoner 1998 till successivt
          </note>
          <note>
            125 miljoner 2001, 2002 och 2003, och vi skulle gärna se att
            detta fortsatte och inte monterades ned igen.
          </note>
          <note>
            Jag tycker att det är oerhört tragiskt att se att vi har alldeles
            för lite skog skyddad samtidigt som mycket värdefull skog hela
            tiden huggs ned. Vi börjar dessutom diskutera att även skydda
            skog som är nästan nyplanterad för att återställa. Tänk så mycket
            bättre det vore om vi kunde skydda den fina gamla skogen innan
            den höggs ned! Jag hoppas att vi tillsammans ska jobba för det.
          </note>
          <note>
            Överläggningen var härmed avslutad.
          </note>
          <note>
            11 § Svar på interpellation 2002/03:232 om bygg- och bostadsmarknaden
          </note>
          <note>
            Anf. 80 Statsrådet LARS-ERIK LÖV-
          </note>
          <note>
            DÉN (s):
          </note>
          <note>
            Fru talman! Rigmor Stenmark har frågat mig vad jag avser att
            vidta för åtgärder för att människor ska få tillgång till bostäder
            i den utsträckning som behövs.
          </note>
          <note>
            Jag delar Rigmor Stenmarks oro över att utbudet av bostäder inte
            överensstämmer med efterfrågan. Vi har till exempel sett att antalet
            bostäder i bygglov minskade under den senaste tolvmånadersperioden,
            till och med november 2002, med 17 % jämfört med samma period
            för ett år sedan.
          </note>
          <note>
            Boverket gör varje år en bedömning av bostadsmarknadsläget i
            landet. Kommunernas bedömningar av den egna bostadssituationen
            är underlag för den sammanställning som görs för hela riket. Av
            den senaste sammanställningen framgår att ungefär 60 %
          </note>
          <note>
            av befolkningen i Sverige bor i kommuner med bostadsbrist. Vidare
            framgår att det oftast är brist på små lägenheter för små hushåll
            samt att kommunerna anser att det är brist på hyresbostäder. Det
            är ofta ungdomar som drabbas av bostadsbristen och på högskoleorterna
            även studenterna.
          </note>
          <note>
            I ett kort perspektiv framstår därför behovet av mindre hyresbostäder
            som efterfrågas av bredare hushållsgrupper som mest angeläget
            att komma till rätta med.
          </note>
          <note>
            Regeringen införde 2001 ett investeringsbidrag för nybyggnad
            av bostäder som upplåts med hyresrätt i områden med bostadsbrist.
            Erfarenheterna av investeringsbidraget har varit goda. Samtidigt
            kan konstateras att det ändå inte varit tillräckligt för att ge
            den önskade effekten på bostadsbyggandet.
          </note>
          <note>
            I förra veckan lämnade regeringen en proposition om stimulanser
            i syfte att främja anordnandet av mindre hyreslägenheter och studentbostäder
            genom att kostnaderna vid nyproduktion sänks. En del av den ingående
            mervärdesskatten föreslås tillgodoföras fastighetsägarens skattekonto.
            Den föreslagna åtgärden minskar fastighetsägarens kostnader för
            anordnande av hyreslägenheter och studentbostäder med ett belopp
            som motsvarar mellanskillnaden mellan den mervärdesskatt om 25
            % som fastighetsägaren betalat och den mervärdesskatt som fastighetsägaren
            skulle ha betalat om mervärdesskattesatsen skulle ha varit
          </note>
          <note>
            6 %.
          </note>
          <note>
            Nyligen har jag i ett par interpellationssvar nämnt övrigt arbete
            som regeringen genomför för att öka tillgången på bostäder. Jag
            ska inte åter redovisa dessa åtgärder utan bara peka på det uppdrag
            landshövdingen i Stockholms län har fått, kommande förslag om
            tredimensionell fastighetsindelning, Planoch bygglagstiftningsutredningen
            samt en kommande utredning om hyressättningssystemet.
          </note>
          <note>
            Vidare vill jag påminna om den arbetsfördelning mellan stat och
            kommun som sedan lång tid varit ett kännetecken för svensk bostadspolitik.
            Staten har verkat för att legala och finansiella instrument finns
            tillgängliga, och kommunerna ansvarar för att de bostäder som
            efterfrågas också erbjuds dess invånare.
          </note>
          <note>
            Avslutningsvis menar jag att byggföretagen - som ofta själva
            är byggherrar - har möjligheter att påverka produktionen av bostäder.
            De stora byggentreprenörsföretagen innehar byggrätter för mer
            än 60 000 lägenheter runtom i landet. När nu marknaden viker för
            exklusiva bostadsrätter gäller det för företagen att snabbt ställa
            om sin produktion så att den bättre svarar mot efterfrågan av
            bostäder för bredare hushållsgrupper. På så sätt skulle den akuta
            bristen på byggbar mark minska och byggandet av nya bostäder snabbt
            komma i gång. Jag skulle välkomna ett sådant initiativ från byggföretagen.
          </note>
          <note type="speaker">
            Anf. 81 RIGMOR STENMARK (c):
          </note>
          <note>
            Fru talman! Nu igen? Den frågan fick jag i telefonen precis innan
            jag gick hit. Jag hade sagt: Nej, jag kan inte komma i kväll för
            jag ska debattera med bostadsministern. Jag hörde en suck i telefonen,
            och jag hörde nästan en suck från bostadsministern med.
          </note>
          <note>
            Jag kan förstå om det känns ansträngt, för vi är envisa. Det
            kommer vi nog också att fortsätta att vara eftersom det vad jag
            förstår är flera som kommer att delta i den här debatten.
          </note>
          <note>
            Bostadsbyggandets hinderbana är ett dramatiskt men mycket beskrivande
            namn på det som gör att det inte byggs mer bostäder i Sverige
            än vad det gör. Det är också namnet på en ESO-rapport som vi har
            tagit del av. Jag lånar gärna detta namn, för behovet av nya bostäder
            är stort och hindren många.
          </note>
          <note>
            I drygt en tredjedel av landets kommuner är det bostadsbrist.
            Värst är det naturligtvis i storstadsregionerna, men också i småkommuner
            har man behov av att bygga. Unga människor har ingenstans att
            ta vägen när de vill lämna föräldrahemmet. Alltfler bli så kallade
            mambor och bor hemma hos sin mamma fast det egentligen är dags
            för dem att sätta eget bo. På det viset kan man se bostadsbristen
            som ett säkert preventivmedel. Detta är dock inte vad Sverige
            behöver när det föds för få barn.
          </note>
          <note>
            Bostäder är ett måste för unga, men problemet finns även för
            äldre människor - äldre som vill flytta från sin alltför stora
            trädgård eller sin stora bostad.
          </note>
          <note>
            Det finns inget alternativ för dem heller, och finns det är det
            alldeles för dyrt, precis som det är för ungdomarna.
          </note>
          <note>
            Detta låter väldigt uppgivet och trist. Dess värre är det dock
            ingen falsk bild jag målar upp, utan jag tror att vi delar den.
            Den är inte heller ny. Vi har debatterat den många gånger här,
            och jag är lite irriterad över att det inte händer någonting.
          </note>
          <note>
            Hindren är många, och bostadspolitiken blir allt rörigare. En
            med skatter och regleringar blockerad byggmarknad står återigen
            och väntar på nya stimulansåtgärder som man är lovad från regeringen.
            Investeringsbidraget för hyresbostäder sade man skulle ge mycket
            bra effekter, men det har inte givit de effekter man önskade.
            Ständigt får vi se former av konstgjord andning som regeringen
            tar till för att hålla liv i ett system som egentligen inte fungerar.
          </note>
          <note>
            Hindren måste rivas. Det är dags för en bostadsreform i landet.
          </note>
          <note>
            Hyressättningssystemet måste vara det första hindret som man
            kan riva, och det anser jag att man egentligen kan göra ganska
            omgående. Att sätta till en utredning som ska hålla på ett år
            ytterligare känns inte riktigt seriöst. Hyrorna måste faktiskt
            kunna sättas så att de speglar utbud och efterfrågan när det byggs
            nytt eller när en lägenhet blir ledig. En övergång till en marknadshyra
            just för de nybyggda husen måste nog införas.
          </note>
          <note>
            Bruksvärdessystemet baserat på enbart de kommunala bostadsbolagen
            har också tjänat ut. Hyresgästernas besittningsskydd och trygghet
            tycker jag att man måste hitta en väg att beakta. Det har man
            lyckats med i andra länder. Det bör man också kunna lyckas med
            i Sverige. Vi måste också få in nya byggherrar på marknaden. Kartellbildningar
            måste vara ett minne blott, och svarthandeln måste man ta ett
            krafttag emot.
          </note>
          <note>
            Jag undrar också över andra kostnader. Varför är det inte möjligt
            att ta bort byggmomsen helt? Det skulle öppna även för ett ökat
            underhåll som så väl behövs.
          </note>
          <note type="speaker">
            Anf. 82 NINA LUNDSTRÖM (fp):
          </note>
          <note>
            Fru talman! Bostadsbristen är oerhört allvarlig. I
          </note>
          <note>
            svaret hänvisar statsrådet till regeringens arbete för att öka
            tillgången på bostäder. Här anges uppdraget som landshövdingen
            i Stockholms län har haft och redovisat. Det hänvisas också till
            kommande föreslag om tredimensionell fastighetsbildning, PBL-
          </note>
          <note>
            utredningen, och den kommande utredningen om hyressättningssystemet.
            Statsrådet hänvisar härmed till fyra utredningar. Då kan man ju,
            när vi konstaterar att ännu ett år har gått och att det inte byggs
            någonting, fundera över hur länge de här utredningarna ska hålla
            på. Statsrådet avslutar också svaret med att påtala att byggföretagen
            har ett ansvar att ställa om produktionen och välkomnar ett initiativ
            från byggföretagen.
          </note>
          <note>
            Landshövdingen i Stockholms län, som redovisade sitt resultat
            för någon vecka sedan, skickade en mycket tydlig signal. I rapporten,
            som finns att ta del av, kan man läsa att alla kommuner som landshövdingen
            varit i kontakt med konstaterar att exempelvis trafikinvesteringar
            är en förutsättning för bostadsbyggandet. Sidan 17 i rapporten:
            "Alla kommuner förde i överläggningarna fram krav på trafikinvesteringar
            som förutsättning för att de skulle påta sig ett ökat bostadsbyggande."
            Om detta har vi inte hört någonting från Lars-Erik Lövdén.
          </note>
          <note>
            I rapporten framgår också tydligt byggbranschens krav. Hyressättningssystemet
            måste reformeras. Man måste se över överklagandet av planer. Man
            vill ha säkrare betingelser, inte fler insatser i form av kortsiktiga
            bidrag. Man ser fram emot tredimensionell fastighetsbildning och
            ägarlägenheter.
          </note>
          <note>
            Hur blir det nu med ägarlägenheterna? är min fråga till statsrådet.
            Det har vi inte hört någonting om heller. Men vi vet att det pågår
            en utredning kring tredimensionell fastighetsbildning.
          </note>
          <note>
            Rapporten påvisar också att aktörerna på marknaden anser att
            långsiktiga och tydliga spelregler saknas. Det står så här i rapporten:
            "Regelsystemen verkar i många sammanhang oklara och svåröverskådliga
            för aktörerna. För att kunna åstadkomma en varaktigt högre nivå
            på bostadsbyggandet anser jag mot denna bakgrund det viktigt att
            det fortsatta reformarbetet sker så att regleringen av bostadsmarknaden
            förenklas och begränsas. Det är viktigt att spelreglerna för aktörerna
            på marknaden är lättbegripliga, fasta och långsiktiga."
          </note>
          <note>
            Då är min fråga till statsrådet, fru talman, med tanke på den
            här bakgrunden och att det ändå finns återkommande förslag både
            i denna kammare och från marknadens alla aktörer: Vad avser statsrådet
            att göra? Finns det inget sätt man kan påskynda utvecklingen på?
            Folkpartiet har under tidigare riksmöten lagt fram de här förslagen
            och återkommit även detta riksmöte. Men varför denna långbänk?
            Det måste ju hända någonting nu. Här verkar flertalet aktörer
            vara överens, inklusive många här i kammaren.
          </note>
          <note type="speaker">
            Anf. 83 PETER DANIELSSON (m):
          </note>
          <note>
            Fru talman! Vi moderater är givetvis också bekymrade över att
            det byggs färre lägenheter än på mycket länge i Sverige. Regeringens
            mål med 30 000
          </note>
          <note>
            nya lägenheter per år verkar i dag närmast verklighetsfrämmande.
            Med anledning av det skulle jag vilja ställa några frågor till
            bostadsministern.
          </note>
          <note>
            Jag tänkte att jag skulle börja med det som står i svaret om
            de investeringsbidrag som regeringen införde 2001. I svaret skriver
            man att erfarenheterna från investeringsbidraget har varit goda.
            Jag tolkar det som att bostadsministern menar att han är nöjd
            med resultatet. Åtminstone blev jag nyfiken på några frågor kring
            investeringsbidraget. Den första är: Hur många lägenheter har
            det egentligen skapat? Den andra är: Hur många miljarder har det
            kostat?
          </note>
          <note>
            I slutet av bostadsministerns svar förs ett resonemang om att
            det finns byggrätter för mer än 60 000
          </note>
          <note>
            lägenheter runtom i landet. Det stämmer ju. Men trots att efterfrågan
            på hyresrätter är mycket hög på tillväxtorter byggs det inte särskilt
            många hyresrätter.
          </note>
          <note>
            Jag undrar om bostadsministern har ställt sig frågan varför det
            inte byggs. Det vore intressant att höra vad bostadsministern
            tror att byggföretagen har för motiv för att inte bygga.
          </note>
          <note>
            Anf. 84 Statsrådet LARS-ERIK LÖV-
          </note>
          <note>
            DÉN (s):
          </note>
          <note>
            Fru talman! Det här blir delvis en upprepning av tidigare debatter.
            Men det är ganska bra att vi då och då debatterar den viktiga
            fråga som bostadspolitiken är och vilka instrument som vi kan
            använda oss av för att bygga bort bostadsbristen. Det är vi besjälade
            av allihop.
          </note>
          <note>
            Jag måste säga att jag blir lite störd när jag lyssnar på Rigmor
            Stenmark. Jag har ju tagit del av Centerpartiets bostadspolitiska
            alternativ. Det är ingen lysande läsning precis. Det Centerpartiet
            säger i sin motion med anledning av den proposition vi har lagt
            fram är att man ska avslå propositionens förslag, att man ska
            göra en utvärdering av den höjning av momsen på byggande som infördes
            1990 och att man ska slopa fastighetsskatten på hyreshus. Att
            slopa fastighetsskatten på hyreshus får ingen verksam effekt på
            nyproduktionen. De första fem åren är hyreshusen befriade från
            fastighetsskatt. De kommande fem åren har man bara halv fastighetsskatt.
          </note>
          <note>
            Man föreslår slopad uttagsskatt för fastighetsförvaltning i egen
            regi. Det har mycket marginell betydelse på boendekostnaderna.
          </note>
          <note>
            Sedan vill man göra en översyn av bruksvärdessystemet för att
            göra det mer flexibelt. Där kan jag hålla med Rigmor Stenmark.
          </note>
          <note>
            Men ni redovisar ju inga verksamma förslag som kan lyfta bostadsbyggandet.
            Det gör regeringen i den proposition som vi har lagt fram för
            riksdagen. Vi redovisar ett förslag som innebär att för hyreslägenheter
            under 70 kvadratmeter kommer hela byggmomsen att reduceras bort
            tillsammans med de 40 % i investeringsbidrag som kan utgå. Hela
            byggmomsen kommer att reduceras bort vid en produktionskostnad
            på 20 000 kr per kvadratmeter.
          </note>
          <note>
            Det här är ju vad byggbranschen har krävt i alla tider. Låt oss
            bara ta bort byggmomsen så ska vi nog bygga. Vi genomför det nu
            för lägenheter under 70
          </note>
          <note>
            kvadratmeter, där det finns ett stort behov av nyproduktion,
            vilket Boverkets bostadsmarknadsenkät visar. För de större hyreslägenheterna
            utgår det befintliga investeringsbidraget.
          </note>
          <note>
            Det här är en kraftfull stimulans till byggandet.
          </note>
          <note>
            Jag möter många byggherrar, kanske inte Byggindustriföreningen,
            men många entreprenörer och byggherrar som tycker att det här
            är en bra åtgärd.
          </note>
          <note>
            Man har väntat på den.
          </note>
          <note>
            Centerpartiet säger nej och har inga alternativ att komma med.
            Jag trodde möjligtvis, med hänsyn till den tidigare debatten,
            att Centerpartiet skulle göra förbättringar i det förslag som
            regeringen redovisar.
          </note>
          <note>
            Men man avstyrker det rakt upp och ned. Jag trodde att man skulle
            ta bort kvadratmetergränsen, för det antyddes i den förra debatten.
            Men man avstyrker rakt upp och ned. Det är ett något märkligt
            agerande som visar att Centerpartiet inte har en politik på det
            här området.
          </note>
          <note>
            Till Peter Danielsson vill jag säga att det nuvarande investeringsbidraget
            har varit framgångsrikt. Det har tillkommit 14 000 studentlägenheter
            och 6 000
          </note>
          <note>
            hyreslägenheter till följd av investeringsbidraget. Det tycker
            jag inte är ett dåligt resultat. Men det behövs mer, och framför
            allt behövs det ett större utrymme ekonomiskt än vad den nuvarande
            ramen på 2 ½
          </note>
          <note>
            miljarder för investeringsbidrag omfattar. Det är därför som
            vi går in med detta stöd. Och
          </note>
          <note>
            "byggmomssänkningen" - det är nämligen en skattereduktion som
            motsvarar byggmomssänkningen - är taklös. Där finns inga begränsningar.
            Detta är en kraftfull insats för att öka byggandet.
          </note>
          <note>
            Jag ska återkomma till frågan om de 60 000
          </note>
          <note>
            byggrätterna och hur jag ser på den aktuella situationen med
            den begränsning som vi har sett när det gäller byggandet av de
            mer exklusiva bostadsrätterna.
          </note>
          <note>
            Jag ska också återkomma till markfrågan i mitt nästa inlägg.
          </note>
          <note type="speaker">
            Anf. 85 RIGMOR STENMARK (c):
          </note>
          <note>
            Fru talman! Herr bostadsminister! Vi yrkar avslag på den proposition
            som jag förstår att bostadsministern hänger upp denna debatt på.
            Jag hänger inte upp mig på just den propositionen i den här debatten,
            utan jag är lite mer övergripande. Anledning till att vi yrkar
            avslag på den är därför att den tar sikte bara på små bostäder
            - bara 60 kvadratmeter. Man kan få bygga 70 kvadratmeter, men
            man blir befriad från momsen för bara 60 kvadratmeter. Det är
            ingenting som vi tycker är bra. De små bostäderna finns nämligen
            redan. Det finns ett behov av större bostäder också.
          </note>
          <note>
            Vi från Centerpartiet har sagt att vi vill ta till så enkla saker
            som att förändra bruksvärdessystemet och ta bort fastighetsskatten
            på hyreshus. Vi måste nämligen också få en ändring på bostadspolitiken
            så att vi så att säga byter bostäder med varandra. Det måste ske
            någonting på det sättet också. Då måste det också handla om större
            bostäder. Man kan inte bara fokusera på dessa små bostäder. Det
            är ingen bra proposition. Dessutom har man inte heller fått tillåtelse
            att göra de saker som föreslås. Man måste nämligen gå till kommissionen
            med detta. Då säger vi i Centerpartiet: Varför går man då inte
            till kommissionen?
          </note>
          <note>
            Jag vill fråga bostadsministern: Är bostadspolitiken en del i
            socialpolitiken? Den frågan vill jag ha svar på. Om den är det
            kan man gå till EU och begära att få en generell momssänkning
            som skulle kunna underlätta för allt byggande. Jag ser att bostadspolitiken
            verkligen är en del i den sociala politiken. Den är grunden för
            allt annat. När man talar om att man ska ha skola, vård och omsorg
            och tycker att det är kärnan i alltihop håller jag med om det.
            Men i Sverige kan vi inte ha den typen av verksamhet om vi inte
            har tak över huvudet, om vi inte har bostäder och om vi inte har
            en fysisk samhällsplanering. Då vill jag fråga bostadsministern:
            Känner bostadsministern sig halv?
          </note>
          <note>
            Jag är inte oartig på något sätt. Jag skulle vilja stödja bostadsministern
            om man från regeringens sida skulle vilja trappa upp i fråga om
            att ta ett helhetsgrepp och att tillsätta en bostadsminister med
            ett eget departement. Jag tycker nämligen att man måste ha ett
            helhetsgrepp på alltihop.
          </note>
          <note>
            Vi från Centerpartiet kommer nu att lägga fram bra förslag när
            det gäller just bostadssektorn. Det har vi gjort tidigare också,
            men man vill inte riktigt se dem. Vi från Centerpartiet vill ha
            tillväxt i hela landet, och det får man inte om man inte bygger.
            Ett ökat byggande startar en positiv spiral, det genererar fler
            arbetstillfällen, och det ger möjligheter till exempel i den här
            regionen, inte minst i Uppsala där man skriker efter arbetsplatser
            och arbetskraft, men man har inga bostäder. Studenterna vill komma
            till Uppsala och studera, men det börjar bli svårt därför att
            man inte har några bostäder.
          </note>
          <note>
            Jag delar åsikten att det finns ett tudelat ansvar.
          </note>
          <note>
            Staten har sitt ansvar, kommunen har sitt ansvar, och andra aktörer
            har sitt ansvar. Och jag skulle hälsa med tillfredsställelse om
            vi här samfällt sade: Nu ger vi järnet. Nu sätter vi oss tillsammans
            och försöker att hitta minsta gemensamma nämnare eftersom vi anser
            att detta är så oerhört viktigt att vi faktiskt måste ge och ta
            av varandra.
          </note>
          <note type="speaker">
            Anf. 86 NINA LUNDSTRÖM (fp):
          </note>
          <note>
            Fru talman! Jag fick inte svar på mina frågor, så jag gör ett
            nytt försök.
          </note>
          <note>
            Vilka slutsatser har statsrådet dragit av rapporten från landshövdingen
            i Stockholms län? Det tycker jag vore mycket intressant att få
            höra.
          </note>
          <note>
            Kommer ägarlägenheter att ingå i propositionen angående tredimensionell
            fastighetsbildning som ska landa på riksdagens bord längre fram?
            Och hur är det med den statliga markpolitiken?
          </note>
          <note>
            Men jag ska också göra en kommentar kring det som statsrådet
            sade om fastighetsskatt. Fastighetsskatten är ointressant för
            nyproduktion. Ja, om man anser att fastigheternas livslängd är
            fem-tio år. Men alla fastighetsförvaltare räknar på betydligt
            mycket längre tidsperioder. Och vi vet ju att även allmännyttiga
            bostadsföretag betalar ansenliga belopp i fastighetsskatt.
          </note>
          <note>
            Jag har ofta hört statsrådet påtala kommunernas ansvar för markpolitiken.
            Och visst har kommunerna ett stort ansvar för sin markpolitik.
            Men det har väl även staten för den statliga markpolitiken med
            tanke på att man skulle kunna bygga väldigt mycket bostäder även
            på statlig mark. Men det gör man inte heller.
          </note>
          <note>
            När nu statsrådet har utlovat en diskussion om markpolitiken
            tycker jag att det vore angenämt att få höra från statsrådet hur
            han ser på det statliga markinnehavet.
          </note>
          <note type="speaker">
            Anf. 87 PETER DANIELSSON (m):
          </note>
          <note>
            Fru talman! Jag kan till att börja med konstatera att bostadsministerns
            och regeringens förslag inte heller är någon särskilt lysande
            läsning. För min del känns det som om det är samma gamla lösningar
            som man presenterar igen fast i lite annan skepnad. Och på något
            sätt känns det som att det är dessa gamla subventionslösningar
            som har skapat det haveri som vi upplever i dag. För mig är subventioner
            kortsiktiga, kostnadsdrivande och snedvridande och inte alls de
            lösningar som jag skulle vilja se för att få i gång ett ökat byggande.
            Snarare handlar det om förändringar i hyressättningssystemet,
            sänkta skatter, ordentliga lösningar på trafikproblem och infrastrukturproblem
            men också en starkare konkurrens på byggmarknaden.
          </note>
          <note>
            Men jag fick i alla fall svar på min första fråga, så för min
            del väntar jag med spänning på svaret från bostadsministern på
            min andra fråga, det vill säga varför byggföretagen i dag inte
            bygger.
          </note>
          <note>
            Anf. 88 Statsrådet LARS-ERIK LÖV-
          </note>
          <note>
            DÉN (s):
          </note>
          <note>
            Fru talman! Jag har dilemmat att jag ska svara på många frågor.
            Men tiden är begränsad, så jag får ta frågorna lite grann efterhand.
          </note>
          <note>
            Jag ska knyta an till det sistnämnda, men det berörde även Nina
            Lundström. Jag har med väldigt stor oro sett hur byggentreprenörföretagen
            har koncentrerat sitt byggande på de dyra och exklusiva bostadsrätterna.
            Jag tror att vi har över 1 000 tomma lägenheter i nyproduktionen
            i Stockholmsområdet i dag.
          </note>
          <note>
            Det är dyra bostadsrätter som det inte finns någon efterfrågan
            på. Så är det i min egen hemkommun
          </note>
          <note>
            Malmö också. Och det handlar om en helt avreglerad marknad. Det
            är ju en helt avreglerad marknad där det inte finns något samband
            mellan pris och kostnad.
          </note>
          <note>
            Det är ett marknadsmisslyckande som byggentreprenörföretagen
            står för. Det leder mig till slutsatsen att det är fel att samhället
            träder tillbaka från bostadspolitiken, att kommunerna lättvindigt
            säljer undan marken till högstbjudande och att kommunerna inte
            försöker påverka bebyggelsen i planprocessen. Det har varit en
            fri marknad. Byggföretagen har byggt och står nu med väldigt många
            tomma lägenheter i nyproduktionen därför att det inte finns någon
            som efterfrågar dem.
          </note>
          <note>
            Jag menar att produktionen nu måste styras om.
          </note>
          <note>
            Och jag hoppas att byggföretagen klarar av det och att de inte
            har köpt på sig marken så dyrt att de tvunget måste exploatera
            den till den mera exklusiva produktionen i ett annat konjunkturläge
            än det som vi för närvarande befinner oss i. Jag är väldigt orolig
            för den utvecklingen.
          </note>
          <note>
            Jag tror att vi har gemensamma uppfattningar om att konkurrensen
            måste skärpas och att vi också måste få fram mindre och medelstora
            aktörer som ger de stora en match. Vi ser ju på andra håll i landet
            att det går att bygga bra hyresbostäder till rimliga kostnader.
          </note>
          <note>
            Duvkullen i Linköping har äntligen, med den nya majoriteten i
            Stockholm, fått marktilldelning också i
          </note>
          <note>
            Hammarby Sjöstad och kommer att kunna bygga till betydligt lägre
            kostnader. I Ängelholm bygger en privat byggmästare kvalitativt
            utmärkta bostäder till fullt rimliga kostnader, så de här mindre
            och medelstora måste vi stimulera fram. Jag ser en möjlighet att
            via investeringsstödet faktiskt göra det. Jag ser också en möjlighet
            genom det byggkostnadsforum som vi har inrättat på Boverket och
            som ska stimulera fram denna utveckling.
          </note>
          <note>
            Tiden börjar rusa i väg igen, och jag har några frågor till att
            svara på. Jag berörde tidigare hur jag ser på läget just nu när
            det gäller byggrätter och den produktion som vi har av bostadsrätter.
          </note>
          <note>
            Jag tänkte också beröra Mats Hellströms uppdrag.
          </note>
          <note>
            Det som Mats Hellström har redovisat tycker jag är väldigt intressant.
            Han redovisar väldigt klara ambitioner från merparten av kommunerna
            i Stockholm att kraftigt öka sitt bostadsbyggande. Det finns nu
            väldigt tydliga ambitioner att ta ett kommunalt ansvar för ett
            ökat bostadsbyggande i regionen.
          </note>
          <note>
            Sedan är det klart att det i alla fall för en del av byggandet
            krävs infrastrukturinvesteringar. Ni som sitter här vet att regeringen
            i höst ska lägga fram en infrastrukturplan. Vi ska ta ställning
            till de remisser som nu är ute via Banverket och Vägverket och
            lägga fast en infrastruktur. Då ska vi naturligtvis väga in också
            bostadsbyggandet.
          </note>
          <note>
            Sedan har vi markfrågorna. Jag berörde tidigare den privata marken.
            Statliga markinnehavare ska följa kommunernas planintentioner
            för bebyggelse. Tullinge är ett lysande exempel. Där finns det
            ett mycket gott samarbete mellan Vasallen och Botkyrka kommun.
            Självklart uppfyller Vasallen de intentioner som
          </note>
          <note>
            Botkyrka kommun har för exploateringen av det området.
          </note>
          <note type="speaker">
            Anf. 89 RIGMOR STENMARK (c):
          </note>
          <note>
            Fru talman! Det är lite trist att inte få svar på frågor som
            ställs, så jag gör väl som Nina Lundström och frågar igen: Tillhör
            bostadsbiten socialpolitiken -
          </note>
          <note>
            eller? Och hur ser ministern på bruksvärdessystemet?
          </note>
          <note>
            När det gäller det här bostadsbyggandets hinderbana tycker jag
            att det vore bra om vi i kväll kanske liksom kunde ta ett kliv
            och komma förbi några hinder. Det är precis som jag tidigare sade,
            nämligen att man får lov att både ge och ta. Det handlar mycket
            om attityder.
          </note>
          <note>
            Kommunerna har ett ansvar. Även enskilda har ett ansvar. Till
            exempel måste möjligheten att överklaga till en rad instanser
            bort. Sådant gagnar inte demokratin, utan det bara förhindrar
            byggloven. Jag vet att
          </note>
          <note>
            PBL-utredningen är på gång. Men jag hoppas att vi någon gång
            ska kunna säga att vi är eniga här. Just nu är det ett oerhört
            bra läge för att reformera bostadsmarknaden. Det är ju så många
            som är intresserade av det, och vi får så många tips. Man är ständigt
            intresserad.
          </note>
          <note>
            I går på TV till exempel visades hur bruksvärdessystemet slår
            i landet. Lägenheter i Haparanda är dyrare än lägenheter mitt
            inne i Stockholm just på grund av bruksvärdessystemet.
          </note>
          <note>
            Jag menar också att det finns möjligheter att få till stånd politiska
            samförståndslösningar. Hyresgästföreningen kan ju komma överens
            med SABO och fastighetsägarna. Trots att man i valrörelsen faktiskt
            spydde galla över oss på den borgerliga sidan är man nu beredd
            att diskutera vad vi då föreslog. Det tycker jag är bra men det
            är bråttom. För Sverige måste vi få i gång tillväxten i landet.
            Jag menar att bostäder tillhör socialpolitiken. Utan bostäder
            stannar Sverige.
          </note>
          <note>
            Anf. 90 Statsrådet LARS-ERIK LÖV-
          </note>
          <note>
            DÉN (s):
          </note>
          <note>
            Fru talman! Tiden tog slut även i förra inlägget men jag ska
            nu försöka svara på de frågor som ställts.
          </note>
          <note>
            Rigmor Stenmark knyter an till socialpolitiken just när det gäller
            byggmomssänkningen. Frågan är, har jag uppfattat, om det inte
            är möjligt att göra en generell byggmomssänkning. Mitt svar på
            den frågan är nej. Vi har undersökt detta väldigt noga. Enligt
          </note>
          <note>
            EU:s mervärdesskattedirektiv är det tillåtet att göra en sänkning
            av byggmomsen om det är specialdestinerat till en viss typ av
            byggande. Social housing brukar man tala om ute i Västeuropa.
          </note>
          <note>
            Att genomföra en rejäl byggmomssänkning bara för ungdomsbostäder
            hade väl gått. Att göra det bara för servicelägenheter för äldre
            hade möjligen också gått att göra. Men att göra en generell byggmomssänkning
            är inte möjligt enligt EU:s mervärdesskattedirektiv. Vi har undersökt
            den saken väldigt noga.
          </note>
          <note>
            Vi i Sverige har ju bedrivit en annan bostadspolitik än man haft
            i många andra länder och har inte byggt "rena socialbostäder",
            utan vi i Sverige har sett på boendet på ett annat sätt. Naturligtvis
            kan vi hävda
          </note>
          <note>
            - enligt regeringformen är det också så - att det åligger samhället
            att svara för bostäder. Det gäller då samhället i vid bemärkelse,
            alltså kommuner, stat och andra intressenter. Det är dock inte
            möjligt att göra en generell byggmomssänkning. Jag är heller inte
            så säker på att det hade varit särskilt bra därför att byggmomssänkningen
            hade så att säga gått direkt till entreprenörerna. Den skulle
            nog inte komma dem till del som så småningom flyttar in i bostadsrätterna
            i
          </note>
          <note>
            Hammarby Sjöstad. Men det vet jag inte säkert; därom kan vi tvista.
          </note>
          <note>
            Också jag ser ett behov av att göra en översyn och en reformering
            av bruksvärdessystemet. Vi har tillsatt en utredning som har ett
            år på sig, och vi räknar med att kunna reformera bruksvärdessystemet
            - att gälla från den 1 januari 2005.
          </note>
          <note>
            Vidare lägger vi inom kort fram en lagrådsremiss om tredimensionell
            fastighetsbildning, med ikraftträdande vid årsskiftet. Vi är alltså
            överens om mycket men på en del punkter har vi olika uppfattningar.
          </note>
          <note>
            Överläggningen var härmed avslutad.
          </note>
          <note>
            12 § Svar på interpellation 2002/03:269 om
          </note>
          <note>
            Statens bostadsnämnd
          </note>
          <note>
            Anf. 91 Statsrådet LARS-ERIK LÖV-
          </note>
          <note>
            DÉN (s):
          </note>
          <note>
            Fru talman! Rigmor Stenmark har frågat mig vilka åtgärder jag
            avser att vidta för att förtydliga direktiven till Statens bostadsnämnd.
          </note>
          <note>
            Frågan ställs mot bakgrund av uppgifter om att
          </note>
          <note>
            Kristinehamns kommun avser att riva tomma bostäder i stället
            för att sälja dem och att det skulle orsakas av den ersättning
            man får för att avveckla bostäderna enligt kommunens avtal med
            Statens bostadsnämnd.
          </note>
          <note>
            Statens bostadsnämnd har i uppgift att medverka till omstrukturering
            av de kommunala bostadsföretagen i de kommuner som har allvarliga
            problem med vakanser i bostadsbeståndet.
          </note>
          <note>
            De överenskommelser som nämnden träffar med respektive kommun
            går ut på att se till att det kommunala bostadsföretaget ges långsiktigt
            hållbara ekonomiska förutsättningar. I de allra flesta fall innebär
            detta bland annat att en del av bostäderna måste tas bort från
            bostadsmarknaden. Det finns helt enkelt för många tomma bostäder
            som inte kommer att efterfrågas inom överskådlig tid. Det är kommunens
            ansvar att genomföra den nödvändiga minskningen av bostadsbeståndet,
            och kommunen kan själv välja att utveckla bostäderna till annan
            användning eller att avveckla dem.
          </note>
          <note>
            Statens roll är att medverka till att hitta en hållbar lösning
            på problemen och att bidra med ekonomiskt stöd eller andra åtgärder
            om kommunen inte själv mäktar med att genomföra de nödvändiga
            åtgärderna.
          </note>
          <note>
            En viktig utgångspunkt för de åtgärder som genomförs är att de
            ska bidra till att stabilisera de lokala bostadsmarknaderna och
            att de inte får skapa konkurrensfördelar för någon part. Bland
            annat som en följd av detta har Statens bostadsnämnds och tidigare
            Bostadsdelegationens arbete mötts av en bred acceptans från lokala
            fastighetsägare och boende.
          </note>
          <note>
            Om en kommun, trots avtalet med Statens bostadsnämnd av något
            skäl ändrar sig och vill att de tomma bostäderna blir kvar på
            bostadsmarknaden, till exempel genom att sälja bostäderna för
            fritidsboende, motsätter sig inte staten detta. Det står kommunen
            fritt att omförhandla avtalet och genomföra en försäljning.
          </note>
          <note>
            En sådan lösning kan dock av flera olika skäl inte bygga på statens
            ekonomiska stöd. De bostäder som blir bostadsrätter för fritidsboende
            kommer i praktiken att finnas kvar på bostadsmarknaden. Även om
            de initialt upplåts för fritidsboende finns det inget som hindrar
            att de i ett senare skede kommer tillbaka på den vanliga bostadsmarknaden
            och återigen skapar vakanser. En försäljning för fritidsboende
            innebär alltså inte någon varaktig lösning på problemet med ett
            för stort utbud av bostäder.
          </note>
          <note>
            Samtidigt är det viktigt att notera att ett inflöde av turister
            och fritidsboende naturligtvis är väldigt positivt för de regioner
            som har problem med avfolkning och minskande underlag för service
            och näringsliv.
          </note>
          <note>
            Jag är därför angelägen om att medverka till att hitta former
            för hur detta kan ske utan att det bryter mot de principer som
            måste vara vägledande för nämndens verksamhet.
          </note>
          <note>
            Regeringen har tidigare fått riksdagens bemyndigande att bilda
            ett eller flera särskilda bolag för att bland annat hjälpa till
            med utveckling av kommunernas tomma bostäder till annan användning.
            Vi har nu för avsikt att bilda ett sådant bolag. Det är möjligt
            att det genom detta bolag kommer att gå att hitta en framkomlig
            väg för att möta ett seriöst intresse för fritidsboende och turism
            i de aktuella kommunerna.
          </note>
          <note type="speaker">
            Anf. 92 RIGMOR STENMARK (c):
          </note>
          <note>
            Fru talman! Nu är vi inne på ett annat problem, nämligen överskott
            på bostäder. Jag tackar för svaret av bostadsministern. Det är
            ett intressant svar ur fler perspektiv, och jag är glad att jag
            ställde en interpellation och inte bara en skriftlig fråga när
            jag fick höra talas om vad som hände i Kristinehamn. Det ger mig
            en möjlighet att närmare få utrett vad ministern egentligen menar
            i sitt svar.
          </note>
          <note>
            Jag vill ha förtydliganden på två punkter.
          </note>
          <note>
            Ministern säger att det är viktigt att notera att ett inflöde
            av turister och fritidsboende naturligtvis är väldigt positivt
            för de regioner som har problem med avfolkning och ett minskande
            underlag för service och näringsliv. Av den anledningen är ministern
            också angelägen om att hitta former för hur detta kan ske utan
            att det bryter mot de principer som måste vara vägledande för
            Statens bostadsnämnds verksamhet.
          </note>
          <note>
            Min egen reaktion är: Borde inte nämnden ha i sina direktiv att
            man ska göra en helhetsbedömning av situationen på respektive
            ort för att i första hand se om det finns andra mycket positivare
            åtgärder att vidta än att med statliga pengar riva hus som är
            möjliga att använda till fritidsändamål? Kommer folket till bygden
            som fritidsboende är det en stor risk eller, skulle jag mycket
            hellre vilja säga, en stor möjlighet att de blir kvar.
          </note>
          <note>
            Vi har diskuterat tidigare i kväll problemet med att det är bostadsbrist
            i mer än 100 kommuner i Sverige i dag, och alla varken kan eller,
            som jag tycker, ska bo på samma plats i Sverige. Bör det inte
            ingå i direktiven för nämnden att man ska se till helhetsbilden
            i Sverige och som en sista åtgärd, när alla vägar är prövade,
            ge stöd för att riva hus? För oss i Centerpartiet är det viktigt
            att vi kan få ett helt Sverige, att vi kan få tillväxt i hela
            landet. Det är inte intressant bara för en enstaka kommun, utan
            det borde vara väldigt intressant också för den svenska regeringen.
          </note>
          <note>
            Den andra punkt som jag reagerade på i svaret gäller det sista
            i ministerns svar, att regeringen har för avsikt att på nytt bilda
            ett statligt bolag för att hitta en framkomlig väg för att möta
            ett seriöst intresse för fritidsboende och turism i de aktuella
            kommunerna.
          </note>
          <note>
            För mig framstår det som ytterligare ett statligt ingripande
            parallellt med att man redan har en statlig bostadsnämnd. Är det
            inte detta onödigt krångel och byråkratiskt?
          </note>
          <note type="speaker">
            Anf. 93 MARGARETA PÅLSSON (m):
          </note>
          <note>
            Fru talman! Jag har besökt Statens bostadsnämnd, och där ställde
            jag frågor. På de frågorna fick jag inga nöjaktiga svar. Därför
            tar jag tillfället i akt och ställer frågorna till bostadsministern
            i stället och hoppas att han är mer välvillig till att svara mig.
          </note>
          <note>
            Jag har fyra frågor.
          </note>
          <note>
            För det första: Efter vilka kriterier bedömer Statens bostadsnämnd
            de kommuners ekonomi som ansöker om stöd?
          </note>
          <note>
            För det andra: När stöd har beslutats av SBN, är det huvudsakligen
            på grund av ekonomin i det kommunala bostadsbolaget?
          </note>
          <note>
            För det tredje: Tas det hänsyn till kommunernas skattesats?
          </note>
          <note>
            Slutligen: Bedöms värdet i och av andra kommunala bolag än bostadsbolagets?
          </note>
          <note>
            Anf. 94 Statsrådet LARS-ERIK LÖV-
          </note>
          <note>
            DÉN (s):
          </note>
          <note>
            Fru talman! Jag är helt överens med Rigmor
          </note>
          <note>
            Stenmark om att man i första hand ska se på möjligheterna att
            använda tomma bostäder till andra verksamheter. Det kan gälla
            kontor, fritidsboende, det kan ibland till och med gälla att flytta
            bostäder - det har förekommit i vårt land. Det är naturligtvis
            ett nederlag att behöva riva undan ett bostadsbestånd, men ibland
            kan det vara nödvändigt om man har så många tomma lägenheter att
            man får en mycket stor kommunalekonomisk belastning och riskerar
            att försämra möjligheterna att uppfylla andra välfärdsåtaganden
            från kommunerna. I första hand ska man naturligtvis titta på möjligheterna
            att använda bostäderna till andra ändamål.
          </note>
          <note>
            I fråga om Kristinehamn finns det ett problem i sammanhanget
            med att bara gå in med statliga medel och se till att bostäderna
            blir fritidsbostäder initialt.
          </note>
          <note>
            Det är det att om man dumpar priserna den här vägen via statliga
            medel, så rubbar man förutsättningarna på hela den lokala bostadsmarknaden.
            Det drabbar marknadsvärdet på de övriga bostadsrätterna som är
            bebodda. Det drabbar villorna. Alla bostadsrättshavare och alla
            villaägare riskerar att hamna i en nedåtgående spiral där bankerna
            till sist säger upp lånen, och mängder av privata människors ekonomi
            havererar om man via statliga medel går in och dumpar ett utbud
            av bostäder på den lokala orten. Det skulle också direkt slå mot
            privata fastighetsägare. Den uppslutning som vi har haft bakom
            Bostadsdelegationens och Statens bostadsnämnds arbete på den lokala
            bostadsmarknaden för de privata fastighetsägarna skulle omintetgöras
            i ett sådant läge.
          </note>
          <note>
            Ska vi kunna använda den här möjligheten kan vi inte via statliga
            medel gå in och dumpa priserna för att få ut lägenheterna för
            fritidsboende så att de så småningom kan komma tillbaka till den
            ordinarie bostadsmarknaden. Vi måste hitta andra utgångar.
          </note>
          <note>
            Det är därför jag antyder i svaret att staten avser att bilda
            ett nytt statligt bolag som har i uppgift att utveckla fastighetsbeståndet.
            Ett nytt statligt ägt bolag ska bildas för att arbeta med omstruktureringen
            av kommunala bostadsfastigheter. Det av riksdagen tidigare beslutade
            uppdraget, som gav det statliga fastighetsbolaget Vasallen möjligheter
            att förvärva kommunala bostadsfastigheter för omvandling till
            företagslokaler eller andra lämpliga ändamål, ska genomföras samtidigt
            som Vasallen kapitaliserar ett dotterbolag för detta ändamål.
            Avsikten är att överföra denna verksamhet också till det nya bolaget.
            Detta för att vi från statlig sida ska kunna ha ett instrument
            för att förädla och vidareutveckla bostäderna till olika ändamål,
            kanske fritidsfastigheter, i stället för att riva undan beståndet.
          </note>
          <note>
            På det viset tycker jag att jag har gett Rigmor
          </note>
          <note>
            Stenmark en positiv vink om att jag ser också ett problem som
            har åskådliggjorts bland annat via Kristinehamnsfallet. Jag är
            angelägen om att hitta en lösning på det utan att vi för den skull
            hamnar i en situation där vi rubbar förutsättningarna totalt på
            den lokala bostadsmarknaden, går in med statliga medel, rubbar
            konkurrensen och sätter folk i en besvärlig situation.
          </note>
          <note type="speaker">
            Anf. 95 RIGMOR STENMARK (c):
          </note>
          <note>
            Fru talman! Nej, jag tycker inte heller att staten ska gå in
            och dumpa priserna. Det är en väldigt skillnad redan i dag mellan
            att köpa en villa i de trakter som vi talar och att köpa en villa
            i den region som vi just nu befinner oss i. Det sköter marknaden
            ganska väl. Det som är viktigt är att få in människor som ser
            bygden som en väldigt stor tillgång. Vi från Centerpartiets sida
            anser att det är kommunerna, var och en, som måste tillåtas att
            ta sitt rättmätiga ansvar för utformningen av bostadspolitiken
            utan statliga pekpinnar och hinder. De lokala förutsättningarna
            får på det viset ett större genomslag. I de kommuner där det råder
            bostadsöverskott måste kommunerna själva kunna ta beslut om omstrukturering
            och utförsäljning av sina bostadsbestånd. En statlig bostadsnämnd
            som ska övervaka och ge bidrag känns för oss överflödig och behövs
            inte enligt vårt sätt att se på situationen.
          </note>
          <note>
            Jag delar uppfattningen att det finns behov på vissa håll av
            hjälp med att sanera bostadsbeståndet. När hus står tomma alltför
            länge förfaller de, och det i sig är ett mycket trist inslag i
            samhället. Det är inte roligt att åka genom Sverige och se tomma
            hus, se svarta fönster gapa.
          </note>
          <note>
            Husen kan även vara fel placerade i en kommun, så det kan vara
            omöjligt att få människor att bosätta sig där. De minner om en
            svunnen tid när man en gång tog ansvar för att bygga husen där
            industrin så krävde det. Så visst finns det problem med ett bostadsöverskott.
            Men att därifrån inrätta en bostadsnämnd och anslå skattemedel
            till det anser vi är fel, det vill jag återigen poängtera.
          </note>
          <note>
            Det måste gå att med de befintliga myndigheter som vi har ganska
            gott om komma till rätta med byråkratin. Det är mycket pengar
            som anslås i en ansträngd statlig ekonomi. 150 miljoner anslår
            majoriteten i kommande budgetar. Jag kan glädja ministern med
            att vi från Centerpartiet är med på en del av pengarna, 30 miljoner.
            Det är också viktigt att det blir en uppföljning så att vi får
            en redogörelse av hur anslagen används.
          </note>
          <note>
            Jag vill också fråga ministern om en ny modell som jag vill testa.
            Skulle ministern kunna tänka sig att man i stället för bidrag
            ger en statlig kreditgaranti till de kommuner som har ett verkligt
            behov av ekonomisk hjälp för att sanera sina bostadsbestånd? Det
            skulle ge incitament till att kommunerna prövar alla andra möjligheter
            innan de lånar pengar av staten.
          </note>
          <note>
            Eftersom den här interpellationen har utgångspunkt i det som
            händer i Kristinehamn är det lätt att peka på den stora betydelse
            som turism och samarbetet med Norge har för Sverige i dessa delar
            av landet. Då tycker jag att vi ska möta detta med positiva insatser.
            Vi ska satsa på vägar och kollektivtrafik och på småföretag genom
            bland annat enklare regler så att människor vågar satsa på turismen.
            Det leder till många positiva spiraler. Vi vet att turismen är
            på frammarsch i Sverige. Alltfler planerar att stanna hemma på
            sin semester, och det gäller både sommartid och vintertid. Då
            är inte minst Värmland ett bra ställe att vistas på. Jag garanterar
            det.
          </note>
          <note type="speaker">
            Anf. 96 MARGARETA PÅLSSON (m):
          </note>
          <note>
            Fru talman! Det klagas ofta på oss politiker att vi är flummiga
            och att vi håller anföranden i stället för att fråga när vi ska
            ställa frågor. Jag ställde fyra frågor, och jag ber om ursäkt
            om de var så otydliga att bostadsministern inte förstod dem. Så
            jag ställer dem därför en gång till:
          </note>
          <note>
            1. Efter vilka kriterier bedömer statens bostadsnämnd de kommuners
            ekonomi som ansöker om stöd?
          </note>
          <note>
            2. När stöd har beslutats av SBN är stödet då huvudsakligen beroende
            av bostadsbolagets ekonomi?
          </note>
          <note>
            3. Tas det hänsyn till kommunernas skattesatser?
          </note>
          <note>
            4. Bedöms värdet i och av andra kommunala bolag än bostadsbolaget?
          </note>
          <note>
            Anf. 97 Statsrådet LARS-ERIK LÖV-
          </note>
          <note>
            DÉN (s):
          </note>
          <note>
            Fru talman! Först vill jag säga till Rigmor Stenmark att kommunerna
            har full frihet att hantera dessa frågor. Det är inte så att staten
            bestämmer över kommunerna. Statens bostadsnämnd ingår avtal med
            kommunerna om man ska ge ett statligt stöd. Men om förhållandena
            ändras har kommunerna också möjlighet att omförhandla dessa avtal.
            Det är inget diktat från statens sida.
          </note>
          <note>
            Som jag har upplevt det med de kommuner som befinner sig i en
            utomordentligt besvärlig situation har man varit väldigt nöjd
            med den dialog som har förts med staten. Det är glädjande att
            Centerpartiet nu tillstyrker en del av de medel som regeringen
            vill anslå. Ni har ju varit motståndare till Bostadsdelegationen
            tidigare.
          </note>
          <note>
            Det finns en rad kommuner som har en utomordentligt besvärlig
            situation till följd av att man har många tomma lägenheter och
            som inte kan hantera dem på egen hand. Då måste vi från staten
            vara med och hjälpa till för att lösa problemet.
          </note>
          <note>
            Jag delar också Rigmor Stenmarks uppfattning att vi måste ta
            till vara turismen och friluftslivet. Värmland har utomordentligt
            goda förutsättningar på det området. Det vi inte kan göra är att
            med statliga pengar dumpa priserna på bostadsmarknaden. I så fall
            skulle vi rubba vi de lokala konkurrensförhållandena och ställer
            enskilda människor som bor i det befintliga bostadsrättsbeståndet
            eller i egna hem inför en mycket svår situation. Därför är detta
            en grannlaga fråga att hantera, och vi ska försöka att hantera
            den på ett konstruktivt sätt framöver.
          </note>
          <note>
            Jag har tagit del av Kommunförbundets rapport -
          </note>
          <note>
            och nu vänder jag mig till Margareta Pålsson - på det här området.
            Kommunförbundets bostadsberedning tillstyrker i huvudsak samstämmigt
            över partigränserna de åtgärder som regeringen nu vidtar för att
            tillsammans med kommunerna hantera problemet. Det finns naturligtvis
            en insikt också hos Kommunförbundet om att många kommuner inte
            klarar av detta på egen hand.
          </note>
          <note>
            Sedan jag försäkra Margareta Pålsson att Statens bostadsnämnd
            och den tidigare Bostadsdelegationen har varit utomordentligt
            noggranna vid sina prövningar av de ansökningar som har kommit
            in. Man har tittat på kommunernas egna ekonomiska förutsättningar
            för att kunna hantera problemet.
          </note>
          <note>
            Det rör sig inte om villkorslösa bidrag. Om man har kunnat tänka
            sig att gå in med statliga medel har man ställt mycket hårda krav
            på kommunerna på egna ekonomiska insatser. Det har inte varit
            något allmänt slöseri med statliga skattepengar, utan det har
            funnits en väldigt tydlig modell för hur detta ska hanteras.
          </note>
          <note>
            Det grundläggande kravet är att kommunerna själva måste göra
            den ekonomiska uppoffring som man kan begära av dem innan staten
            har gått in med ytterligare medel. Då har man sett på kommunernas
            totala ekonomi och deras förutsättningar att klara en jämförbar
            service inom andra välfärdsområden såsom vård, skola och omsorg
            i förhållande till andra kommuner.
          </note>
          <note>
            Det har varit en väldigt noggrann prövning. Det finns många kommuner
            som tycker att det har varit en för hård prövning, om jag uttrycker
            det så. Men jag tycker att det har varit nödvändigt att ha denna
            prövning så att vi inte bara skickar ut pengar villkorslöst till
            kommunsektorn.
          </note>
          <note type="speaker">
            Anf. 98 RIGMOR STENMARK (c):
          </note>
          <note>
            Fru talman! Förlåt om jag är lite envis, men jag fick inget svar
            på min fråga om ministern var beredd att titta på ett nytt system
            med kreditgarantier från staten för att kunna hjälpa kommuner
            med ekonomiska svårigheter.
          </note>
          <note>
            Jag håller med om att kommunerna till en viss del har frihet.
            Men i de fall som vi har resonerat kring har kommunerna gått in
            och konkurrerat med ett annat bolag. Det är klart att svenska
            staten är en ganska stark konkurrent till mindre företag. På det
            viset är staten med och dumpar bort husen. Det är förmånligare
            att riva husen med statliga medel än att sälja dem som fritidsfastigheter.
          </note>
          <note>
            Jag vet ju att även kommunpolitiker ser över sin kassa och naturligtvis
            har skäl till varför de gör si eller så. Det är därför som jag
            har efterfrågat en punkt i Statens bostadsnämnds direktiv om att
            man ska se till helheten. Man ska främst se till att man medverkar
            till en sund bostadspolitik på de aktuella orterna så att man
            inte i första hand river bostadshus. Det borde finnas med en punkt
            där man ställer krav på att allt annat ska vara uttömt innan staten
            går in.
          </note>
          <note>
            Jag skulle vilja se en kreditgaranti i stället för att staten
            ska ge bidrag eftersom inte heller staten har så gott om pengar.
          </note>
          <note>
            Sedan vill jag tacka för debatten även på den här punkten.
          </note>
          <note>
            Anf. 99 Statsrådet LARS-ERIK LÖV-
          </note>
          <note>
            DÉN (s):
          </note>
          <note>
            Fru talman! Man hinner inte riktigt med alla gånger. Det ställs
            ju inte bara frågor i interpellationen utan det ställs också en
            rad frågor under debatten. Jag ber om ursäkt för att jag inte
            har hunnit att svara på alla frågor.
          </note>
          <note>
            Statens bostadsnämnd har för riksdagen redovisat vilka åtgärder
            som visat sig vara nödvändiga att gå in med för att hantera problematiken.
            Utgångspunkten för Statens bostadsnämnd har varit att i första
            hand se vad det finns för alternativ användning för fastigheterna
            i stället för bostäder. Sedan ska man i sista hand om det är nödvändigt
            gå in och medverka till en rivning av ett fastighetsbestånd.
          </note>
          <note>
            Det är därför som jag i mitt svar angav att det bolag som vi
            tänker inrätta är till för att vi ska kunna medverka till en utveckling
            och förädling, om det är möjligt, i stället för att riva eller
            kanske ibland flytta bostadshus. Utgångspunkten för oss är att
            vi inte i onödan ska fördärva ett kapital om det kan användas
            till andra ändamål. Därom är vi helt överens.
          </note>
          <note>
            Instrumenten att kunna gå in med kreditgarantier och liknande
            har ju tillämpats. Det har varit ett brett spektrum av åtgärder
            där detta har varit en av ingredienserna.
          </note>
          <note>
            Det här är ingen lätt problematik, men jag ser att det finns
            ett tydligt statligt ansvar. Om vi inte tar det råkar många kommuner
            som redan sitter trångt till utomordentligt illa ut och får svårt
            att klara det som vi alla besjälas av, nämligen andra välfärdsåtaganden
            inom vård, omsorg och skola.
          </note>
          <note>
            Överläggningen var härmed avslutad.
          </note>
          <note>
            13 § Svar på interpellation 2002/03:256 om skogsskövlingen
          </note>
          <note>
            Anf. 100 Jordbruksminister ANN-CHRISTIN
          </note>
          <note type="speaker">
            NYKVIST (s):
          </note>
          <note>
            Fru talman! Yvonne Andersson har frågat justitieministern vilka
            åtgärder han avser att vidta för att förhindra otillbörlig skogsskövling.
            Arbetsfördelningen inom Regeringskansliet är sådan att jag besvarar
            frågor om jordförvärvslagstiftningen, och frågan har därför överlämnats
            till mig.
          </note>
          <note>
            Yvonne Andersson anför bland annat att en person i spekulativt
            syfte kan förvärva en skogsfastighet, och innan myndigheterna
            avgjort frågan om förvärvstillstånd, kan förvärvaren ha hunnit
            avverka mycket skog. Enligt Yvonne Anderssons erfarenhet tyder
            alltmer på att detta förfarande sätts i system.
          </note>
          <note>
            För att undvika missförstånd vill jag först framhålla att grundläggande
            civilrättsliga regler om förvärv av fast egendom finns i jordabalken.
            Särskilda offentligrättsliga bestämmelser om förvärv av jordoch
            skogsbruksfastigheter finns i jordförvärvslagen.
          </note>
          <note>
            Regler om hur skogen ska brukas finns i skogsvårdslagen. Justitieministern
            ansvarar för jordabalken, medan statsrådet Messing ansvarar för
            frågor avseende skogsvårdslagstiftningen.
          </note>
          <note>
            Enligt reglerna i jordabalken krävs för överlåtelse av fast egendom
            att parterna iakttar vissa formella krav. Bland annat gäller att
            ett avtal om överlåtelse av fast egendom ska vara skriftligt och
            underskrivet av säljaren och köparen. Köparen är skyldig att ansöka
            om inskrivning av förvärvet, lagfart, hos inskrivningsmyndigheten.
            När ansökan om lagfart görs, kontrollerar inskrivningsmyndigheten
            huruvida förutsättningar för sådan inskrivning föreligger. Om
            sökanden behöver tillstånd av en myndighet för sin rätt att förvärva
            fastigheten, får lagfart inte meddelas förrän sådant tillstånd
            föreligger.
          </note>
          <note>
            I jordförvärvslagen finns bestämmelser om att köparen av en jord-
            eller skogsbruksfastighet i vissa fall måste beviljas tillstånd,
            förvärvstillstånd, för att förvärvet ska vara bestående. Fysiska
            personer måste, utom vid släktförvärv, söka tillstånd för förvärv
            av jord- och skogsbruksfastigheter i vissa av regeringen särskilt
            utpekade så kallade glesbygdsområden. Förvärvstillstånd krävs
            också i de av regeringen särskilt utpekade omarronderingsområdena.
          </note>
          <note>
            Förvärvstillstånd krävs däremot inte för personer som redan,
            sedan minst sex månader, är bosatta i glesbygd i samma kommun
            där förvärvsegendomen är belägen. Inte heller behövs tillstånd
            för personer som förbinder sig att bosätta sig i fastigheten inom
            tolv månader och bo där i minst fem år. I dessa två sistnämnda
            fall görs i stället anmälan till länsstyrelsen.
          </note>
          <note>
            Reglerna i jordabalken förhindrar inte att köparen, i enlighet
            med parternas avtal, nyttjar fastigheten för till exempel skogsavverkning
            innan en prövning av frågan om tillstånd enligt jordförvärvslagen
            har skett eller lagfart har meddelats.
          </note>
          <note>
            Skogsvårdslagen innehåller bland annat regler om anmälan av avverkning.
            Någon koppling till förvärvstillstånd eller lagfart för att tillåta
            avverkning föreskrivs inte.
          </note>
          <note>
            Sommaren 1999 tillkallades en särskild utredare med uppgift att
            dels utvärdera effekterna av vissa jordpolitiska bestämmelser,
            dels komma med förslag till ändringar i dessa bestämmelser. Utredningen
          </note>
          <note>
            (SOU 2001:38) föreslår bland annat att de så kallade glesbygdsbestämmelserna
            tas bort, innebärande att fysiska personer utan krav på förvärvstillstånd
            fritt kan förvärva lantbruksegendom var som helst i landet om
            tillstånd inte krävs på grund av reglerna om omarrondering. Utredningen
            har remissbehandlats, och av remissvaren framgår att det råder
            delade uppfattningar bland myndigheter, organisationer, företag
            och allmänheten om vilka regler som i detta avseende är bäst för
            glesbygden.
          </note>
          <note>
            Att med hjälp av skärpt jordförvärvslagstiftning försöka stoppa
            så kallade klippare finner utredningen inte särskilt effektivt.
            Jordförvärvsutredningen har i stället föreslagit skärpningar i
            tillämpningen av skogsvårdslagen som syftar till att fastighetsförvärv
            i framtiden inte kommer att stå i strid med ett omdömesgillt och
            långsiktigt brukande av skogen.
          </note>
          <note>
            Inom Regeringskansliet pågår för närvarande arbete med att finna
            förslag till hur man ska komma till rätta med problemet med så
            kallade klippare och med ambitionen att undvika att de berörda
            lagstiftningarna bland annat får sådan utformning att de skapar
            inlåsningseffekter samt blir betungande för såväl myndigheter
            som allmänhet. Innan nämnda frågeställningar utretts och beretts
            inom Regeringskansliet vill jag avvakta med besked om vilka konkreta
            åtgärder som bör vidtas.
          </note>
          <note type="speaker">
            Anf. 101 YVONNE ANDERSSON (kd):
          </note>
          <note>
            Fru talman! Först vill jag tacka så mycket för svaret. Jag är
            inte är nöjd med det svar som jag fått, även om det är uttömmande,
            tydligt och redovisande.
          </note>
          <note>
            Det är naturligtvis bra att man i Regeringskansliet utreder hur
            man ska undvika att den nuvarande lagen förhindrar att klippare
            utnyttjar naturtillgångar på ett otillbörligt sätt. Men varför
            vänta och låta tiden tillåta fler klippare? Det är min stora fråga
            inför den här debatten. Vore det ändå inte mer naturligt att skapa
            en sammanhållen lagstiftning som förhindrar med nästintill omedelbar
            verkan att det som sker faktiskt får ske enligt lagen?
          </note>
          <note>
            Jag har i min interpellation påtalat problemet med att människor
            kan skövla skog på ett otillbörligt sätt. I
          </note>
          <note>
            realiteten går det till så här: Erik har ett kapital som han
            helst vill få så stor utdelning av som möjligt. Han finner en
            jordbruksfastighet, låt säga i Västerbotten, som han bestämmer
            sig för att köpa. För att förvärvet ska vara bestående krävs i
            detta fall förvärvstillstånd.
          </note>
          <note>
            Men reglerna förhindrar inte att Erik nyttjar fastigheten och
            avyttrar skog innan en prövning har skett av frågan om tillstånd
            eller lagfart har meddelats. Här finns problemet. Erik får inte
            förvärvstillstånd, eller köpet vinner senare inte laga kraft.
            Men under den tid som myndigheterna handlägger ärendet hinner
            Erik skövla stora mängder skog, och köpet går sedan tillbaka.
            Erik har genom detta hanterande på laglig väg fått god utdelning
            för sina pengar. Och skadan är skedd.
          </note>
          <note>
            Bästa minister! Det är inte rimligt att ha så många myndigheter
            och en byråkrati så att skövlingar i detta avseende kan ske. Det
            är naturligtvis inte intressant för de enskilda människorna som
            har känsla för och engagemang i sin skog och i sin natur däromkring.
            De bryr sig föga om ifall det är justitieministern, statsrådet
            Messing eller statsrådet Nykvist som har ansvar för frågorna.
            De väntar på att någonting ska göras.
          </note>
          <note>
            Det är naturligtvis bekymmersamt att det är flera myndigheter
            som hanterar det här. Det är inskrivningsmyndigheten som hanterar
            lagfarten. Förvärvstillståndet hanteras av länsstyrelsen. Skogsvårdslagen
            reglerar anmälan om avverkning. Det är detta problem som vi måste
            komma åt och som jag vill att statsrådet ska ha åtminstone en
            tillfällig lösning på.
          </note>
          <note>
            Anf. 102 Jordbruksminister ANN-CHRISTIN
          </note>
          <note type="speaker">
            NYKVIST (s):
          </note>
          <note>
            Fru talman! Vi har olika lagstiftningar, men det är lagstiftningar
            med lite olika syften. Det handlar om civilrättsliga regler och
            det handlar om offentligrättsliga regler, och det här handlar
            om näringsrättsliga regler.
          </note>
          <note>
            Vår skogsvårdslagstiftning är skriven på ett sådant sätt att
            den ska stimulera till att man får största ekonomiska utbyte av
            sin skog och att man får det långsiktigt. Men vi har skydd mot
            exploaterande slutavverkningar. Därför finns det regler om att
            vi ska ha en jämn åldersfördelning i skogen. Vi ska se till att
            vi på brukningsenheter som är större än 50 hektar inte avverkar
            på ett sådant sätt att vi får kalmark och att vi får skog yngre
            än 20 år på mer än hälften av brukningsenheten.
          </note>
          <note>
            Tyvärr finns det oseriösa former av skogsbruk.
          </note>
          <note>
            Det finns personer som inte har kunskap om skogen och som inte
            har en tradition när det gäller att arbeta inom området. De tar
            inte ansvar för återväxt och de tar inte heller ansvar för olika
            miljö- och kulturintressen. Det är oacceptabelt, och givetvis
            måste vi hitta åtgärder för att komma till rätta med problemet.
          </note>
          <note>
            Samtidigt vill jag peka på att detta inte är det vanligast förekommande.
            Jag skulle vilja redovisa några siffror. Varje år byter ca 5 000
            lantbruksfastigheter ägare i glesbygdsområdena. I 70 % av fallen
            handlar det om släktförvärv, som inte omfattas av prövningen.
            Årligen prövas 700-800 ärenden om förvärvstillstånd för fysiska
            personer. 15-30 avslås. När man har försökt ringa in de fall som
            man kallar för skogsklippare har man sett att det är kanske 20-60
            fall per år.
          </note>
          <note>
            Vi måste komma ihåg detta, så att vi är mycket noggranna när
            vi försöker hitta lösningar och så att vi inte försvårar för de
            fastighetsägare som sköter sig.
          </note>
          <note>
            Jordförvärvsutredningen har pekat på en lösning där man skulle
            avreglera och inte ha kvar regelverket.
          </note>
          <note>
            Men som jag nyss redovisade har många av remissinstanserna synpunkter
            på detta, och menar att vi måste finna andra lösningar för att
            stävja problemen. Det arbetet är i full gång inom Regeringskansliet.
            Syftet är att finna lösningar som innebär att vi främjar rörlighet.
            Glesbygden tjänar ju på att få in nya människor, nya företagare
            och nya entreprenörer. Men vi vill också se till att vi ger möjligheter
            för de fastboende i skogslänen så att de kan förvärva och behålla
            den skogsmark som behövs för att de ska kunna leva kvar i området.
          </note>
          <note>
            Därför är detta ingenting som lämpar sig för tillfälliga lösningar.
            Man kan inte heller säga att vi kan göra det här väldigt enkelt.
            Vi måste hitta de rimliga lösningarna. Det arbetet är i gång,
            och jag är fast besluten att vi ska kunna hitta rimliga lösningar
            på problemet. Men det är inte enkelt att lösa det.
          </note>
          <note type="speaker">
            Anf. 103 YVONNE ANDERSSON (kd):
          </note>
          <note>
            Fru talman! I den här debatten har jag varken efterfrågat hur
            man avverkar skog eller vad man vill göra för glesbygderna. Det
            ingår inte alls i min fråga i interpellationsdebatten, fru talman.
            När jag ställde interpellationen handlade det om att jag vill
            ha ett klart och tydligt besked från ministern: Vad gör man när
            man har tre olika ministrar som har ansvar för tre olika delar?
          </note>
          <note>
            Vi ser ju att här finns ett problem, där mindre seriösa människor
            skövlar en skog som andra människor värnar starkt. Då var min
            önskan att få ett tydligt och klart besked om hur vi åtgärdar
            en problematik som har uppkommit de senaste åren och som vi är
            överens om. Vi är ju alla överens om att detta är ett jätteproblem
            på de ställen där det har hänt. Statsrådet har visat i sitt svar
            att man inser att det finns en problematik. Regeringskansliet
            utreder.
          </note>
          <note>
            Vad är det då min interpellation går ut på? Jo, den går ut på
            en enda sak - att den enskilda människan i
          </note>
          <note>
            Västerbotten eller någon annanstans där detta sker inte ska behöva
            drabbas av en byråkrati och en uppdelning som vi har gjort politiskt
            och förvaltningsmässigt. De enskilda människorna vill ha hjälp
            och stöd för att åtgärda detta. Då säger jag: Borde vi inte kunna
            hitta en tillfällig lösning på problemet till dess att vi är överens
            om en tillfredsställande framtida varaktig lösning? Det är det
            svaret som jag vill ha här i kväll.
          </note>
          <note>
            Anf. 104 Jordbruksminister ANN-CHRISTIN
          </note>
          <note type="speaker">
            NYKVIST (s):
          </note>
          <note>
            Fru talman! Vi är helt överens om att vi ska försöka lösa problemet.
            Jag tycker inte att det är rimligt att försöka lagstifta om tillfälliga
            lösningar. Detta är ett alltför viktigt problem.
          </note>
          <note>
            Jag ser heller inget problem i att detta är frågor där flera
            departement har ett delat ansvar. Det handlar om att regeringen
            har ambitionen att komma fram till en rimlig lösning på problemet.
          </note>
          <note>
            Vi har jobbat en tid med frågan. Vi börjar se att det finns vissa
            vägar att gå. Jordförvärvsutredningen pekade på att det inte var
            jordförvärvslagen som innehöll möjligheter till lösning av problemet
            med skogsklippare, utan lösningarna fanns snarast i skogsvårdslagstiftningen.
            Utredningen pekade på lösningar som handlade om att man ser till
            att man får effektiva och långsiktiga regler när det gäller att
            ställa säkerhet för återväxtåtgärder. Det är en del i problematiken
            att man måste se till att man får en återväxt och att man lägger
            ett ansvar för återväxten som på ett rimligt sätt är kopplat till
            förvärvet. Det är en fråga som vi arbetar med i Regeringskansliet.
            Här kan vi se att vi möter vissa lagtekniska svårigheter, men
            arbetet pågår.
          </note>
          <note>
            Utredningen pekade också på en annan möjlighet.
          </note>
          <note>
            Där handlade det om minsta storlek på brukningsenheten för att
            ransoneringsbestämmelserna ska gälla.
          </note>
          <note>
            Vi har tidigare gått från 100 hektar till 50 hektar, och det
            kan finnas skäl att pröva att gå ett steg längre.
          </note>
          <note>
            Det är alldeles tydligt i debatten att kärnfrågan handlar om
            förvärvstillstånd i relation till avverkning.
          </note>
          <note>
            Jag kan tänka mig att man ger skogsvårdsstyrelserna en roll i
            sammanhanget. Det innebär att en lösning skulle kunna vara krav
            på förvärvstillstånd kopplat till att man börjar bruka marken,
            det vill säga att man får avverka.
          </note>
          <note>
            Men jag är inte beredd här i dag att lägga fram de konkreta förslagen
            till åtgärder. Vi har ett arbete på gång i Regeringskansliet.
            Jag är fast besluten att göra allt vad jag kan för att hitta lösningar
            på problemen, och jag är lite förvånad över att jag då får kommentarer
            om att det också finns andra intressen. Visst måste vi ju ha en
            helhetssyn på dem som är berörda av lagstiftningen! Vi kan inte
            göra det svårt för dem som sköter sig. Vi kan inte göra det svårt
            för dem som vill satsa på glesbygd. Vi kan inte göra det svårt
            för de fastboende. Vi måste skapa en lagstiftning med balans och
            där det går att komma åt det lilla, men inte acceptabla, problemet,
            det vill säga dem som avverkar skogen på ett icke ansvarsfullt
            sätt.
          </note>
          <note type="speaker">
            Anf. 105 YVONNE ANDERSSON (kd):
          </note>
          <note>
            Fru talman! Nej, jag är inte alls ifrågasättande. Vi ska ha en
            helhetslösning. Men under interpellationsdebatter med kort debattid
            är det lätt att vinkla ut till områden som inte gäller frågan.
            När vi som har ställt interpellationen går från debatten kan vi
            känna att vi inte fick svar på våra frågor. Därför är jag angelägen
            om att få använda tiden till frågan. Jag ser inte att någon av
            oss har någon annan uppfattning om annat än att vi vill vårda
            skogen.
          </note>
          <note>
            Jag ser däremot en likhet med det som skulle kunna vara en lösning
            att pröva. Jag kan inte aspirera på statusen att ha någon djupliggande
            kunskap inom det här området. Jag har sett problemen som vilken
            medborgare som helst. Här finns problem, och då tycker jag att
            man ska ta tag i dem.
          </note>
          <note>
            Om jag köper en bil måste jag registrera in bilen innan jag får
            använda den. Det är mycket enkelt. Det är inget märkligt med att
            om jag köper en fastighet ska jag ha förvärvstillstånd, och köpet
            ska vinna laga kraft innan jag börjar avverka skog. Det är ingen
            konstig övergångsregel att avvakta vad det skulle innebära. Det
            system som finns i dag är relativt ologiskt jämfört med andra
            system i vårt samhälle. Då finns det anledning att pröva dem.
          </note>
          <note>
            Jag vill tacka ministern för debatten omkring ett för många människor
            viktigt område. De allra flesta människorna i landet känner inte
            alls till svårigheterna. Men låt oss så fort någonting går snett
            - det räcker att ett fall går snett - åtgärda det. Det är viktigt
            för de människor som är berörda.
          </note>
          <note>
            Anf. 106 Jordbruksminister ANN-CHRISTIN
          </note>
          <note type="speaker">
            NYKVIST (s):
          </note>
          <note>
            Fru talman! Syftet med jordförvärvslagen är att främja bosättning
            och sysselsättning i glesbygd. Den utredning som tittade på detta
            kom fram till att som lagen i dag är formulerad fick man inte
            riktigt de goda effekterna. Därför lade utredningen fram vissa
            förslag.
          </note>
          <note>
            Utredningen pekade också på problemen med exploaterande avverkningar
            där man inte följer lagen eller där man tänjer på lagen. Vi är
            alldeles överens om att det inte är acceptabelt, även om problemet
            inte är av en så stor omfattning.
          </note>
          <note>
            Jag kan bara upprepa att jag ska göra allt vad jag kan för att
            hitta lösningar på problemet. Jag är optimistisk. Jag menar att
            lösningarna inte finns inom ramen för jordförvärvslagstiftningen
            utan lösningarna finns inom ramen för skogsvårdslagstiftningen.
            Det är där vi arbetar för att hitta de konkreta förslagen. Vi
            tittar på frågan om ekonomiska säkerheten för återväxten. Vi tittar
            på hur stora brukningsenheterna ska vara för att ransoneringsbestämmelserna
            ska gälla. En lösning, som jag är beredd att titta på, kan också
            vara att koppla ihop själva förvärvstillståndet med rätten att
            få bruka jorden, det vill säga att avverka.
          </note>
          <note>
            Beredningsprocessen är på gång i Regeringskansliet. Givetvis
            återkommer regeringen till riksdagen så snart det finns förutsättningar
            för det.
          </note>
          <note>
            Överläggningen var härmed avslutad.
          </note>
          <note>
            14 § Svar på interpellation 2002/03:251 om socialtjänstlagen
            och informationsskyldighet
          </note>
          <note>
            Anf. 107 Statsrådet MORGAN JOHANS-
          </note>
          <note>
            SON (s):
          </note>
          <note>
            Fru talman! Marita Aronson har frågat mig om jag är beredd att
            låta se över socialtjänstlagen (2001:453)
          </note>
          <note>
            för att undersöka möjligheten att bedriva utredning jämlikt 11
            kap. 1 § i denna lag utan att informera vårdnadshavare.
          </note>
          <note>
            Bakgrunden till Marita Aronsons fråga är situationen för flickor
            som riskerar att utsättas för hedersrelaterat hot eller våld och
            där information till vårdnadshavaren om att en utredning om flickans
            situation inletts av socialtjänsten riskerar att innebära ett
            ytterligare hot för flickan.
          </note>
          <note>
            Situationen för flickor och kvinnor som riskerar att utsättas
            för hedersrelaterat hot eller våld är något som regeringen uppmärksammat
            under de senaste åren. Ett flertal statsråd har tydligt engagerat
            sig i frågan eftersom det handlar om en komplex problematik som
            kräver olika typer av insatser på både kort och lång sikt. Regeringen
            har också tagit initiativ till att lyfta upp denna fråga på den
            internationella dagordningen inom ramen för FN-samarbetet.
          </note>
          <note>
            Socialtjänsten har en viktig funktion att fylla när det gäller
            att stödja och skydda de flickor och kvinnor som utsätts för hedersrelaterat
            hot eller våld. I socialtjänstlagen (2001:453) regleras hur utredning
            om socialnämnden behöver ingripa till en underårigs skydd eller
            stöd ska bedrivas i 11 kap. 2 §. I tredje stycket fastslås att
            "den som berörs av sådan utredning skall underrättas om att en
            utredning inleds".
          </note>
          <note>
            Bakgrunden är den kraftiga kritik som fanns mot att det förekommit
            att socialtjänsten bedrivit utredningar utan vårdnadshavarens
            kännedom.
          </note>
          <note>
            Det får inte råda något tvivel om att en utredning pågår. Familjen
            ska alltid informeras om nämndens beslut.
          </note>
          <note>
            Sekretesslagen (1980:100) ger emellertid möjlighet att sekretessbelägga
            i princip allt utom att en utredning inletts, det vill säga orsaken
            till utredning, vem som tagit kontakt med socialtjänsten, vad
            som framkommer eller hur utredningen bedrivs.
          </note>
          <note>
            Enligt Socialstyrelsen finns det i dag utrymme för socialtjänsten
            att ha rådgivande samtal med flickan utan att informera vårdnadshavaren.
            Detta är för att ge möjlighet till att skaffa sig ett bättre underlag
            för att bedöma hotbilden för den enskilda flickan. Om socialtjänsten
            misstänker att flickan kan fara illa på grund av att vårdnadshavaren
            informeras om att en utredning startas, och det därmed föreligger
            ett behov av skydd för flickan, ska socialtjänsten göra ett omedelbart
            omhändertagande med stöd av lagen
          </note>
          <note>
            (1990:52) med särskilda bestämmelser om vård av unga och sedan
            göra utredningen.
          </note>
          <note>
            Den bedömning som socialtjänsten ska göra är mycket komplicerad,
            och det kan då naturligtvis kännas lockande att öppna upp en möjlighet
            för att börja en utredning utan att informera vårdnadshavaren.
          </note>
          <note>
            Problemet med Marita Aronsons förslag, det vill säga att socialtjänsten
            skulle kunna få ett sådant undantag prövat av länsrätten, är ju
            att länsrätten har ett lika bristfälligt beslutsunderlag som socialtjänsten.
            Min bedömning är därför att förslaget riskerar att allvarligt
            äventyra rättssäkerheten. För att socialtjänsten ska kunna utföra
            sina uppgifter är det avgörande att verksamheten bedrivs på ett
            tydligt och rättssäkert sätt och att socialtjänsten kan åtnjuta
            medborgarnas förtroende.
          </note>
          <note>
            Enligt den samlade kunskap som finns i denna fråga beror bristerna
            i socialtjänstens arbete med dessa flickor inte på sociallagstiftningen
            utan på dess tillämpning. Det är mot denna bakgrund som man ska
            se den särskilda satsning på 20 miljoner kronor för år
          </note>
          <note>
            2003 som ska gå till inrättande av skyddat boende och att öka
            kompetensen och medvetenheten i landets kommuner om flickor och
            kvinnor som utsätts för hedersrelaterat hot och våld.
          </note>
          <note>
            Jag menar att de möjligheter som socialtjänstlagen i dag ger
            är tillräckliga för att ge skydd och stöd för dessa flickor. Jag
            är därför inte beredd att göra en översyn av lagen enligt Marita
            Aronsons förslag. Jag välkomnar dock en fortsatt konstruktiv diskussion
            kring hur vi på bästa sätt kan komma till rätta med hedersrelaterat
            hot och våld.
          </note>
          <note type="speaker">
            Anf. 108 MARITA ARONSON (fp):
          </note>
          <note>
            Fru talman! Tack för svaret, men jag är hittills inte nöjd. Vi
            får se vad debatten ger.
          </note>
          <note>
            Frågan hur socialtjänstinsatser ska ske när unga flickor utsätts
            för hedersrelaterat hot eller våld är fortfarande aktuell. Jag
            läste i förra veckan om ett ärende i Jönköpings län. Morgan Johansson
            säger att flera statsråd har engagerat sig i frågan, och det är
            bra. Men som jag beskrev i min interpellation har ministrarna
            sagt en sak, och lagen säger en annan sak.
          </note>
          <note>
            Det gör att socialtjänstsekreterarna i landet är osäkra på hur
            de över huvud taget ska agera.
          </note>
          <note>
            Mona Sahlin sade för ett tag sedan i denna kammare att hundratals
            flickor varje år inte får det stöd och skydd de har rätt att kräva.
            Det finns mycket kvar att göra, och frågan är komplex. Därför
            var det min förhoppning att Morgan Johansson, som har gjort sig
            känd som en kraftfull politiker i bland annat frågor om alkohol
            och narkotika, skulle vara beredd att göra en översyn och se hur
            man bäst kan förfara i den svåra situation som uppkommer när en
            flicka eller kvinna uppsöker socialtjänsten och upplever sig vara
            utsatt för hedersrelaterat hot eller våld.
          </note>
          <note>
            Morgan Johansson säger att socialtjänsten har en viktig funktion
            att fylla när det gäller att stödja och skydda dessa flickor och
            kvinnor. Jag skulle vilja säga att den inte bara har en viktig
            funktion. Det är den som har ansvaret och som enligt lagen ska
            bistå flickorna, ofta mycket ensamma flickor med få sociala kontakter
            utanför den egna familjen.
          </note>
          <note>
            Statsrådet tar också upp sekretesslagen som ett instrument att
            använda och att man kan sekretessbelägga i princip allt utom att
            en utredning inletts. Föräldrarna skulle då bli informerade om
            att en utredning är på gång men inte få veta vad som görs.
          </note>
          <note>
            Jag ställer mig väldigt tveksam till en sådan åtgärd. I det fortsatta
            arbetet blir det då förmodligen väldigt svårt att få en förtroendefull
            kontakt med familjen. Och hur ska flickan själv klara sin situation
            på hemmaplan om man håller allt inom sekretesslagens skydd?
          </note>
          <note>
            Inte heller är omhändertagande någon generell lösning. I enskilda
            fall kan det förstås vara nödvändigt att göra ett omhändertagande.
            Men alla vi som har jobbat med omhändertagande av barn vet hur
            jobbigt det är för alla parter och att föräldrarna känner sig
            kränkta. Samarbetet blir ofta mycket svårt att få till stånd efter
            ett omhändertagande. Här behövs också argument för att omhänderta
            barn. Det är inte bara det att rättssäkerheten gör att man inte
            måste ha argument, som tidigare sagts, enligt mitt förslag. Det
            behövs också argument när man ska omhänderta barn, eller skäl
            till omhändertagandet.
          </note>
          <note>
            Det här handlar alltså om flickor som tyngs av förbud mot att
            ha pojkvänner och rädsla för att bli bortgifta. De lever ofta
            i två olika världar, en i skolan och bland kamrater och en hemma.
            Tvånget att leva dubbelliv gör det svårt för en del av dessa flickor
            att veta hur verkligheten egentligen ser ut. När de väl vågar
            ta steget att besöka en socialsekreterare kan det vara i starkt
            förvirrad och känslomässig sinnesstämning. Det är då viktigt att
            socialsekreteraren försöker skapa en förtroendefull relation.
            Det är svårt att lita på socialsekreteraren. Så fort socialsekreteraren
            kontaktar en lärare eller en skolsköterska har en utredning inletts,
            och då måste man enligt lagen kontakta föräldrarna.
          </note>
          <note>
            Folkpartiet har föreslagit att lagen borde ge utrymme för socialnämnden
            att utreda ett utsatt barns situation utan att en för barnet potentiell
            vårdnadshavare får information om det. Socialnämnden skulle ges
            möjlighet att hos länsrätten ansöka om dispens.
          </note>
          <note>
            Statsrådet tycker inte att det är ett bra förslag och vill över
            huvud taget inte se över det här. Jag tycker att det är synd.
            Jag är besviken att detta inte kunde ske, för det skulle vara
            bra för många socialsekreterare och också bra för unga kvinnor
            i den här situationen.
          </note>
          <note>
            Anf. 109 Statsrådet MORGAN JOHANS-
          </note>
          <note>
            SON (s):
          </note>
          <note>
            Fru talman! Låt mig först reda ut eventuella missförstånd. Det
            är ett väldigt viktigt budskap att sända ut att ingen flicka som
            känner sig jagad, kränkt eller utsatt för hot eller våld ska behöva
            vara rädd för att söka kontakt med socialtjänsten. Det måste vara
            väldigt tydligt från oss när vi säger att det är så det måste
            förhålla sig. Då finns möjligheten för socialtjänsten, när man
            har fått en sådan här kontakt, att föra ett inledande samtal.
          </note>
          <note>
            Sedan finns också i den andra vågskålen frågan om rättssäkerheten
            i botten. Det var en situation för några år sedan när det riktades
            en väldigt skarp kritik mot socialtjänsten som gick ut på att
            man bedrev utredningar i hemlighet. När de som varit föremål för
            utredning blev kontaktade av socialtjänsten visade man hur man
            hade tagit kontakt med än den ene, än den andre och den tredje,
            och kanske hållit på under lång tid för att kartlägga familjen
            och också mycket känsliga uppgifter för den enskilde.
          </note>
          <note>
            Det var mot bakgrund av det som skrivningen infördes om att man
            ska känna till om man är under utredning av myndigheterna. Jag
            tycker att det är en ganska stark princip att hålla på. Det är
            mot bakgrund av det som jag inte är beredd att göra den här översynen.
          </note>
          <note>
            Om det sedan är så att man gör bedömningen att information till
            familjen om att en utredning hade inletts skulle leda till hot
            eller våld, ska man använda sig av de omhändertagandemöjligheter
            som finns enligt LVU. Då är man utsatt för det hotet eller den
            risken.
          </note>
          <note>
            För att i någon mån klara ut vad det egentligen är som ska gälla
            - Marita Aronson talade om en stor osäkerhet hos socialtjänsten
            - har Socialstyrelsen tagit fram riktlinjer på det här området
            som kom i april förra året. Där är man väldigt tydlig om vad det
            är som ska gälla. Man säger att den sociala insatsen måste börja
            på flickans villkor, att det ofta kan vara så att flickan behöver
            tid på sig för att utveckla ett förtroende för socialsekreteraren
            och att man först efter att man har etablerat det förtroendet
            och konstaterat att det finns en risk och problem som måste åtgärdas
            inleder en utredning.
          </note>
          <note>
            Då säger vi också att för att generellt sett öka möjligheterna
            att skydda flickorna i de här situationerna är det ett mycket
            bättre och mer effektivt instrument att se till att vi har ordentliga
            skyddsmöjligheter om ett omhändertagande blir aktuellt. Det har
            vi alldeles för dåligt i dag.
          </note>
          <note>
            Det är därför regeringen, som jag säger i interpellationssvaret,
            anslår nya resurser för att bygga upp den här typen av skyddat
            boende i en sådan situation.
          </note>
          <note>
            Då tror jag att vi kommer att få en utveckling där socialtjänsten
            i ökad utsträckning kan använda sig av den möjligheten om det
            finns risk för hot eller våld i samband med en utredning.
          </note>
          <note type="speaker">
            Anf. 110 MARITA ARONSON (fp):
          </note>
          <note>
            Fru talman! Jag känner till rapporten om stöd till socialtjänsten
            - jag har också refererat till den i min interpellation. Det är
            just socialtjänsten som tycker att det inte hjälper, därför att
            lagen säger en sak. Man kan ha rådgivande samtal, och det kan
            man ha kanske två tre gånger. Sedan måste man kanske söka kunskap
            någon annanstans, och då är det en utredning som måste starta.
          </note>
          <note>
            I en av bilagorna till denna utredning tar man ett exempel, och
            jag ska läsa innantill:
          </note>
          <note>
            "I Integrationsverkets hearingar framkom uppgifter om att många
            flickor inte vågar söka hjälp hos socialtjänsten, och bryta med
            familjen, trots att en del skulle behöva det av fysiska och psykiska
            skäl. Inför risken att förlora kontakten med familjen och den
            egna gruppen, tar flickorna dessutom ofta tillbaka ansökan om
            stöd för att flytta hemifrån.
          </note>
          <note>
            Ytterligare ett problem är att det ibland tar alldeles för lång
            tid innan flickans situation kommer till socialtjänstens kännedom.
            En orsak till detta är att flickorna inte gärna vill berätta om
            sina svårigheter för att inte vanära sina föräldrar. - - - Men
            när flickorna får information om att familjen måste bli kontaktad,
            vill de ofta inte gå vidare med en anmälan -
          </note>
          <note>
            lojaliteten med familjen är ofta stor. - - - Få vågar ta kontakt
            med socialtjänsten och framhärda i att vilja flytta hemifrån.
            De som vill, men inte vågar på grund av repressalier eller utfrysning
            är betydligt fler."
          </note>
          <note>
            Det här är svåra saker, och det gör att det inte är så lätt för
            den enskilde socialsekreteraren att göra en bedömning. Att omhänderta
            flickan när man inte vet något känns inte heller som det allra
            bästa förslaget.
          </note>
          <note>
            Jag tror att det är bättre att i lugn och ro få göra en utredning
            utan att föräldrarna i vissa fall blir inblandade, just för integriteten.
            Det är inte fråga om små barn, utan det är ofta flickor i 14-,
            15- och 16-
          </note>
          <note>
            årsåldern och äldre som det berör. Jag tror att det är viktigt.
          </note>
          <note>
            Det är också viktigt att de får förtroende för socialsekreteraren.
            Det är inte heller gjort i en handvändning, utan man måste ha
            långa samtal.
          </note>
          <note>
            Kan de 20 miljonerna göra underverk? Det är säkert jättebra att
            ni har gett 20 miljoner till skyddat boende, för att kompetenshöja
            personal och så vidare, men jag tror att det är för lite. Jag
            känner så många socialsekreterare som tycker att det här är en
            jättejobbig situation. Jag har läst flera artiklar av Morgan
          </note>
          <note>
            Johansson i olika tidningar om propositionen om stärkt skydd
            för utsatta barn, och där finns ingenting om den här problematiken.
            Där finns ingenting omkring den här problematiken. Jag tycker
            också att det är synd att den inte tas upp här, så jag tycker
            inte att frågan är löst.
          </note>
          <note>
            Sedan ställde jag en fråga till i min interpellation:
          </note>
          <note>
            Vilka åtgärder avser ministern att vidta för att klargöra när
            utredning enligt 11 kap. 2 § socialtjänstlagen ska inledas och
            med vilken skyndsamhet underrättelse ska ske till berörda? Den
            frågan tycker jag inte att jag över huvud taget fick svar på.
          </note>
          <note>
            Anf. 111 Statsrådet MORGAN JOHANS-
          </note>
          <note>
            SON (s):
          </note>
          <note>
            Fru talman! Jag tror inte att problemet finns i själva lagstiftningen
            utan i tillämpningen av lagstiftningen. Å andra sidan hamnar vi
            alltid i tillämpningssvårigheter när vi har så pass komplicerad
            materia att hantera som vi har här. Det är mycket känsliga utredningar
            och situationer.
          </note>
          <note>
            Att det skulle vara en lösning att man kan öppna en utredning
            utan att tala om det för dem som ska utredas och att det beslutet
            ska fattas av länsrätten har jag svårt att förstå. Skälet är det
            som jag var inne på i mitt interpellationssvar, nämligen att länsrätten
            sitter där med samma information som socialsekreterarna har. Man
            har inte några andra rapporter att vila sig på än just dem som
            socialsekreterarna har.
          </note>
          <note>
            Det skulle i praktiken kunna innebära att den prövning som länsrätten
            då ska göra vilar på ett bristfälligt underlag. Man gör inte någon
            egen utredning. I
          </note>
          <note>
            så fall finns det nog en risk för att vi skulle få tillbaka den
            situation som vi hade tidigare, innan den här nya skrivningen
            fanns, då det kom mycket stark kritik gentemot sociala myndigheter
            för att de gjorde långvariga utredningar av människor utan att
            tala om det för dem, utan att de visste om det.
          </note>
          <note>
            Det är en balansgång man måste gå här. Gränsdragningsproblematiken
            är ganska svår. Jag menar nog - och det är också svar på Marita
            Aronsons andra fråga om vilken skyndsamhet och annat man ska använda
            - att en stor del av det här faktiskt redan har hanterats av Socialstyrelsen
            i det papper som har gått ut till socialsekreterarna och till
            kommunerna. Där reder man ut det här och säger att man kan använda
            sig av de här rådgivande samtalen för att bilda en första kunskapsgrund
            om vad som egentligen finns i botten.
          </note>
          <note>
            Om man anser att det finns en risk för hot eller våld om man
            skulle inleda en utredning måste man ingripa för att skydda flickan.
            Det måste man göra i vilket fall som helst.
          </note>
          <note>
            Det vore också fel att öppna en utredning där vi vet att det
            i botten finns ett hot om våld. Det vore fel att öppna en utredning
            grundad på ett länsrättsbeslut och sedan skicka hem flickan igen
            till den familj som vi faktiskt vet är farlig. När man gör bedömningen
            att hon löper risk att utsättas för våld eller hot i en sådan
            situation ska man göra omhändertagandet till hennes skydd och
            skydda henne, men då måste man också ha möjligheterna att göra
            det. Det är precis därför som vi vill bygga upp detta skyddade
            boende, och det är därför som vi har satsat pengar på det. Jag
            tror faktiskt att det är en bättre väg att gå rent praktiskt för
            att se till att ge största möjliga skydd till de här flickorna
            i den utsatta situationen.
          </note>
          <note type="speaker">
            Anf. 112 MARITA ARONSON (fp):
          </note>
          <note>
            Fru talman! Det förslag som läggs fram i den här rapporten är
            ju att det ska vara rådgivande samtal, men jag tycker fortfarande
            inte att jag har fått svar på hur länge man får hålla på. Jag
            tror att de här flickorna ofta är så ängsliga och rädda att de
            inte vågar komma med hela sin historia på en gång. Det kanske
            kan ta månader innan man kan göra någon utredning och innan man
            ska kontakta berörda föräldrar. Är det möjligt? Är det det som
            det skrivs om i rapporten?
          </note>
          <note>
            Det handlar lite grann om det tidsmässiga. Det står ju väldigt
            tydligt i lagen att man skyndsamt ska påbörja en utredning, och
            utan dröjsmål ska man kontakta de anhöriga. Det är just här som
            Socialtjänsten känner sig väldigt osäker. Vad menas med detta?
            Hur länge får man vänta, och hur många samtal ska man ha om man
            känner att man inte kan få den kontakt som man behöver?
          </note>
          <note>
            Vi har lagt fram ett förslag om länsrätten. Det är ett förslag.
            Det finns säkert fler. Det är därför som jag önskar att vi skulle
            göra en översyn och titta över vad som finns. Jag tror att man
            måste komma till skott på något annat sätt än i dag. Jag kan inte
            se att detta är hållbart i längden.
          </note>
          <note>
            Sedan tror jag förstås att vi i längden måste ha en bättre invandrarpolitik
            över huvud taget. Om vistelsen i Sverige är fylld av arbetslöshet,
            segregation och bekymmer, som den är för många i dag, tror jag
            att det är en stor risk för att det kan uppstå problem.
          </note>
          <note>
            Självtilliten minskar, och kanske förstärks relationen till den
            egna släkten. Detta kan i sin tur bidra till ytterligare segregation.
          </note>
          <note>
            Vad som behövs är en samhällsgemenskap med mångfald och en arbetsgemenskap.
            Det handlar om att det finns arbete för våra invandrare och respekt
            och tolerans. Jag tror att ministern kan hålla med mig om just
            det sista.
          </note>
          <note>
            Men jag tror att vi behöver en sådan här översyn.
          </note>
          <note>
            Det här håller inte i längden, så jag tror att jag återkommer.
          </note>
          <note>
            Anf. 113 Statsrådet MORGAN JOHANS-
          </note>
          <note>
            SON (s):
          </note>
          <note>
            Fru talman! Jag tror faktiskt att vi kan hålla med varandra om
            det allra mesta, och vi är helt överens om åt vilket håll vi ska
            gå. Det gäller inte minst att det kanske handlar om att höja kompetensnivån
            generellt sett när det gäller de här frågorna och också om att
            lyfta fram dem mer i den offentliga debatten.
          </note>
          <note>
            Jag tror ändå att det har hänt lite saker på senare år. Det här
            har varit undangömt och undantryckt under tidigare år, men vi
            fick ett par mycket tragiska fall. Det ena var mordet på Pela,
            och det andra var mordet på Fadime, som jag tror öppnade ögonen
            på många. Det öppnade säkert ögonen på många politiker och också
            på en stor del av socialarbetarkåren.
          </note>
          <note>
            Det handlar om att ta de här problemen på allvar.
          </note>
          <note>
            Det är inte bara fria fantasier som de här flickorna kommer med,
            utan det finns faktiskt ett konkret grundat hot mot dem. Och det
            är en livssituation och en familjesituation som ofta är fylld
            av terror.
          </note>
          <note>
            För några år sedan var nog inte den medvetenheten så stor. Jag
            tror att den är mycket större i dag, och det gäller i hela sektorn.
            Ett exempel på hur vi lyfter de här frågorna är bland annat den
            satsning som vi nu gör på skyddat boende. Där ska pengar förresten
            också gå till just att öka kompetensen och medvetenheten i landets
            kommuner. Men det handlar också om det klargörande som Socialstyrelsen
            gjorde för ett år sedan i sina riktlinjer till kommunerna och
            Socialtjänsten. Där sägs det att man kan ha de här rådgivande
            samtalen för att bilda sig en första kunskapsgrund, men å andra
            sidan finns det en rättssäkerhetsproblematik som vi också måste
            ta på allvar.
          </note>
          <note>
            Jag tror ändå att vi i det stora hela är förhållandevis överens,
            men när det gäller detaljerna finns det kanske en del där vi skiljer
            oss åt.
          </note>
          <note>
            Överläggningen var härmed avslutad.
          </note>
          <note>
            15 § Svar på interpellation 2002/03:265 om självmordstalen
          </note>
          <note>
            Anf. 114 Statsrådet MORGAN JOHANS-
          </note>
          <note>
            SON (s):
          </note>
          <note>
            Fru talman! Yvonne Andersson har frågat vilka åtgärder jag avser
            att vidta för att sänka självmordstalen i Sverige.
          </note>
          <note>
            Självmordet är den yttersta konsekvensen av psykisk ohälsa. Varje
            självmord är en katastrof - både för den som inte ser någon annan
            lösning på sin situation och för människorna runtomkring. Varje
            självmord är också ett misslyckande för samhället. Önskan om hjälp
            är hos de flesta självmordsnära personer betydligt starkare än
            önskan att dö. Ofta hade självmordet kunnat förhindras om omgivningen
            i tid hade uppfattat ropet på hjälp.
          </note>
          <note>
            År 2000 tog nära 1 400 personer i Sverige sitt liv.
          </note>
          <note>
            Det är en hög siffra. Självmordsförsöken är ännu fler, kanske
            upp till det tiodubbla. Det är ingen tvekan om att vårt mål måste
            vara att ingen människa ska behöva hamna i en sådan situation
            där självmordet upplevs som enda utvägen. Alla goda krafter behövs
            i det arbetet.
          </note>
          <note>
            Det är viktigt att påminna om att självmordsproblematiken finns
            i alla åldersgrupper. Det klart högsta självmordstalet återfinns
            bland män över 65 år.
          </note>
          <note>
            Det är ändå glädjande att självmorden stadigt har minskat de
            senaste decennierna, från ca 2 200 år 1980
          </note>
          <note>
            till ca 1 400 år 2000. Orsakerna är många. Förebyggande program
            och åtgärder, bättre omhändertagande och behandling av människor
            med depressioner och bättre uppföljning efter självmordsförsök
            är några faktorer som delvis kan förklara trenden. Ett observandum
            är emellertid att minskningen inte märks lika tydligt i åldersgruppen
            16-24 år, där självmordstalen legat på samma nivå under den senaste
            tioårsperioden.
          </note>
          <note>
            Det självmordsförebyggande arbetet handlar bland annat om att
            fortsätta utveckla omhändertagandet av självmordsnära personer
            och stödet till anhöriga. Tidig upptäckt och behandling av depressiva
            symtom är oerhört viktigt inte minst när det gäller unga människor,
            men också äldre med depressiva besvär behöver uppmärksammas mer.
            Här sker i dag ett utvecklingsarbete inom ramen för den nationella
            handlingsplanen för utveckling av hälso- och sjukvården, där satsningar
            görs bland annat för att förbättra insatserna till barn, ungdomar
            och äldre med psykisk ohälsa och för att stärka stödet till personer
            med psykiska funktionshinder.
          </note>
          <note>
            Det självmordsförebyggande arbetet handlar också om att utveckla
            stödjande miljöer, miljöer som främjar människors förmåga att
            möta påfrestande situationer i livet. Här är till exempel skolor,
            arbetsplatser, bostadsområden, kultur och fritid viktiga arenor.
            Det handlar även om att öka den allmänna medvetenheten om självmordsproblematiken
            och om skyddsåtgärder som begränsar möjligheterna att begå självmord,
            till exempel restriktioner kring läkemedel och vapenhantering
            och förebyggande av alkoholoch drogmissbruk.
          </note>
          <note>
            I Sverige görs viktiga insatser inom detta område, inte minst
            inom de regionala nätverk för självmordsprevention som finns i
            hela landet och som samlar aktiva inom hälso- och sjukvård, socialtjänst,
            skola, kyrkor och andra frivilliga organisationer.
          </note>
          <note>
            Dessa nätverk har stor betydelse för kompetensutvecklingen och
            erfarenhetsutbytet inom området. På nationell nivå samordnas nätverken
            av Nationellt centrum för suicidforskning och prevention av psykisk
            ohälsa. En bas för arbetet finns i det nationella program för
            utveckling av självmordsprevention som centret utarbetat i samarbete
            med Socialstyrelsen,
          </note>
          <note>
            Folkhälsoinstitutet, Landstingsförbundet och Svenska
          </note>
          <note>
            Kommunförbundet.
          </note>
          <note>
            Det nationella centret har nyligen presenterat nationella riktlinjer
            för behandling av suicidala barn och ungdomar med familjer, de
            första i sitt slag i Europa.
          </note>
          <note>
            Centret har också, på uppdrag av WHO, tagit fram ett stödmaterial
            för lärare och annan skolpersonal för att förebygga självmord
            och självmordsförsök hos skolelever.
          </note>
          <note>
            Självmordsförebyggande insatser ingår även i det nationella skadeförebyggande
            program som Statens räddningsverk ansvarar för.
          </note>
          <note>
            Redan sker alltså mycket som sammantaget verkar för en fortsatt
            minskning av självmorden i Sverige. Jag anser därför inte att
            det i nuläget är aktuellt med ytterligare ett nationellt initiativ.
            Samtidigt vill jag betona att utvecklingen inom området måste
            följas kontinuerligt och noggrant. Särskilt viktigt är detta med
            tanke på att andelen barn och ungdomar som uppger psykisk ohälsa
            ser ut att öka. Det är också viktigt med tanke på den oroande
            utvecklingen inom alkohol- och drogområdet.
          </note>
          <note type="speaker">
            Anf. 115 YVONNE ANDERSSON (kd):
          </note>
          <note>
            Fru talman! Jag vill tacka ministern, som jag för första gången
            har möjlighet att debattera med, för svaret. Jag kan dock redan
            nu säga att jag inte är nöjd med det, för är det någonstans vi
            måste göra ansträngningar från väldigt många olika håll är det
            just för att minska suicidtalen. Min interpellation innebär en
            vinkning om att vi ska ha samma nollvision beträffande antalet
            suicidfall som för antalet döda i trafiken.
          </note>
          <note>
            Medelåldern för dem som dör i trafiken är omkring 45 år. För
            självmord är siffran 48 år. Det är inte så stor skillnad.
          </note>
          <note>
            Vägverket har gjort en värdering av olika samhällsekonomiska
            konsekvenser för att kunna utvärdera olika åtgärders effekter.
            I en rapport 2002 värderas ett räddat liv till 17 ½ miljon kronor
            i 2001 års prisnivå. Vägverket är alltså berett att investera
            upp till 17
          </note>
          <note>
            miljoner kronor i vägförbättringar för att årligen minska antalet
            döda med en person. Detta tycker jag är en viktig jämförelse eftersom
            varje människoliv är så väldigt viktigt.
          </note>
          <note>
            Ministern och jag är ense om att det finns ett behov av åtgärder
            för att förhindra självmord. Ministern talar i sitt svar om vikten
            av stöd. Ändå känns det gång efter annan att man önskar en konkretion:
            Vilket stöd är det? Vi har fortfarande ett stort antal barn och
            ungdomar som mobbas. 15 000 människor vill inte gå till sitt jobb
            och 100 000 barn mobbas, enligt Skolverkets rapport. Vi har också
            ett antal siffror på att ohälsotalen stegras. Allt detta har naturligtvis
            att göra med att människor inte upplever det välbefinnande i vårt
            välfärdssamhälle som de skulle behöva.
          </note>
          <note>
            Vilka konkreta åtgärder avser ministern i sitt svar på min fråga?
            Om man tittar på vad som görs motsvarande Vägverkets satsningar,
            som jag jämförde med, eller för att människor ska må bättre i
            skolan eller få sitt livspussel att enklare gå ihop är det svårt
            att se någon konkretion för suicidpreventionen.
          </note>
          <note>
            Jag vill gärna nämna de nationella handlingsplaner som finns
            i flera andra länder - i England, Australien, USA, Norge och lite
            varstans. I Sverige har detta legat på regeringens bord sedan
            början av 90-
          </note>
          <note>
            talet men inte kommit till riksdagen för beslut.
          </note>
          <note>
            Därför vill jag gärna fråga: Vad menar ministern är innebörden
            i de satsningar vi gör? Det vanliga, att vi har nätverk, frivilligorganisationer
            och så vidare, känner vi till, men vad gör vi rent konkret som
            kan jämföras med Vägverkets satsningar för att minska dödsolyckorna?
          </note>
          <note>
            Anf. 116 Statsrådet MORGAN JOHANS-
          </note>
          <note>
            SON (s):
          </note>
          <note>
            Fru talman! På Yvonne Andersson låter det nästan som om ingenting
            görs. Ändå minskar självmorden år efter år. Vi har sett en väldigt
            kraftig minskning på den 20-årsperiod jag redovisade, från 1980
            och fram till nu. Det är inte riktigt en halvering men nästan,
            från ungefär 2 200 till ungefär 1 400 per år. Någonting borde
            vi väl ändå rimligen göra rätt mot den bakgrunden.
          </note>
          <note>
            Sedan säger Yvonne Andersson att det inte finns några program
            eller något sammanhållet arbete. Men vi har faktiskt ett nationellt
            centrum för suicidforskning och prevention av psykisk ohälsa som
            arbetar och gör ett väldigt bra jobb. Som bas för deras arbete
            finns det program som jag hänvisade till i mitt interpellationssvar,
            ett nationellt program för utveckling av självmordsprevention.
            Det är det som finns i botten för det arbetet.
          </note>
          <note>
            Vidare frågar Yvonne Andersson vad vi ska göra rent konkret.
            Det finns en lång rad åtgärder inom hälso- och sjukvårdens område,
            inom ungdomspolitiken, inom kultur och fritid och så vidare som
            jag skulle kunna redovisa. Men jag kanske i stället kan läsa lite
            ur den skrift som har gått ut till rektorerna och till våra skolor
            och som är ett stödmaterial för lärare och rektorer när det gäller
            att förebygga självmord hos skolelever.
          </note>
          <note>
            Man pekar exempelvis på vikten av att skapa närmare kontakter
            med eleverna genom att prata mer med dem och ta mer tid på sig,
            att ge unga människor möjlighet att tillsammans med vuxna få diskutera
            existentiella frågor och att snabbare än hittills hjälpa de elever
            som har det svårt med skolarbetet för att inte skapa en ond cirkel
            - om man misslyckas en gång får man dåligt självförtroende och
            misslyckas en gång till, och så dras man ned i en negativ spiral
            som kan sluta väldigt illa. Det är också viktigt att vara observant
            på skolk och destruktiva livsstilsmönster i övrigt och att bli
            bättre på att identifiera de sårbara elever som kan finnas, de
            som lever med livssvårigheter och kanske har personlighetsstörningar.
            Man måste vidare vara uppmärksam på alkohol- och drogproblematiken.
            Det är en annan sak som vi vet har väldigt stor betydelse för
            självmordsfrekvensen generellt sett i samhället. Ju mer vi dricker,
            desto mer ökar också självmorden.
          </note>
          <note>
            Detta var bara några axplock av de råd och riktlinjer som har
            gått ut för hur man ska jobba mer konkret med de här frågorna
            på skolorna i Sverige.
          </note>
          <note>
            Men det finns säkert mycket annat som man ska göra. Jag vill
            bara inte gå med på att Yvonne Andersson nästan beskriver det
            som att vi inte gör någonting över huvud taget, för vi har ett
            ganska brett arbete på gång som bottnar i det program som en gång
            har lagts fast. Det tycker jag att vi kan hålla oss till, särskilt
            när det också ser ut att fungera.
          </note>
          <note type="speaker">
            Anf. 117 YVONNE ANDERSSON (kd):
          </note>
          <note>
            Fru talman! Det nationella centrumet för forskning får inte de
            pengar som de önskar, och den nationella organisationen SPES som
            arbetar hårt med detta problem får i princip arbeta enbart ideellt.
            Ordföranden arbetar enbart ideellt. Det tycker inte jag att man
            kan påtala är särskilt mycket.
          </note>
          <note>
            Vi har heller inte i demokratisk ordning antagit något nationellt
            program för suicidprevention i landet, fast det finns ett förslag
            på ett sådant, så jag tycker att det finns mer att göra. Jag tycker
            inte att det är en tillfredsställande sänkning från 2 200 på dryga
            20
          </note>
          <note>
            år till 1 400 när vi under samma tid verkligen har lyckats när
            det gäller trafikolyckorna. Och det är jättebra att vi har lyckats
            få ned dödsolyckorna i trafiken till en tredjedel på ungefär den
            här tiden, om jag har fått rätt uppgifter. Jag tycker inte alls
            att den här sänkningen är jämförbar. Här har vi ytterligare en
            del att göra.
          </note>
          <note>
            Det jag menar är vad vi kan hitta rent konstruktivt för att satsa
            på de nätverk som finns. Vi ska också ha klart för oss att trafikolyckor
            vanligtvis är omgärdade av helt andra känslor än vad ett självmord
            är, där anhöriga upplever en oerhörd skuld. Inte minst när det
            är ungdomar är det jättejobbigt för föräldrar, och det är jobbigt
            för en vidare krets. Många behöver extra stöd och hjälp. Det jag
            framför allt har erfarit när jag mött föräldrar är att deras behov
            är störst. De har svårt att repa sig efter att deras barn har
            lämnat livet på eget grepp.
          </note>
          <note>
            Samtidigt är det här en fördomsfull och knepig fråga att lyfta
            fram, därför att det fortfarande finns väldigt många attityder
            kring detta. Jag ser det bara rakt upp och ned som så oerhört
            angeläget att vi i vårt land bygger ett mänskligt samhälle där
            vi alldeles oavsett vad vi råkar ut för ska kunna få stöd och
            hjälp. Det vi måste enas om är att varje människa ska kunna möta
            det här samhället och känna en livslust, gemenskap, samhörighet.
            Vi ska skapa ökad värme och ett klimat för goda nära relationer.
            En väg tror jag till exempel är mindre grupper i skolan som kanske
            är väl så betydelsefulla som samtal.
          </note>
          <note>
            Jag vet att det nationella centrumet kanske inte har möjlighet
            i dag att driva den forskning de så väl skulle behöva. Men om
            vi tillnärmelsevis skulle komma att jämföra den här problematiken
            i samhället med vad vi satsar på trafiken, som jag just tar som
            exempel, vill jag säga att jag inte alls nekar till att
          </note>
          <note>
            Vägverket har satsat väldigt bra och kommit väldigt långt. Det
            är ett efterföljansvärt exempel. Jag tycker att det skulle vara
            fantastiskt om vi i vårt land satsade väldigt hårt så att vi nådde
            mycket längre. För människolivet är alltid värdefullt, och varje
            människa har sitt unika värde. Därför måste vi skydda och hitta
            möjligheter för dem som känner att de kanske inte orkar leva så
            länge till.
          </note>
          <note>
            Anf. 118 Statsrådet MORGAN JOHANS-
          </note>
          <note>
            SON (s):
          </note>
          <note>
            Fru talman! Jag värjer mig lite för Yvonne Anderssons jämförelse
            med trafiken, inte därför att jag tycker att jämförelsen när det
            gäller nedgången inte fungerar. Det gör den. Vi har en nedgång
            av trafikolyckorna, ungefär på samma sätt som självmorden.
          </note>
          <note>
            Men jag tycker att det blir lite väl enkelt. Människor är människor
            och bilar är bilar. Det är mycket mer komplicerat att hjälpa en
            människa ur en oerhört svår livssituation och att försöka rädda
            henne tillbaka till ett liv med gott självförtroende än det egentligen
            är att göra insatser för att röja undan några träd längs vägarna,
            bygga om vägarna och se till att alla sitter med bälten. Det är
            mycket, mycket svårare. Jag tycker inte att Yvonne Andersson ska
            använda den jämförelsen så enkelt därför att den reducerar komplexiteten
            i det självmordspreventiva arbetet.
          </note>
          <note>
            Jag har sagt att det finns ett nationellt program för utveckling
            av självmordsprevention i botten. Vi har ett nationellt centrum
            som arbetar. Jag har försökt redovisa en del av de insatser som
            görs. Jag delar naturligtvis Yvonne Anderssons uppfattning att
            det bästa är att skapa ett samhällsklimat som är mer varmt än
            det kanske har varit. Det bästa är om vi alla delar visionen om
            ett samhälle där man möter en främling på gatan med ett leende.
            Det är egentligen ett sådant samhällsklimat som man vill ha. Det
            är naturligtvis den stora visionen.
          </note>
          <note>
            Men i arbetet för det finns ju tusentals små konkreta vardagsåtgärder
            som vi måste vidta. Det innebär på skolans område att vi ger mer
            uppmärksamhet åt de barn som kanske håller på att tappa självförtroendet,
            som det inte går så bra för, inte minst de barn som också blir
            mobbade och utsatta för andra barns våld, hot och kränkningar.
            Det är också ofta en orsak till självmord.
          </note>
          <note>
            Jag tycker inte heller att vi ska glömma bort de äldre i den
            här diskussionen. Det är faktiskt bland de äldsta, företrädesvis
            männen över 65 år, som självmordsfrekvensen är högst. Även om
            vi har sett en nedgång i alla grupper och en kraftig nedgång när
            det gäller de allra äldsta är det fortfarande ett väldigt stort
            problem. Det är alltså äldre människor som har tappat tron på
            sitt eget liv.
          </note>
          <note>
            Jag tror att det finns väldigt stora insatser att göra inom äldreomsorgen,
            men också inom ramen för de ideella organisationer som finns,
            pensionärsorganisationerna exempelvis, som kan försöka bryta ensamheten
            för de äldsta. I det arbete som vi kan göra politiskt, skapa förutsättningar
            i äldreomsorgen och i samarbete med pensionärsorganisationerna,
            tror jag att det faktiskt finns ganska mycket att vinna. Jag tror
            att Yvonne Andersson och jag är överens om hur pass viktigt detta
            område är och att vi ska göra allt vi kan för att se till att
            den positiva utveckling som det trots allt är, en fortsatt minskning
            av självmord, inte bryts.
          </note>
          <note>
            Men jag tror inte att det är så enkelt som att bara göra en enkel
            jämförelse med trafiken. Det bär inte.
          </note>
          <note type="speaker">
            Anf. 119 YVONNE ANDERSSON (kd):
          </note>
          <note>
            Fru talman! Jag vill naturligtvis tala om att alla bilder haltar,
            och det vet ministern mycket väl. Men att i det här fallet säga
            att bilden är så enkel att man inte ska använda den.
          </note>
          <note>
            Jag använde bilden i ett avseende. Det var för att visa vad vi
            som politiker och stat satsar för att rädda människoliv. Det var
            en summa inbetalade skattepengar. Det är konkret och bra. Det
            kan man ha. Jag överförde det för att tala om hur mycket av pengarna
            vi använde för att rädda andra liv. Det var enbart i den bemärkelsen.
            Och jag tycker att det nästan hellre borde vara lite genant för
            ministern att inse att just de enkla problemen kan vi satsa mycket
            pengar på därför att de är enklare att lösa.
          </note>
          <note>
            Jag skulle kunna se det tvärtom. Jag skulle nämligen kunna se
            att vi borde satsa ännu mer just därför att de andra problemen
            är så oerhört komplexa. Jag vill verkligen inte missa att de äldre,
            de yngre och de medelålders, alla vi, har rätt till en livslust
            och ett samhälle med förutsättningar att leva i, där vi upplever
            livet som meningsfullt. Då tror jag att vi måste ta ett steg ytterligare
            och inse att människan har grundläggande behov och behöver den
            välfärd som består i rent materiella och grundläggande behov men
            också närheten och kontakter med andra, någon typ av andliga och
            själsliga behov som vi behöver tillskapa för att man ska känna
            den här lusten.
          </note>
          <note>
            Därför skulle jag som en sista del vilja uppmärksamma på att
            varken SPES eller det nationella centret har fått pengar för den
            nationella kampanj man gärna ville ha för att man skulle välja
            livet. Därför kanske det ändå kan vara en början att man får en
            liten summa pengar i förhållande till andra pengar som vi har
            talat om för att bedriva en kampanj för att uppmärksamma livets
            möjligheter och livslusten.
          </note>
          <note>
            Anf. 120 Statsrådet MORGAN JOHANS-
          </note>
          <note>
            SON (s):
          </note>
          <note>
            Fru talman! Jag tror att vi i grunden har samma ambitionsnivå.
            Men Yvonne Andersson tecknar en lite mörkare bild av utvecklingen
            än jag och också en mörkare bild av vad vi faktiskt gör.
          </note>
          <note>
            Man kan inte bara enkelt jämföra trafiken med det självmordspreventiva
            arbetet och säga: Titta så mycket vi satsar på trafiken och så
            lite på självmordsprevention.
          </note>
          <note>
            Frågan om självmordsprevention är ju mycket större än så. Den
            handlar också till stor del om de insatser som vi gör för att
            stärka den generella välfärden i Sverige och de insatser som vi
            gör i förhållande till äldreomsorgen, som jag nämnde tidigare,
            de insatser som vi gör i barnomsorgen och i skolan. Det måste
            man också ta med. Om man ska göra en ekonomisk jämförelse måste
            man också ta med det på pluskontot.
          </note>
          <note>
            Yvonne Andersson säger att vi måste ha ett program som ska antas
            av riksdagen. Jag säger att vi har ett program och att vi har
            ett arbete som pågår. Vi har dessutom goda resultat. Det enda
            konkreta förslaget från Yvonne Andersson utöver detta är att hon
            säger att vi måste ha en kampanj för livslust. Jag är inte riktigt
            säker på att man kampanja sig fram till resultat på detta område.
            Jag tror att det krävs lite mer handfasta åtgärder i fråga om
            detta.
          </note>
          <note>
            Jag vill hellre säga följande: Låt oss använda de pengar som
            vi har för att stärka skolan, barnomsorgen, sjukvården, psykiatrin
            och så vidare för att på det sättet förebygga självmord. Självmord
            är det mest privata beslut som någon människa över huvud taget
            kan fatta. Det innebär också att vi måste försöka nå in i denna
            privata sfär. Det gör man inte med kampanjer.
          </note>
          <note>
            Det gör man med samtal människor emellan. Och det som jag hänvisade
            till tidigare om strategin i skolan tror jag faktiskt är betydligt
            mer framgångsrikt.
          </note>
          <note>
            Överläggningen var härmed avslutad.
          </note>
          <note>
            16 § Svar på interpellation 2002/03:290 om smittskyddslagen
          </note>
          <note>
            Anf. 121 Statsrådet MORGAN JOHANS-
          </note>
          <note>
            SON (s):
          </note>
          <note>
            Fru talman! Martin Andreasson har frågat mig om jag avser att
            verka för att smittskyddslagens bestämmelser om tvångsisolering
            bringas i samklang med internationella människorättskonventioner
            och rekommendationer på området.
          </note>
          <note>
            Frågan om förhållandet mellan internationella människorättskonventioner
            och bestämmelserna om tvångsisolering enligt smittskyddslagen
            finns behandlad i den lagrådsremiss om en ny smittskyddslag som
            regeringen förra veckan fattade beslut om att överlämna till Lagrådet.
          </note>
          <note>
            I nuläget vill jag självfallet inte föregripa Lagrådets behandling
            av denna remiss. Mot bakgrund av de frågor som Martin Andreasson
            tar upp vill jag ändå passa på att lämna en redogörelse för regeringens
            ställningstaganden i lagrådsremissen. Regeringens slutliga förslag
            beträffande en ny smittskyddslag kommer att återfinnas i den proposition
            som regeringen har för avsikt att lägga fram för riksdagen under
            innevarande år.
          </note>
          <note>
            Syftet med smittskyddslagens bestämmelser är att tillgodose befolkningens
            behov av skydd mot spridning av smittsamma sjukdomar. Flertalet
            av de åtgärder som vidtas för att förebygga smittspridning sker
            i frivillig form. Åtgärder mot den enskildes vilja, till exempel
            tvångsundersökning och tvångsisolering, får enligt smittskyddslagen
            endast äga rum i vissa särskilda fall då det finns ett omedelbart
            behov av åtgärder för att skydda andra.
          </note>
          <note>
            Europakonventionen angående skydd för de mänskliga rättigheterna
            och de grundläggande friheterna medger tvångsåtgärder i vissa
            fall till skydd mot smittsamma sjukdomar. Enligt den nuvarande
            smittskyddslagen får tvångsisolering pågå under högst tre månader
            med en möjlighet till förlängning med högst sex månader åt gången.
            Beslut om isolering och fortsatt isolering fattas av domstol.
            Vid varje prövningstillfälle bedömer domstolen om skäl för isolering
            finns. Så fort det inte längre finns skäl för tvångsisolering
            ska den upphöra och smittskyddsläkaren är skyldig att ofördröjligen
            pröva frågan om tvångsisoleringens upphörande när den isolerade
            begär det. Om smittskyddsläkaren avslår begäran om tvångsisoleringens
            upphörande kan den isolerade överklaga detta beslut till domstol.
          </note>
          <note>
            De nuvarande bestämmelserna har tillämpats restriktivt och har
            i huvudsak fungerat väl. Smittbäraren erbjuds adekvat vård och
            ett gott omhändertagande under isoleringstiden. Insatser vidtas
            för att påverka den smittades beteende så att isolering inte längre
            ska vara nödvändig. Trots detta kvarstår i vissa fall skälen för
            isolering även efter sex månader. Det kan vara fall då en person
            fortsatt saknar insikt om sitt smittfarliga beteende beroende
            på psykisk störning eller missbruk.
          </note>
          <note>
            Jag håller därför inte med Martin Andreasson om att bestämmelserna
            om tvångsåtgärder enligt smittskyddslagen skulle strida mot internationella
            människorättskonventioner. Jag anser inte att det allmänna skyddsintresset
            automatiskt ska få stå tillbaka bara för att en isoleringstid
            om sex månader uppnåtts. I fall där fortsatt smittspridning befaras
            kan fortsatt isolering behövas. Jag är därför inte beredd att
            föreslå en bortre tidsgräns för isoleringen. Det skulle minska
            samhällets möjligheter att skydda människor från individer som
            avsiktligt eller av oaktsamhet sprider farliga sjukdomar.
          </note>
          <note>
            De rekvisit som föreslagits i lagrådsremissen innebär att förutsättningarna
            för bland annat isolering mot den enskildes vilja ytterligare
            begränsas i förhållande till nuvarande regler. Detta tillsammans
            med övriga rättssäkerhetsgarantier samt en regel om att beslut
            om tvångsundersökning ska fattas av domstol gör att jag anser
            att den föreslagna regleringen av tvångsåtgärder får anses vara
            förenlig med konventionen. I sammanhanget vill jag också peka
            på förslagen i lagrådsremissen om att en sakkunnig ska höras vid
            den muntliga förhandlingen och om att en stödperson ska utses
            för den som isolerats.
          </note>
          <note type="speaker">
            Anf. 122 MARTIN ANDREASSON (fp):
          </note>
          <note>
            Fru talman! Jag vill tacka statsrådet för svaret. Låt mig göra
            en sak fullkomligt tydlig redan från början.
          </note>
          <note>
            Denna debatt handlar inte om huruvida smittskyddslagen ska innehålla
            bestämmelser om tvångsåtgärder eller inte. Det är självklart att
            den offentliga makten i vissa fall måste ha möjligheter att tillgripa
            åtgärder mot den enskildes vilja om man därigenom hindrar att
            smittsamma sjukdomar sprids i befolkningen. Debatten handlar inte
            heller om huruvida tvångsisolering alls bör finnas kvar som en
            yttersta åtgärd eller inte. Debatten handlar om huruvida bestämmelserna
            om tvångsisolering som de är utformade, är tänkta att vara utformade
            och i förhållande till hur de har tillämpats kan kombineras med
            respekt för människorättskonventionerna. Här finns nämligen en
            balanspunkt mellan den enskildes rätt till integritet och skydd
            för sitt privatliv och de tvångsåtgärder som kan vara nödvändiga.
          </note>
          <note>
            Fru talman! Fram till mitten av 1980-talet var tvångsisolering
            enligt smittskyddslagen en ytterst sällsynt åtgärd. Att frågan
            har blivit en fråga som har diskuterats politiskt under lång tid
            och där Sverige har rönt internationell uppmärksamhet för sin
            mycket, i förhållande till andra länders, speciella lagstiftning
            är att vi sedan mitten och slutet av 1980-talet har isolerat ett
            förhållandevis stort antal hivsmittade personer, trots att hiv
            inte är en sjukdom som sprids genom sociala kontakter.
          </note>
          <note>
            Regeringen skriver i sin lagrådsremiss att ett grundläggande
            krav som måste beaktas vid bedömningen av åtgärder, oavsett om
            de bygger på frivillighet eller ej, är att åtgärderna är motiverade
            utifrån en epidemiologisk bedömning. Man talar också om att det
            naturligtvis måste finnas en proportionalitet i förhållande till
            de effekter som man kan uppnå.
          </note>
          <note>
            Hur har då isoleringen av hivpositiva fungerat?
          </note>
          <note>
            Ser man till den mycket omfattande utredning som
          </note>
          <note>
            Smittskyddskommittén gjorde kan man se att isoleringen knappast
            har någon effekt på utvecklingen av hivepidemin som den förlöpte
            i vårt land. Det beror inte på att det skulle vara ointressant
            att förebygga hiv, tvärtom, utan det beror på att hiv är en sjukdom
            som sprids på annat sätt än genom sociala kontakter.
          </note>
          <note>
            Men låt oss för argumentets skull anta att tvångsisolering även
            vid hivinfektion är nödvändig av epidemiologiska skäl. Då är frågan
            varför man inte kan gå på Smittskyddskommitténs förslag om att
            det räcker med sex månader. Det är trots allt så att de flesta
            som blir isolerade blir isolerade under ungefär den tiden.
          </note>
          <note>
            Statsrådet säger att det efter sex månader kan kvarstå vissa
            skäl. Men någonstans blir det - det måste väl statsrådet se -
            ett stort problem om isoleringen förlängs med sexmånadersperiod
            efter sexmånadersperiod och i praktiken under obestämd tid. Det
            finns exempel på att personer har varit isolerade under sju års
            tid.
          </note>
          <note>
            I parlamentarisk enighet pekar kommittén i sitt arbete på att
            man då närmar sig ett frihetsberövande i syfte att förebygga brottslig
            gärning, vilket inte är tillåtet enligt Europakonventionens artikel
            5.
          </note>
          <note>
            Statsrådet säger att det kan behövas tvångsåtgärder om en person
            beroende på psykisk störning eller missbruk saknar insikt om sitt
            smittfarliga beteende.
          </note>
          <note>
            Ja, men för detta har vi andra lagar. Om en person avsiktligt
            eller av oaktsamhet sprider farliga sjukdomar gäller brottsbalkens
            bestämmelser. För övrigt vill statsrådet komplettera de bestämmelserna.
            Det finns många saker att återkomma till i sammanhanget.
          </note>
          <note>
            Avslutningsvis, fru talman, vill jag fråga statsrådet om något
            som han inte alls har utvecklat i sitt svar: Vad är det som föranleder
            statsrådet att vad gäller förhållandet mellan smittskyddslagen
            och människorättskonventionerna göra en annan bedömning än den
            parlamentariska utredningen, som ju pekar på problem i förhållande
            till lagstiftningen och konventionerna?
          </note>
          <note type="speaker">
            Anf. 123 TASSO STAFILIDIS (v):
          </note>
          <note>
            Fru talman! Först och främst vill jag klargöra att
          </note>
          <note>
            Vänsterpartiet inte har ställt sig bakom lagrådsremissen till
            Lagrådet. Inte heller står jag bakom statsrådet
          </note>
          <note>
            Morgan Johanssons och regeringens förslag till Lagrådet.
          </note>
          <note>
            Den oerhört intressanta fråga som Martin Andreasson har ställt
            och som Morgan Johansson i sitt svar inte har lyckats besvara
            gäller just varför Sverige egentligen inte har anslutit sig till
            Europarådskonventionen om vård av hiv- och aidssjuka.
          </note>
          <note>
            I dag är Sverige, vid sidan av Kuba och USA, nästan det enda
            landet i världen som har en mycket hård lagstiftning i det här
            avseendet. Till och med
          </note>
          <note>
            Kuba har nu bestämt sig för att lätta på den lagstiftning man
            har. Man tycker att den inte är tillräckligt hivpreventiv. Tvärtom
            anses den motverka det arbetet.
          </note>
          <note>
            Vad jag måste kommentera i det svar som Morgan
          </note>
          <note>
            Johansson valt att lämna här är hans hänvisning till att en person
            fortsatt kan sakna insikt om sitt smittfarliga beteende beroende
            på psykisk störning och missbruk. Jag hoppas att statsrådet har
            hört talas om den lagstiftning vi har, nämligen lagen om vård
            av psykiskt sjuka och lagen om vård av missbrukare.
          </note>
          <note>
            Vad menar statsrådet att de lagarna ska användas till?
          </note>
          <note>
            Inte heller jag kan låta bli att reagera på statsrådets attityd
            i frågan. Statsrådet verkar vara oerhört stolt över att lägga
            fram det här enligt min mening mycket dåliga förslaget. Men jag
            kan inte förstå varför statsrådet är så oerhört stolt över en
            vad gäller sjuka människors integritet så ingripande lagstiftning
            som det här förslaget faktiskt innebär.
          </note>
          <note>
            Att staten på förhand ska kunna tvångsisolera människor grundat
            enbart på misstanken att de kommer att bryta mot föreskrifter
            som den behandlande läkaren ger tycker jag är oerhört anmärkningsvärt.
          </note>
          <note>
            Och hur ser statsrådet på det hivpreventiva arbete som utförs
            av frivilligorganisationerna?
          </note>
          <note>
            Enligt svaret och enligt hela lagrådsremissen och det kommande
            lagförslaget slår statsrådet undan benen för det värdefulla arbete
            som frivilligorganisationerna genom åren har utfört och som de
            fortfarande utför. Resultaten - det rör sig om många års erfarenhet
            - och det faktum att vi i Sverige har en så låg siffra vad gäller
            antalet smittade visar att det inte är de regler som nu införs
            i och med den nya smittskyddslagen som minskar hivsmittan. Tvärtom
            handlar det till exempel om de föreskrifter som finns i form av
            . - jag tappade bort det ord jag tänkte på, så jag får återkomma
            senare till den saken.
          </note>
          <note>
            I samband med tidigare interpellation om självmord sade statsrådet
            att det är viktigt att bryta ensamheten. Jag kan därför inte låta
            bli att fråga om den här lagstiftningen kommer att innebära att
            ensamheten bland de hivsmittade bryts.
          </note>
          <note type="speaker">
            Anf. 124 BÖRJE VESTLUND (s):
          </note>
          <note>
            Fru talman! Inledningsvis skulle jag vilja göra en personlig
            reflexion. Jag var med i samband med att hivsmittan kom till Sverige.
            Jag deltog i det aktiva arbetet då och kunde också konstatera
            den skräck som då infann sig bland landets politiker och som då
            genomsyrade hela det lagstiftningsarbete som ledde fram till den
            mycket olyckliga lagstiftning som vi ända sedan dess haft på smittskyddets
            område. Vi har aktivt arbetat på att bli av med den här lagstiftningen.
          </note>
          <note>
            Men vad händer?
          </note>
          <note>
            Jag tycker att Martin Andreasson på ett väldigt korrekt sätt
            har återgett erfarenheterna från de aktuella årtiondena liksom
            fakta kring tvångslagstiftningen om hiv och aids. Det tråkiga
            är att statsrådet inte behagar besvara de frågor och bemöta de
            synpunkter som anknyter till det som Martin Andreasson anför.
          </note>
          <note>
            Jag vill också hävda att alla åren av hivpreventivt arbete och
            de erfarenheterna ger vid handen att vi har totalt 4 000 smittade
            i landet. Förra året hade vi 287
          </note>
          <note>
            nysmittade. Endast 30 % - ungefär 92 eller 93, beroende på hur
            man avrundar - hade smittats i Sverige.
          </note>
          <note>
            Övriga hade smittats utomlands på olika sätt.
          </note>
          <note>
            Vid ett ännu djupare studium av siffrorna kan det konstateras
            att de här människorna i väldigt många fall var smittade av personer
            som själva inte visste om att de var smittade.
          </note>
          <note>
            Martin Andreasson hänvisar i sin interpellation till den statliga
            utredning som tillsatts av regeringen -
          </note>
          <note>
            Modell för spridning av hiv. Utredningen konstaterar att "tvångsisoleringen
            saknat betydelse för det faktum att Sverige varit relativt lindrigt
            drabbat av hivepidemin". Enligt statsrådets ställningstagande
            saknar detta nästan betydelse för det fortsatta lagstiftningsarbetet.
          </note>
          <note>
            Huvudanslaget i interpellationen handlar om hur statsrådet ställer
            sig till vård av aidssjuka i förhållande till internationella
            konventioner. Statsrådet svarar att han inte kan se ett sådant
            samband. I varje fall delar han inte interpellantens uppfattning
            - detta trots att det redovisas att det faktiskt finns fällande
            domar i
          </note>
          <note>
            Europadomstolen. Såvitt jag vet och utifrån min erfarenhet av
            politiken i Sverige brukar vi i Sverige vara oerhört ödmjuka inför
            internationella konventioner, inte minst sedan dom har fallit.
            Man brukar rätta sig efter det.
          </note>
          <note>
            En rent allmänpolitisk reflexion är att statsrådet i sin iver
            att ändra smittskyddslagen faktiskt underkänner den lagstiftning
            vi har i fråga om missbrukare och psykiskt sjuka.
          </note>
          <note>
            Enligt statsrådets svar är skälet till att man har kvar tvångslagstiftningen
            just att missbrukare och psykiskt sjuka som hivsmittats kan vara
            en fara för andra. Men enligt min ringa kunskap om området -
          </note>
          <note>
            det måste jag erkänna - är det väl just sådana skäl som motiverar
            tillämpning av tvångslagar på just missbrukare och psykiskt sjuka.
          </note>
          <note>
            Slutligen, fru talman, vill jag fråga varför statsrådet inte
            vill respektera de rekommendationer för aidssjuka som vi har i
            Sverige.
          </note>
          <note>
            Anf. 125 Statsrådet MORGAN JOHANS-
          </note>
          <note>
            SON (s):
          </note>
          <note>
            Fru talman! Det låter på ledamöterna nästan som att vi skulle
            införa nya regler, som att det är ett nytt starkt restriktivt
            förslag som vi nu lägger fram. Så är det inte. Det är i huvudsak
            samma regler som de som gäller i dag och som har gällt under väldigt
            lång tid.
          </note>
          <note>
            Med de nya reglerna går vi egentligen ledamöterna till mötes.
            Vi stärker rättssäkerheten genom att vi inför en ordning med en
            stödperson och också en sakkunnig i domstolsförhandlingarna. Jag
            tycker att det är ganska viktigt att göra. Vi från vår sida ser
            också den problematik som ni ser.
          </note>
          <note>
            Jag vill ändå göra en sak väldigt klar. Europakonventionen handlar
            om mänskliga rättigheter, och det är det som ni bygger upp er
            argumentation kring.
          </note>
          <note>
            Men det är ingen mänsklig rättighet att utsätta andra för fara.
            Det är faktiskt inte det. Angående dem som blir utsatta för en
            tvångsinsats av det här slaget finns en väl dokumenterad historia
            av att de inte respekterar de förhållningsregler som finns och
            som de har fått av den behandlande läkaren eller smittskyddsläkaren.
            Det är ingen mänsklig rättighet att utsätta andra människor för
            fara. När ledamöterna talar om mänskliga rättigheter tycker jag
            att de bör fundera över om det inte finns mänskliga skyldigheter.
            Är det inte en skyldighet för mig, om jag bär på en svår sjukdom,
            att vidta alla de åtgärder som finns för att försöka se till att
            den sjukdomen inte sprids vidare till andra? Det är väl ett slags
            moralisk förhållning som man ändå måste ha.
          </note>
          <note>
            Martin Andreasson sade att det är ett stort antal människor som
            har blivit isolerade. Under tioårsperioden 1988-1997 var det 65
            personer. Vi har i dagsläget en person som är isolerad. Alltså
            något enstaka fall under en väldigt lång tid, men genomsnittstiden
            för isolering var lite drygt två och ett halvt år. Den tiden kan
            man använda för att försöka motivera människor - med stöd och
            behandling, med stöd och hjälp, med insikt om den problematik
            man har - till att inte medverka till att sprida en farlig sjukdom
            vidare. Det är starkt och ganska rätt tänkt.
          </note>
          <note>
            Jag delar uppfattningen om att det i slutet av 80-
          </note>
          <note>
            talet infann sig en skräckslagenhet i det svenska samhället kring
            hivfrågorna som sådana. Det var bland annat därför som bastuklubbslagen
            infördes. Vi är beredda nu att komma med ett förslag om att häva
            bastuklubbslagen. Vi har tagit Smittskyddskommitténs bedömning
            på allvar, nämligen att den inte har haft någon som helst betydelse
            för smittspridning vidare. Därför är vi beredda att häva den.
          </note>
          <note>
            Men i det här fallet glider ni lite på argumentationen. Ni säger
            att det i det stora hela inte har haft någon betydelse för smittspridningen
            i landet. Men det hjälper inte den som har blivit smittad av någon
            som inte tar förhållningsreglerna på allvar. För den som har blivit
            smittad är det väldigt konkret att samhället här kunde ha gjort
            någonting, men det gjorde man inte därför att de samhälleliga
            insatser som man tidigare gjorde har tagits bort för att gå er
            till mötes.
          </note>
          <note>
            Jag tycker ni ska fundera över om ni vill ta ansvar för en situation
            där människor avsiktligen eller av oaktsamhet sprider farliga
            sjukdomar vidare, om det egentligen är på den sidan som ni vill
            stå i den här diskussionen.
          </note>
          <note type="speaker">
            Anf. 126 MARTIN ANDREASSON (fp):
          </note>
          <note>
            Fru talman! I statsrådets svar finns en kluvenhet som jag tycker
            tyder på dåligt samvete. Å ena sidan säger Morgan Johansson att
            bestämmelsen om tvångsåtgärder enligt smittskyddslagen inte strider
            mot internationella människorättskonventioner. Å
          </note>
          <note>
            andra sidan uppger han i nästa andetag att regeringen i lagrådsremissen
            tänker begränsa förutsättningarna för tvångsåtgärder ytterligare
            samt införa nya rättssäkerhetsgarantier. Detta sammantaget gör
            att han anser att den nya föreslagna regleringen om tvångsåtgärder
            är förenlig med Europakonventionen angående skydd för de mänskliga
            rättigheterna och de grundläggande friheterna. Morgan Johansson
            kommer tillbaka till den frågan nu under debatten.
          </note>
          <note>
            Om redan dagens regelverk är oproblematiskt i förhållande till
            Europakonventionen borde regeringen i sina motiv för de föreslagna
            förändringarna inte anföra att man därigenom uppnår en förenlighet
            med konventionen.
          </note>
          <note>
            Därefter går Morgan Johansson in på ett resonemang om att man
            skulle tycka att det var en mänsklig rättighet att utsätta andra
            för fara, att tvångsisolering handlar om att det är en moralisk
            skyldighet att vidta de åtgärder som behövs.
          </note>
          <note>
            Jag tänker inte för egen del kommentera de påståendena, och mitt
            ställningstagande framgår tydligt av min interpellation som jag
            har inlämnat. Men Morgan
          </note>
          <note>
            Johansson borde kanske vara lite försiktig med, låt oss kalla
            det för, torgmötesretoriken när det är så att
          </note>
          <note>
            Sverige är förhållandevis ensamt i världen om att ha denna form
            av lagstiftning som möjliggör tvångsisolering på obegränsad tid
            av hivpositiva på grund av att man bedömer att det finns en möjlighet
            att de i framtiden kommer att utsätta andra för smittfara. Det
            kanske finns en anledning, till exempel att Europarådsministerkommittén
            i sina rekommendationer angående vård och behandling av hivpositiva
            och aidssjuka uttryckligen tar avstånd från en sådan reglering.
            Men låt oss för argumentets skull anta att det i vissa mycket
            speciella undantagssituationer är nödvändigt från samhällets sida
            att som en sista åtgärd, när allt annat är uttömt, kunna isolera
            en hivpositiv person för att andra inte ska utsättas för smittfara.
          </note>
          <note>
            Regeringen skriver i sin lagrådsremiss, och det står också i
            den nuvarande lagen, att det ska finnas en påtaglig fara för att
            smitta andra. Det handlar också om att det ska vara en viss nödsituation
            i och med att man tillgriper så ytterligt ingripande tvångsåtgärder.
          </note>
          <note>
            Då är frågan: Någonstans måste denna akuta nödsituation övergå
            i en mer långsiktig situation? Det kan inte finnas en akut nödsituation
            år ut och år in.
          </note>
          <note>
            Man kan inte med hänsyn till en akut överhängande fara hålla
            en person isolerad i sju års tid därför att man tror att han i
            framtiden kommer att utsätta andra för smittfara.
          </note>
          <note>
            Återigen: Den som utsätter andra för fara att smittas av en mycket
            allvarlig sjukdom kan dömas enligt brottsbalken, kan dömas med
            regeringens förslag och enligt en straffbestämmelse i smittskyddslagen.
            Det finns andra regler som är tillämpbara på missbrukare, det
            finns andra regler som är tillämpbara på psykiskt sjuka. Vad är
            det som gör att denna reglering med obegränsad tvångsisolering
            är nödvändig i smittskyddslagen för hivpositiva?
          </note>
          <note type="speaker">
            Anf. 127 TASSO STAFILIDIS (v):
          </note>
          <note>
            Fru talman! Det är mycket intressant att få höra svaret från
            statsrådet på den fråga som Martin Andreasson just ställde.
          </note>
          <note>
            Jag kan inte låta bli att reagera över statsrådets formuleringar.
            Vad är det för bild statsrådet lämnar?
          </note>
          <note>
            Vad är det för syn på hivsmittade som statsrådet lämnar när han
            säger: Det är väl ingen mänsklig rättighet att smitta andra. Det
            är en moralisk fråga. Att över huvud taget ta upp en sådan sak
            i den här debatten är oerhört pinsamt.
          </note>
          <note>
            Jag skulle också vilja veta vad det är som har gjort att statsrådet
            har valt helt andra majoritetsförhållanden i just den här frågan.
            Varken Vänsterpartiet,
          </note>
          <note>
            Miljöpartiet, Folkpartiet eller Centerpartiet verkar stå bakom
            det här förslaget.
          </note>
          <note>
            Statsrådet och den socialdemokratiska regeringen har såvitt jag
            förstår i det här fallet valt att samarbeta med Kristdemokraterna
            och Moderaterna för att uppnå majoritet i riksdagen i den här
            frågan. Jag undrar om statsrådet har lust att kommentera det.
          </note>
          <note>
            Statsrådet undrade om vi tar ansvar för en situation där människor
            blir smittade avsiktligt eller av oaktsamhet. Jag tror att statsrådet
            helt och hållet har missuppfattat vårt och våra partiers engagemang
            i den här frågan. Det är ju inte det frågan handlar om, utan den
            handlar om hur man ska få en effektiv hivprevention och hur man
            ska skydda människor från att hamna på Gula villan. Jag vet inte
            om statsrådet själv hann besöka Gula villan när det var som mest
            intagna där.
          </note>
          <note type="speaker">
            Anf. 128 BÖRJE VESTLUND (s):
          </note>
          <note>
            Fru talman! Är det en mänsklig rättighet att utsätta andra för
            smitta? Det där är en typ av gaturetorik som knappast hör hemma
            i den här salen. Men för all del, vill man ha den retoriken kan
            man få den. Det är självklart inte en rättighet att smitta andra.
          </note>
          <note>
            Men jag tycker att statsrådet ska gå tillbaka och titta på statistiken.
            Hur ser det ut i Konungariket Sverige? Vilka har blivit smittade
            och av vilka? Genomsyra dessa siffror och se på hur det ser ut,
            så kan vi gärna ta en debatt sedan om vilka som har utsatt andra
            för smitta! De människor som har blivit smittade i
          </note>
          <note>
            Sverige har inte i speciellt stor utsträckning aktivt utsatt
            andra för smitta, det är inte det debatten handlar om.
          </note>
          <note>
            Den här debatten handlar om någonting mycket viktigare, nämligen
            hur Konungariket Sverige och socialdemokratin, som är ett statsbärande
            parti och står för en viss grund i sin ideologi, kunna hävda att
            man ska ha en tvångslagstiftning för människor som har drabbats
            av en sjukdom. Fakta säger ju att dessa människor i de allra flesta
            fall tar sitt ansvar.
          </note>
          <note>
            I sitt svar på den här interpellationen anför statsrådet att
            det här handlar om människor som på grund av missbruk eller psykisk
            sjukdom inte följer reglerna. Det är för mig en gåta hur man kan
            strunta i internationella konventioner och tro att man enbart
            genom en restriktiv linje kan komma till rätta med en stor epidemi.
            Jag förstår inte hur man kan ha den inställningen med tanke på
            det internationella perspektiv som vi har i Sverige.
          </note>
          <note>
            Anf. 129 Statsrådet MORGAN JOHANS-
          </note>
          <note>
            SON (s):
          </note>
          <note>
            Fru talman! Ni försöker att göra det här till en väldigt omfattande
            verksamhet. Det är ca 5 000 människor som har smittats av hiv
            genom åren. Av dessa har, enligt den kartläggning som man gjorde
            av tioårsperioden mellan 1988 och 1997, 65 personer isolerats.
            Det var väl dokumenterat att dessa människor inte respekterade
            de förhållningsregler som hade utfärdats.
          </note>
          <note>
            Ni säger: Släpp ut dem efter sex månader! Jag säger: Det är inte
            säkert att de respekterar förhållningsreglerna efter sex månader.
            Det är därför som man måste ha möjlighet till en förlängning.
          </note>
          <note>
            Enligt dagens ordning görs det domstolsprövningar, först efter
            tre månader och sedan var sjätte månad.
          </note>
          <note>
            Man måste varje gång ansöka om en förlängning. Det är naturligtvis
            inte lätt att fatta dessa beslut. Samtidigt är det klart att det
            vore oerhört svårt att låta dessa personer gå efter sex månader,
            även om det är väl dokumenterat att de kanske kommer att sprida
            smittan vidare, därför att de inte har den insikten och inte tar
            det ansvaret.
          </note>
          <note>
            Ni säger: Kan vi inte använda oss av annan lagstiftning, till
            exempel brottsbalken? Vad ni egentligen säger med det är att ni
            i stället vill sätta dessa människor i fängelse. Det är ju det
            man gör när man dömer enligt brottsbalken. Sätt dem i fängelse!
            Ja, men då sitter de i fängelse kanske under några månader eller
            under ett år, och vad gör vi sedan om de fortfarande saknar insikt?
            Det är ju inte en lösning på problemet.
          </note>
          <note>
            Sedan säger ni: Använd LVM, lagen om vård av missbrukare! Det
            är jag som har ansvar för lagen om vård av missbrukare. Jag vet
            hur den fungerar. I den finns en tidsgräns på sex månader. Inte
            heller LVM
          </note>
          <note>
            löser problematiken.
          </note>
          <note>
            Så säger ni: Använd LPT, lagen om psykisk tvångsvård! Det är
            ju inte heller någon lösning. Det skulle inte fungera, eftersom
            inte heller den lagstiftningen innehåller någon tidsgräns. Då
            skulle det fungera ungefär som det gör med den lag som tillämpas
            i dag när det gäller isolering.
          </note>
          <note>
            Det är väldigt klart och tydligt att det i dag inte finns något
            utslag i Europadomstolen om att svensk lagstiftning skulle strida
            mot Europakonventionen. Ni försöker att skapa den bilden, men
            det finns inte något sådan utslag.
          </note>
          <note>
            Det finns skäl för det argument som jag hade från början, nämligen
            att Europakonventionen värnar om de mänskliga rättigheterna. Det
            är ingen mänsklig rättighet att avsiktligt eller av oaktsamhet
            utsätta andra människor för smittfara. Det är precis den tolkningen
            av Europakonventionen som man ska göra.
          </note>
          <note>
            Vidare säger ni: Varför går vi inte vidare? Varför står vi fast
            vid dagens ordning? Varför sätter vi inte den gräns som Smittskyddskommittén
            föreslog? Ja, det beror bland annat på att jag som ansvarigt statsråd
            inte bara ska ta hänsyn till det som föreslås av kommittéer, utan
            jag ska också ta hänsyn till det som remissinstanserna har sagt.
          </note>
          <note>
            På Socialstyrelsen har man varit väldigt tydlig och sagt att
            en sådan tidsgräns skulle innebära stora risker. Länsrätten i
            Stockholms län som är den domstol som prövar dessa fall har avstyrkt
            förslaget. Andra tunga remissinstanser - till exempel Domarförbundet
          </note>
          <note>
            - har också varit väldigt kritiska till detta.
          </note>
          <note>
            Jag måste väga dessa synpunkter mot varandra.
          </note>
          <note>
            Efter en samlad bedömning anser jag att vi måste ha kvar den
            möjlighet som i dag finns att ha en längre tids isolering än sex
            månader för de allra svåraste fallen.
          </note>
          <note type="speaker">
            Anf. 130 MARTIN ANDREASSON (fp):
          </note>
          <note>
            Fru talman! Till att börja med tycker jag att det är mycket tråkigt
            att statsrådet fortsätter sin torgmötesretorik när han säger att
            det här handlar om att den som vill sätta en tidsgräns för tvångsisoleringen
            vill släppa ut dem efter sex månader. Det framgår klart och tydligt
            att vad det handlar om är att smittskyddslagen tillåter tvångsåtgärder
            som är till för att i en akut situation bildligt talat hålla fast
            en person som är på väg att sprida smitta till sin omgivning.
            Någonstans måste denna akuta situation övergå i andra och mer
            långtgående åtgärder.
          </note>
          <note>
            Statsrådet raljerar om att LPT, lagen om psykisk tvångsvård,
            inte skulle lösa vårt problem, som han uttrycker det. De andra
            debattörerna får uttala sig själva, men jag kan säga att om en
            person på grund av psykisk sjukdom inte kan ansvara för sitt beteende
            och därmed utsätter andra för smittfara, ja, då är det just den
            psykiska sjukdomen som är anledningen till att samhället ska tillgripa
            tvångsåtgärder, inte själva infektionen som sådan. Samma sak är
            det vad gäller den som på grund av missbruk inte kan ta ansvar
            för sitt beteende.
          </note>
          <note>
            Sedan säger statsrådet att Sverige inte har blivit fällt i Europadomstolen
            för tvångsisoleringen, och jag hoppas verkligen att det inte bara
            är det argumentet som statsrådet tänker använda om regeringen
            väljer att stå kvar vid det här förslaget. Statsrådet känner mycket
            väl till att de enda som får väcka mål i Europadomstolen är de
            personer som själva anser att de blivit utsatta för kränkningar
            av sina mänskliga rättigheter eller deras ombud. Jag tycker att
            det är något cyniskt ifall statsrådet menar att det ska vara dessa
            65
          </note>
          <note>
            personers egen sak att få saken prövad.
          </note>
          <note>
            Konventionerna avslutningsvis, fru talman, är ju inte enbart
            till för att länderna ska justera sina lagar först när de har
            blivit fällda. Konventionerna är till för att länderna på förhand
            ska kunna gå igenom sina lagar och sina föreslagna lagar och på
            det sättet säkerställa en garanti för de mänskliga fri- och rättigheterna.
          </note>
          <note>
            Anf. 131 Statsrådet MORGAN JOHANS-
          </note>
          <note>
            SON (s):
          </note>
          <note>
            Fru talman! Säkert finns det i de här fallen ibland en psykisk
            störning i botten. Självklart kan det vara så. Det visar också
            den utvärdering som har gjorts.
          </note>
          <note>
            Men det är ju ingen lösning att säga, om jag förstår
          </note>
          <note>
            Martin Andreasson rätt, att då spärrar vi in dem enligt
          </note>
          <note>
            LPT i stället på obegränsad tid. Skulle det vara en bättre lösning
            ur ett mänskligt rättighetsperspektiv än den lösning som vi har
            i dag? Med den lösningen känns det som att argumentet om mänskliga
            rättigheter inte bär riktigt. Jag har kommenterat det som sagts
            om den övriga lagstiftningen, LVM och brottsbalken, och det fungerar
            inte heller.
          </note>
          <note>
            Jag förstår att det här naturligtvis är en laddad fråga, därför
            att den handlar om väldigt svåra överväganden. Jag som statsråd
            kan inte bara med automatik godkänna och gå vidare med ett förslag
            som jag känner och vet och som också remissinstanserna har påtalat
            skulle innebära att andra människor skulle utsättas för väldigt
            stora faror.
          </note>
          <note>
            Vi har haft den här möjligheten till isolering under lång tid.
            Vi har använt den ytterst restriktivt, i 65 fall.
          </note>
          <note>
            Jag tror att ni borde fundera över vad som hade hänt om de här
            65 personerna inte hade isolerats och hade fått lov att fortsätta
            att sprida vidare en farlig sjukdom till andra människor. Samhället
            måste ha möjligheter att begränsa verkningsgraden för de människor
            som inte accepterar och håller sig till de förhållningsregler
            som vi har.
          </note>
          <note>
            Jag tycker att det, i enlighet också med vad Socialstyrelsen
            har sagt i sitt remissyttrande, skulle vara förenat med väldigt
            stora risker att sätta en tidsgräns vid sex månader. Då tror jag
            att vi inom en väldigt snar framtid skulle ställas inför stora
            problem, därför att vid det första tillfälle som någon skulle
            smittas skulle man naturligtvis vända sig till oss och säga:
          </note>
          <note>
            Det är ert fel. Och man skulle också ha rätt.
          </note>
          <note>
            Överläggningen var härmed avslutad.
          </note>
          <note>
            17 § Svar på interpellation 2002/03:273 om folkbildning och integration
          </note>
          <note>
            Anf. 132 Statsrådet LENA HALLEN-
          </note>
          <note>
            GREN (s):
          </note>
          <note>
            Fru talman! Lars Ångström har frågat om jag har följt upp huruvida
            Folkbildningsrådet på ett tillfredsställande sätt redovisat hur
            fördelningen av det statliga anslaget till folkbildningen anpassats
            till den utveckling som sker inom folkbildningen och samhället,
            om jag gjort bedömningen att det är rimligt att nya verksamheter
            i praktiken är förhindrade att erhålla statligt folkbildningsstöd,
            om jag avser att följa upp hur Folkbildningsrådets fördelning
            av statsbidraget anpassas till utvecklingen inom folkbildningen
            och samhället samt om jag kommer att verka för att folkbildningen
            har en roll att spela i integrationen av invandrare i samhället.
          </note>
          <note>
            Ansvarsfördelningen mellan staten och folkbildningen lades fast
            år 1991. Staten lägger fast syften med det statliga bidraget,
            medan folkbildningen själv fastställer målen för verksamheten.
            Ansvarsfördelningen ger folkbildningen ett långtgående mandat
            att själv, genom Folkbildningsrådet, avgöra hur statens bidrag
            ska användas och fastställa kriterier för fördelningen mellan
            folkbildningens olika aktörer.
          </note>
          <note>
            Denna av riksdagen fastställda ordning lägger ett stort ansvar
            på Folkbildningsrådet att anpassa sin medelsfördelning till föränderliga
            behov inom folkbildningen och i samhället. Det åligger rådet ensamt
            att avväga balansen mellan å ena sidan kraven på kontinuitet och
            stabilitet i bidragsgivningen och å andra sidan behovet av flexibilitet
            för att möta nya behov. Staten å sin sida prövar återkommande,
            på grundval av statliga utvärderingar, om statens syften med statsbidraget
            kan anses ha uppnåtts.
          </note>
          <note>
            Den första statliga utvärderingen avslutades år
          </note>
          <note>
            1996 och resulterade i 1998 års folkbildningsproposition. Regeringen
            tillkallade hösten 2001 en särskild utredare för att genomföra
            den andra statliga utvärderingen (SUFO 2). Denna ska redovisas
            i mars 2004.
          </note>
          <note>
            Jag räknar med att regeringen därefter kommer att redovisa sin
            bedömning av i vad mån statens syften med bidraget till folkbildningen
            uppnåtts under den senaste femårsperioden. I avvaktan på detta
            är jag inte beredd att ta ställning till Folkbildningsrådets bedömningar
            eller ställningstaganden.
          </note>
          <note>
            Folkbildningen spelar en viktig roll för att ge enskilda människor
            möjlighet till kunskap, personlig utveckling och kulturupplevelser.
            Den skapar mötesplatser som är nödvändiga för att öka delaktigheten
            i samhället och därigenom stärka demokratin. Den bidrar till att
            motverka diskriminering, främlingsfientlighet och rasism. Den
            stöder integrationen av invandrarna i det svenska samhället genom
            att verka oberoende av etniska, religiösa och sociala gränser.
          </note>
          <note>
            Detta är grunden för statens bidrag till folkbildningen.
          </note>
          <note>
            Folkbildningens förmåga att tillgodose behov utanför sina traditionella
            och etablerade målgrupper, däribland invandrarna, är en av de
            frågor som jag vill ägna särskild uppmärksamhet i arbetet med
            nästa folkbildningsproposition.
          </note>
          <note>
            Med denna redovisning har jag fångat in folkbildningens roll
            i samhällslivet och samtidigt besvarat
          </note>
          <note>
            Lars Ångströms frågor.
          </note>
          <note>
            Tredje vice talmannen konstaterade att interpellanten inte var
            närvarande i kammaren och förklarade överläggningen avslutad.
          </note>
          <note>
            18 § Anmälan om inkomna faktapromemorior om förslag från Europeiska
            kommissionen
          </note>
          <note>
            Talmannen anmälde att följande faktapromemorior om förslag från
            Europeiska kommissionen inkommit och överlämnats till utskott:
          </note>
          <note>
            2002/03:FPM64 Förslag till direktiv om fotgängarskydd vid kollision
            med motorfordon
          </note>
          <note>
            KOM(2003)67 till trafikutskottet
          </note>
          <note>
            2002/03:FPM65 Integrering av EGNOS-projektet med Galileoprojektet
            KOM(2003)123 till trafikutskottet
          </note>
          <note>
            2002/03:FPM66 Ändrat förslag till direktiv om miniminormer för
            asylprocedurer KOM(2002)326
          </note>
          <note>
            till socialförsäkringsutskottet
          </note>
          <note>
            2002/03:FPM67 Innovationspolitiken en uppdatering av Europeiska
            unionens strategi KOM(2003)112
          </note>
          <note>
            till näringsutskottet
          </note>
          <note>
            2002/03:FPM68 Relationerna mellan gemenskapen och tredje länder
            inom luftfartsområdet
          </note>
          <note>
            KOM(2003)94 till trafikutskottet
          </note>
          <note>
            19 § Hänvisning av ärenden till utskott
          </note>
          <note>
            Föredrogs och hänvisades
          </note>
          <note>
            Förslag
          </note>
          <note>
            2002/03:RR14 till försvarsutskottet
          </note>
          <note>
            Motion
          </note>
          <note>
            2002/03:Ju10 till justitieutskottet
          </note>
          <note>
            20 § Anmälan om interpellationer
          </note>
          <note>
            Anmäldes att följande interpellationer framställts
          </note>
          <note>
            den 29 april
          </note>
          <note>
            2002/03:314 av Gustav Fridolin (mp) till statsrådet
          </note>
          <note>
            Mona Sahlin
          </note>
          <note>
            Ungdomars deltagande och sänkt rösträttsålder
          </note>
          <note>
            2002/03:315 av Per Bill (m) till jordbruksminister
          </note>
          <note>
            Ann-Christin Nykvist
          </note>
          <note>
            Hästakuten vid Ultuna
          </note>
          <note>
            2002/03:316 av Anne-Marie Pålsson (m) till jordbruksminister
            Ann-Christin Nykvist
          </note>
          <note>
            Import av sockerhaltiga drycker
          </note>
          <note>
            2002/03:317 av Magdalena Andersson (m) till socialminister Lars
            Engqvist
          </note>
          <note>
            Rehabilitering i särskilt boende
          </note>
          <note>
            Interpellationerna redovisas i bilaga som fogas till riksdagens
            snabbprotokoll tisdagen den 6 maj.
          </note>
          <note>
            21 § Anmälan om frågor för skriftliga svar
          </note>
          <note>
            Anmäldes att följande frågor för skriftliga svar framställts
          </note>
          <note>
            den 29 april
          </note>
          <note>
            2002/03:851 av Heli Berg (fp) till statsrådet Ulrica
          </note>
          <note>
            Messing
          </note>
          <note>
            Blekinge kustbana
          </note>
          <note>
            2002/03:852 av Gustav Fridolin (mp) till statsrådet
          </note>
          <note>
            Pär Nuder
          </note>
          <note>
            Partibidrag från fackliga organisationer
          </note>
          <note>
            2002/03:853 av Torsten Lindström (kd) till utbildningsminister
            Thomas Östros
          </note>
          <note>
            Forskningspropositionen
          </note>
          <note>
            2002/03:854 av Gustav Fridolin (mp) till utbildningsminister
            Thomas Östros
          </note>
          <note>
            Våld i skolan
          </note>
          <note>
            2002/03:855 av Gustav Fridolin (mp) till statsrådet
          </note>
          <note>
            Mona Sahlin
          </note>
          <note>
            Islamofobi
          </note>
          <note>
            2002/03:856 av Gustav Fridolin (mp) till statsrådet
          </note>
          <note>
            Jan O Karlsson
          </note>
          <note>
            Vattenprivatiseringar
          </note>
          <note>
            2002/03:857 av Gustav Fridolin (mp) till statsrådet
          </note>
          <note>
            Jan O Karlsson
          </note>
          <note>
            Vattenprivatisering i Ghana och Nicaragua
          </note>
          <note>
            Frågorna redovisas i bilaga som fogas till riksdagens snabbprotokoll
            tisdagen den 6 maj.
          </note>
          <note>
            22 § Anmälan om skriftliga svar på frågor
          </note>
          <note>
            Anmäldes att skriftliga svar på följande frågor inkommit
          </note>
          <note>
            den 29 april
          </note>
          <note>
            2002/03:809 av Rosita Runegrund (kd) till utbildningsminister
            Thomas Östros
          </note>
          <note>
            Högskolan i trestad
          </note>
          <note>
            2002/03:813 av Anne Marie Brodén (m) till socialminister Lars
            Engqvist
          </note>
          <note>
            Läkare och privat verksamhet
          </note>
          <note>
            2002/03:814 av Anne Marie Brodén (m) till socialminister Lars
            Engqvist
          </note>
          <note>
            Hjälpmedel för hörselskadade
          </note>
          <note>
            2002/03:816 av Torsten Lindström (kd) till statsrådet
          </note>
          <note>
            Morgan Johansson
          </note>
          <note>
            Ökande konsumtion av alkoläsk
          </note>
          <note>
            2002/03:817 av Inger Lundberg (s) till statsrådet
          </note>
          <note>
            Morgan Johansson
          </note>
          <note>
            Missbruk bland unga
          </note>
          <note>
            2002/03:818 av Carina Hägg (s) till socialminister
          </note>
          <note>
            Lars Engqvist
          </note>
          <note>
            Vården av kvinnor med klimakteriebesvär
          </note>
          <note>
            2002/03:826 av Gabriel Romanus (fp) till statsrådet
          </note>
          <note>
            Morgan Johansson
          </note>
          <note>
            Alkoläsk
          </note>
          <note>
            2002/03:829 av Marianne Samuelsson (mp) till statsrådet Morgan
            Johansson
          </note>
          <note>
            Insatser för de glömda barnen
          </note>
          <note>
            2002/03:834 av Carl-Axel Johansson (m) till socialminister Lars
            Engqvist
          </note>
          <note>
            Åldersgränserna för privat verksam sjukvårdspersonal
          </note>
          <note>
            2002/03:839 av Annika Qarlsson (c) till statsrådet
          </note>
          <note>
            Morgan Johansson
          </note>
          <note>
            Rökfri serveringsmiljö
          </note>
          <note>
            Svaren redovisas i bilaga som fogas till riksdagens snabbprotokoll
            tisdagen den 6 maj.
          </note>
          <note>
            23 § Kammaren åtskildes kl. 21.47.
          </note>
          <note>
            Förhandlingarna leddes av talmannen från sammanträdets början
            till ajourneringen kl. 16.29, av andre vice talmannen därefter
            till och med 13 §
          </note>
          <note>
            anf. 102 (delvis) och av tredje vice talmannen därefter till
            sammanträdets slut.
          </note>
        </div>
      </body>
    </text>
  </TEI>
</teiCorpus>
