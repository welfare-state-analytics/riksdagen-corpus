<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 200203</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 200203</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200203--55</head>
          <docDate when="2003-02-11">2003-02-11</docDate>
        </div>
      </front>
      <body>
        <div>
          <note>
            Det justerade protokollet beräknas utkomma om 3 veckor
          </note>
          <note>
            -----------------------------------------------------------------------
          </note>
          <note>
            1 § Justering av protokoll
          </note>
          <note>
            Justerades protokollen för den 4 och 5 februari.
          </note>
          <note>
            2 § Meddelande om frågestund
          </note>
          <note>
            Talmannen meddelade att vid frågestunden torsdagen den 13 februari
            kl. 14.00 skulle följande statsråd närvara:
          </note>
          <note>
            Kulturminister Marita Ulvskog, statsrådet Mona
          </note>
          <note>
            Sahlin, socialminister Lars Engqvist, statsrådet Ulrica
          </note>
          <note>
            Messing och miljöminister Lena Sommestad.
          </note>
          <note>
            3 § Svar på interpellation 2002/03:134 om ohälsan bland elever
          </note>
          <note type="speaker">
            Anf. 1 Utbildningsminister THOMAS ÖSTROS (s):
          </note>
          <note>
            Herr talman! Kenneth Johansson har frågat vilka åtgärder jag
            avser att vidta för att stärka skolhälsovården, vilka åtgärder
            jag avser att vidta för att komma till rätta med mobbningen i
            skolan samt vilka åtgärder jag avser att vidta för att den fysiska
            aktiviteten i skolan säkerställs.
          </note>
          <note>
            Kunskapsmålen betonas tydligt i skolans uppdrag, men skolan har
            även till uppgift att utveckla elevens alla möjligheter till ett
            rikt liv och ge förutsättningar för en god fysisk och psykisk
            hälsa. Sambandet mellan elevers lärande och hälsa har regeringen
            nyligen lyft fram i propositionen Hälsa, lärande och trygghet
          </note>
          <note>
            (2001/02:14).
          </note>
          <note>
            Statens skolverk har sedan 2002 ett uppdrag att föra ut regeringens
            syn på elevhälsa som beskrivs i propositionen. För närvarande
            finns elva regionala resurspersoner för att stödja denna utveckling.
            Skolverket och Folkhälsoinstitutet har även ett uppdrag att analysera
            vilka insatser som kan vidtas för att stärka den alkoholskade-
            och narkotikaförebyggande verksamheten i skolan.
          </note>
          <note>
            Ett särskilt statsbidrag riktat till skolsektorn har inrättats
            för att öka personaltätheten i skola och fritidshem. Förstärkningen
            förväntas få stor betydelse för de elever som behöver stöd för
            att nå målen för utbildningen. Avsikten är att stödet ska höjas
            stegvis med 1 miljard kronor per år tills nivån 5 miljarder kronor
            per år är nådd. Totalt beräknas ca 15 000 nya lärare och andra
            specialister kunna anställas. Enligt
          </note>
          <note>
            Skolverkets uppföljningar har medlen i många fall använts för
            att öka antalet anställningar inom elevhälsan.
          </note>
          <note>
            Under den senaste femårsperioden har arbetet med att motverka
            kränkande behandling varit ett prioriterat område för regeringen.
            Lagstiftningen har skärpts för att betona rektors och personalens
            ansvar.
          </note>
          <note>
            Alla skolor ska ha handlingsplaner. Skolverket har gjort uppföljning
            och tillsyn inom området.
          </note>
          <note>
            Skolverket har just nu ett uppdrag att kartlägga vilka handlingsprogram
            mot kränkande behandling som visat sig ge dokumenterade effekter.
            Uppdraget ska redovisas senast den 1 december 2003. En större
            uppmärksamhet behöver även läggas på elevernas fysiska och psykosociala
            arbetsmiljö i skolan. En översyn av arbetsmiljölagen ur ett elevperspektiv
            kommer därför att inledas inom Näringsdepartementet.
          </note>
          <note>
            Skolverket har nyligen redovisat ett uppdrag att kartlägga förekomsten
            av rasism, etnisk diskriminering, sexuella trakasserier, homofobi
            och könsrelaterad mobbning. Skolverkets slutsatser är bland annat
            att vuxnas närvaro och ett aktivt arbete på skolorna mot kränkande
            behandling ger resultat i form av ökad trygghet och trivsel samt
            färre kränkningar.
          </note>
          <note>
            Utbildningsdepartementets kampanj mot mobbning, Tillsammans,
            har precis avslutats. En utvärdering visar att kampanjen nått
            ut till 65 % av skolorna i landet. En majoritet av dem som fått
            del av insatserna är nöjda, och många elever upplever att det
            skett en positiv förändring på skolan.
          </note>
          <note>
            Skolverket har i sin redovisning från den systematiska tillsyn
            de utfört beträffande kränkande behandling konstaterat att skolorna
            tar arbetet inom området på allvar och på olika sätt försöker
            åtgärda förekomsten av kränkande behandling. Uppföljningar visar
            att huvudmännen har tagit kritiken på allvar och vidtagit åtgärder
            eller visat att arbetet med att rätta till de påtalade bristerna
            pågår.
          </note>
          <note>
            Skolverket har i dag inga befogenheter att rikta sanktioner mot
            kommuner eller skolor. Kommunen kan dock bli skadeståndsskyldig
            för skador till följd av till exempel mobbning. Skollagskommittén
            har i sitt betänkande Skollag för kvalitet och likvärdighet föreslagit
            att statens sanktionsmöjligheter mot kommunerna utökas. Skolverket
            föreslås få rätt att meddela förelägganden som kan förenas med
            vite. Förslaget ska remissbehandlas under våren.
          </note>
          <note>
            Regeringen ser allvarligt på problemen med att barn och unga
            rör på sig allt mindre och att vällevnadsrelaterade sjukdomar
            och besvär går allt längre ned i åldrarna. Vi avser därför att
            ändra läroplanerna så att skolans ansvar för att erbjuda och anordna
            regelbunden fysisk aktivitet betonas. Myndigheten för skolutveckling
            kommer att få i uppdrag att nära följa hur skolorna arbetar med
            att förverkliga detta nya mål.
          </note>
          <note>
            Dessutom har regeringen för avsikt att inrätta ett nationellt
            resurscentrum för idrott och hälsa vid Örebro universitet. Centrumets
            främsta uppgift ska vara att stödja skolor i deras arbete med
            att utveckla barns och ungas attityder till fysisk aktivitet.
          </note>
          <note type="speaker">
            Anf. 2 KENNETH JOHANSSON (c):
          </note>
          <note>
            Herr talman! Inget, absolut inget, gör så ont och känns så fel
            som när barn och ungdomar far illa, när de känner vilsenhet, otrygghet
            och stress, när de går till skolan efter ytterligare en natt med
            dålig sömn, rödgråtna och med en klump i magen av rädsla och oro
            att bli utsatta för fortsatt mobbning, eller kanske sexuella trakasserier.
          </note>
          <note>
            BRIS får alltfler samtal om problem. Rapporter från Barnombudsmannen
            redovisar att hälsotillståndet hos flickor och pojkar i skolan
            har försämrats markant de senaste tio åren. Nio av tio tillfrågade
            skolkuratorer, skolpsykologer och skolsköterskor uppger att den
            psykiska ohälsan har ökat. Det rör sig om depressioner, ätstörningar,
            övervikt och ångesttillstånd.
          </note>
          <note>
            Så kan vi inte ha det. Vi måste göra något åt situationen, i
            första hand förebygga så att inte problemen uppstår. Om det ändå
            inträffar att elever mår dåligt eller blir utsatta måste snabba
            åtgärder sättas in. Resurser måste finnas och regelverk och handlingsplaner
            fungera.
          </note>
          <note>
            Jag är inte skolpolitiker. Men, trots ministerns svar, är mitt
            intryck av skoldebatten att den är ganska kunskapsfixerad och
            att betydelsen av att eleverna mår bra och har hälsan inte riktigt
            får det utrymme det förtjänar. Jag vill medverka till att lyfta
            fram hälsofrågorna tydligare och att klargöra att elevernas hälsa
            har en direkt avgörande betydelse för hur mycket kunskaper de
            kan ta till sig. Varje kommun och skola har ju ansvar och skyldighet
            att se till att elevernas arbetsplats och studiemiljö är bra och
            att ingen elev mår dåligt av att vara i skolan. Elevvården fick,
            ärligt talat, stryka på foten i besparingstiderna, vilket var
            olyckligt. Det måste vi ändra på. Det ger
          </note>
          <note>
            Centerpartiets politik möjligheter till.
          </note>
          <note>
            Jag har inte så mycket att invända mot ministerns svar när det
            gäller skolhälsovården. Vi är ganska överens om att det behövs
            förstärkningar. Det förutsätter - och det önskar jag också få
            bekräftat av ministern - att Skolverket framöver kontinuerligt
            kommer att följa frågan.
          </note>
          <note>
            När det gäller mobbningen redovisar ministern en rad åtgärder.
            Det är åtgärder som jag till största delen tycker är bra. Men
            det räcker ju inte när man ser att uppåt 130 000 barn och ungdomar,
            enligt en del beräkningar, är utsatta för någon form av mobbning.
          </note>
          <note>
            Det är en förskräcklig situation, fullständig oacceptabel. Jag
            har några följdfrågor till ministern.
          </note>
          <note>
            Jag har tagit del av det utredningsförslag som ligger. Men anser
            ministern att Skolverket ska ges sanktionsmöjligheter? När kommer
            i så fall ett skarpt förslag från regeringen? Anser ministern
            vidare att lärare ska ha möjligheter att hänvisa elever till enskild
            undervisning och omplacering i extraordinära situationer? Jag
            vill dessutom fråga om en kommun kan bli skadeståndsskyldig för
            skador till följd av mobbning. Det framgick av ministerns svar.
            Men hur ofta har det inträffat, och vem är det som har bevisbördan?
          </note>
          <note>
            För mig är detta en oklarhet. Från Centerpartiets sida vill vi
            att man ser över detta så att det blir mer verkningsfullt med
            en skadeståndsmöjlighet.
          </note>
          <note>
            Slutligen, herr talman, undrar jag om en möjlighet till fler
            idrottslektioner på schemat är något som diskuteras och om ministern
            kan ha en viss förståelse för att det skulle kunna vara verkningsfullare
            än de idéer som hittills har presenterats.
          </note>
          <note type="speaker">
            Anf. 3 Utbildningsminister THOMAS ÖSTROS (s):
          </note>
          <note>
            Herr talman! Det är väldigt viktiga frågeställningar som Kenneth
            Johansson tar upp. På min begränsade tid, som redan har börjat
            löpa, kommer jag inte att kunna gå in på djupet på var och en
            av dessa för skolan centrala frågeställningar. Det handlar om
            hela det breda uppdrag som skolan har när det gäller dels kunskaper,
            dels elevers utveckling i ett bredare synsätt - tryggheten, möjligheterna
            att lära sig grundläggande värderingar. Vi har hela diskussionen
            om mobbning och kränkande behandling i skolan. Där måste vi bli
            mycket bättre på varje skola - dels med det förebyggande arbetet,
            dels med att ta resolut aktion när detta inträffar. Sedan har
            vi frågan om fysisk aktivitet och idrottens ställning i skolan.
            Detta är tre mycket stora områden som vart och ett förtjänar en
            djupare debatt.
          </note>
          <note>
            Låt mig börja med att säga till Kenneth Johansson att jag inte
            tror att problemet är en kunskapsfixering i skolan. Jag tror att
            de här synsätten är nödvändiga båda två och befruktar varandra.
            Det går inte att säga att vi ska lägga mindre vikt vid kunskaper
            i skolan, utan vi måste lägga mycket stor vikt vid att barn och
            ungdomar får de kunskaper de behöver för att kunna leva ett gott
            liv som självständiga medborgare. Men vi behöver också bli bättre
            på det bredare perspektivet, elevernas utveckling som ansvarstagande
            människor som behandlar varandra väl och som lär sig grundläggande
            värderingar i skolan.
          </note>
          <note>
            Det är riktigt som Kenneth Johansson säger:
          </note>
          <note>
            Elevvården har fått stryka på foten. Den utsattes i många kommuner
            för ganska tuffa besparingar under saneringsåren. Jag tror att
            det har smärtat både Kenneth Johansson och mig mycket att se detta,
            men det är sådant som en ekonomisk kris ställer till i ett land.
          </note>
          <note>
            Då är det desto mer glädjande att se att när nu resurserna till
            skolan åter ökar - mycket tack vare att regering och riksdag har
            tagit fram ett extra statligt stöd till kommunerna riktat mot
            skolan, ett stöd som alltså bara får användas för att anställa
            lärare och andra specialister i skolan - har vi också fått en
            vändning när det gäller elevhälsan.
          </note>
          <note>
            En inte så liten andel av den nya personal som nu anställs -
            och de är tusentals - är skolkuratorer, skolsköterskor och den
            typen av personalgrupper som är så oerhört viktiga för elevhälsan,
            för tryggheten och för barns och ungdomars utveckling. De kommer
            tack vare att vi har varit väldigt tydliga i att en sådan här
            resurs ska öronmärkas till skolan. Många områden behöver nya resurser,
            men skolan är av största vikt.
          </note>
          <note>
            Därför har vi öronmärkt de här pengarna, 5 miljarder, som möjliggör
            anställning av 15 000 personer.
          </note>
          <note>
            Trots Kenneth Johanssons engagemang är jag besviken över att
            behöva notera att Centern inte ställer upp på att pengar ska riktas
            direkt till skolan. Jag hoppas att ni överväger det framöver.
            Jag tror att skolan behöver det, inte minst för möjligheterna
            att stärka elevhälsan.
          </note>
          <note>
            När det gäller kränkande behandling i skolan är det naturligtvis
            ingen fråga där någon av oss kan säga att vi är nöjda med dagens
            läge. Så länge det finns ett enda barn eller en enda ung person
            som utsätts för kränkande behandling återstår mycket att göra
            för att få en bättre miljö i skolan. Jag tror också att vi kan
            stärka det arbetet genom att gå mot mer av den typ av handlingsplaner
            som visar sig fungera i realiteten.
          </note>
          <note>
            Därför har vi gett Skolverket i uppdrag att ta fram kunskap kring
            detta: När nu varje skola har ett förebyggande arbete och ett
            handlingsprogram mot kränkande behandling, vad kan vi nu se har
            fungerat väl och mindre väl? Verket ska också ge mer handfasta
            riktlinjer och råd till skolorna om hur man bör arbeta.
          </note>
          <note>
            Detta uppdrag till Skolverket är ett strategiskt viktigt uppdrag,
            eftersom det också ger grunden för att ta ytterligare steg.
          </note>
          <note>
            Nu är min talartid ute. Det återstår mycket att säga om flera
            av frågorna, men jag får återkomma.
          </note>
          <note type="speaker">
            Anf. 4 KENNETH JOHANSSON (c):
          </note>
          <note>
            Herr talman! Jag delar det allra mesta som utbildningsministern
            framför. Det handlar både om kunskapsinhämtande och om att se
            till helheten och hälsan. Mitt intryck är som sagt att det i dag
            är för starkt fokus på den ena delen. Jag hoppas att det kan bli
            mer balans här.
          </note>
          <note>
            När det sedan gäller resurser har vi olika synsätt på hur dessa
            ska fördelas. Jag har fullt förtroende för förtroendevalda om
            de har tillgång till resurser och om inte det statliga kommer
            med alltför mycket pekpinnar och lägger sig i det kommunala arbetet.
            Där har vi en skillnad. Den debatten är dock inte så fruktbar
            nu. Men Centerpartiet tilldelar kommunerna mer i resurser än vad
            regeringen gör. Sedan fördelar vi det på olika sätt.
          </note>
          <note>
            Vidare tycker jag att en rätt dimensionerad skolhälsovård med
            hög kompetens är oerhört viktig att få till stånd. Jag utgår ifrån
            att det också kommer att bli fallet, att vi kan tilldela mer resurser,
            oavsett metod, och att vi kan uppvärdera yrkesrollen. Det finns
            undersökningar som visar att till exempel skolsköterskor har en
            mycket svår arbetsmiljö och ett mycket ensamt jobb. Detta är ett
            exempel på ett arbete som behöver ses över. Vi behöver uppvärdera
            både dem och annan personal inom elevvården.
          </note>
          <note>
            När det sedan gäller mobbningen handlar det om resurser och förebyggande
            insatser. Jag ställde några frågor som jag kanske kan få svar
            på i nästa inlägg.
          </note>
          <note>
            Jag frågade: Bör Skolverket enligt ministerns uppfattning ges
            sanktionsmöjligheter? Vi från Centerpartiet tycker det. Utredningen
            säger det. Men vad är regeringens uppfattning?
          </note>
          <note>
            Vi tycker också att det kan vara befogat att förstärka lärares
            sanktionsmöjligheter i form av enskild undervisning och omplacering
            i extraordinära fall.
          </note>
          <note>
            Hur ser ministern på det?
          </note>
          <note>
            Sedan har vi tagit upp detta med skadeståndet.
          </note>
          <note>
            Centerpartiet vill utreda om en skolhuvudman som inte tar itu
            med mobbningen också ska bli tvungen att ersätta eleven ekonomiskt
            via skadestånd. I ministerns svar står det "kan", men det är luddigt.
            Mig veterligen har detta hittills inte använts, men rätta mig
            gärna om jag har fel i den delen.
          </note>
          <note>
            När det slutligen gäller den fysiska aktiviteten i skolan har
            vi från Centerpartiet under flera år påtalat, tillsammans med
            andra, betydelsen av idrott och hälsa i skolan. Vi vet att förebyggande
            hälsovård i form av goda kostvanor och regelbunden fysisk aktivitet
            är jätteviktigt för bra resultat i studiearbetet. Jag tycker att
            det är bra att ministern på senare tid har aktualiserat den delen.
            Viktigt är dock att den metod som väljs också får det resultat
            som jag utgår från att ministern vill ha, nämligen ökade fysiska
            aktiviteter och ett bättre hälsoläge. Då är min fråga: Hur ska
            det se ut?
          </note>
          <note>
            Vore det inte bättre om man fick in mer av idrott och hälsa direkt
            på skolschemat? Finns det inte annars en risk för att det som
            nu presenteras i slutänden inte leder fram till önskat resultat?
          </note>
          <note type="speaker">
            Anf. 5 Utbildningsminister THOMAS ÖSTROS (s):
          </note>
          <note>
            Herr talman! Låt mig uppehålla mig en del vid den viktiga diskussionen
            om hur vi skärper agerandet när det gäller att stoppa kränkande
            behandling i skolan. En viktig grund för detta är de förslag vi
            nu har fått från Skollagskommittén och som vi alldeles snart kommer
            att lämna ut på remiss. Här finns ett antal frågeställningar som
            lyfts fram. Det är exempelvis möjligheterna för skolans ledning
            att agera om man i vissa fall måste flytta på en elev för att
            eleven är våldsam och stör miljön så att det blir till en reell
            skada för kamrater i skolan. Den möjligheten finns också i dag,
            men Skollagskommittén gör det tydligare och lägger ansvaret hos
            rektor att vidta nödvändiga åtgärder. Det är ett principiellt
            bra förslag. Sedan ska vi se på remissynpunkterna angående den
            praktiska tillämpningen och hur skolorna reagerar på den typen
            av lösning. Det är bra att göra det tydligare.
          </note>
          <note>
            Sedan en kort tid tillbaka har varje skola i dag en skyldighet
            att upprätta en handlingsplan där rektor ansvarar för att det
            faktiskt finns en konkret idé om hur man ska jobba både förebyggande
            och ingripa när någon behandlas kränkande.
          </note>
          <note>
            Det här är ett utvecklingsarbete. En del skolor gör det bra,
            andra gör det inte bra. Också här kommer en ny skollag att kunna
            skärpa det ansvaret, men vi kan också använda oss av Skolverkets
            arbete för att se vilka metoder som fungerar och vilka som inte
            fungerar.
          </note>
          <note>
            I Norge använder man i stor utsträckning metoder som är forskningsbaserade;
            man har tittat på vilka metoder som har fungerat. Jag tycker att
            vi ska gå åt det hållet, men kanske inte så renodlat som Norge.
          </note>
          <note>
            Där har man valt en modell, och jag tvivlar på att just en modell
            alltid är den som fungerar.
          </note>
          <note>
            I Skollagskommitténs arbete kommer också frågan om sanktioner
            mot kommuner fram. Man konstaterar att det är sällan eller aldrig
            som en kommun har brutit mot lagen i ett tillsynsärende som Skolverket
            har utfört. Man ifrågasätter till viss del att det behövs, men
            man föreslår ändå att det tillkommer en sanktionsmöjlighet.
          </note>
          <note>
            Det är ett intressant förslag som jag har en försiktigt positiv
            inställning till. En av anledningarna är att vi har sett att man
            i kommunerna har börjat använda möjligheten att bryta mot lagen
            som ett politiskt instrument. Det är någonting nytt för svensk
            politisk tradition. Det har funnits en del kommuner i Stockholmsområdet,
            ledda av nyliberala ledningar, som har sett det som ett slags
            politisk idé att genom att bryta mot skollagen eller andra lagar
            - budgetlagen är ett populärt exempel - få mycket uppmärksamhet
            och genomslag i medierna, och så händer kanske någonting positivt
            av det. Det är ett slags nyliberalismens
          </note>
          <note>
            AFA i utomparlamentariska aktioner. Det är en väldigt dålig metod
            att bedriva politik. Därmed finns det skäl att fundera kring sanktionsmöjligheter,
            om man nu börjar uppfatta lagstiftningen som ett slags bollplank
            att bryta mot för att skapa uppmärksamhet även från politiskt,
            vanligtvis, ansvarsfulla grupper.
          </note>
          <note>
            Skadestånd döms ut av domstolar. När vi skärper ansvaret för
            skolledningar att agera och ha genomtänkta planer innebär det
            också att skadeståndsgrunden skärps. En domstol kan då bedöma
            om givna uppdrag följs. Sedan den senaste skärpningen finns det,
            mig veterligt, inget domstolsavgörande, men det bör ha skapats
            en skärpning i möjligheten att få skadestånd.
          </note>
          <note>
            Sist kommer jag till frågan om idrott i skolan. Jag har fem sekunder
            kvar, och jag får återkomma i nästa replik.
          </note>
          <note>
            Jag tror inte att det bara handlar om idrottstimmar.
          </note>
          <note>
            Undersökningar visar, och idrottsrörelsen pekar själv på dem,
            att många elever inte tar del av idrottstimmarna. Det är kanske
            många gånger de eleverna som bäst behöver röra på sig. Det visar
            att vi behöver angripa dessa problem på bredare front än bara
            just idrottstimmarna i skolan.
          </note>
          <note type="speaker">
            Anf. 6 KENNETH JOHANSSON (c):
          </note>
          <note>
            Herr talman! Jag får tacka för diskussionen. Anledningen till
            att jag ställde interpellationen till skolministern var ju att
            lyfta fram hälsofrågorna i skolan tydligare - mot bakgrund av
            att situationen inte är tillfredsställande utan snarare på vissa
            områden har försämrats. Vi i Centerpartiet vill medverka till
            en hälsosammare skola. Vi vill satsa mer på förebyggande insatser
            och vid behov ingripa tidigt. Vi har varit tydliga med att vi
            vill se en förstärkt skolhälsovård och ytterligare åtgärder mot
            mobbning. Ingen elev ska behöva må dåligt av att gå till skolan.
            Elevernas möjligheter till fysiska aktiviteter i skolan behöver
            förbättras.
          </note>
          <note>
            Av de svar jag har fått från ministern framgår det att det finns
            en samsyn vad gäller att det behövs förstärkningar i skolhälsovården.
            Vi kommer att bidra med den kraft vi har.
          </note>
          <note>
            Mobbning är ett oerhört komplext problem som kräver en mångfald
            av insatser. Det är inte minst stöd till föräldrar. Det är stöd-
            och kunskapsutveckling för personal. Det handlar om lagstiftning,
            regler och ett verkningsfullt handlande från skolledningens sida.
          </note>
          <note>
            Jag är övertygad om att det här krävs ytterligare åtgärder. Jag
            hör att en del saker är på gång, och jag har redovisat en del
            ytterligare synpunkter som vi i Centerpartiet driver. Arbetet
            får inte misslyckas. Här krävs en nollvision.
          </note>
          <note>
            Slutligen kommer vi till frågan om idrott och hälsa. Låt oss
            se på möjligheten att där finns verkningsfulla modeller. Jag tror
            att det är fråga om både-och.
          </note>
          <note>
            Det handlar om att både få in mer idrott på schemat men att också
            utnyttja kontakter med föreningsliv och andra i skolarbetet. Då
            tror jag att vi kan få en hälsosammare skola.
          </note>
          <note type="speaker">
            Anf. 7 Utbildningsminister THOMAS ÖSTROS (s):
          </note>
          <note>
            Herr talman! Jag noterar också att det finns en bred samsyn mellan
            Kenneth Johansson och Centerpartiet och Socialdemokraterna i de
            viktiga skolfrågorna. Här har vi en möjlighet till fortsatta diskussioner
            när det gäller hur vi ska uppnå målet att alla barn får möjlighet
            att röra på sig varje dag i skolan. Idrottstimmarna är naturligtvis
            en viktig beståndsdel, men precis som Kenneth Johansson pekar
            på kan det vara ett intimare samarbete mellan skolan och föreningslivet,
            där inte minst idrottsrörelsen - och den miljard vi bidrar med
            - också blir mer aktiv i skolan och bidrar till att skapa modellerna
            för daglig fysisk aktivitet i skolan.
          </note>
          <note>
            Det finns jättefina exempel. Bunkefloskolan är ett sådant exempel.
            På flera håll i landet har man redan börjat arbeta på detta sätt.
            Jag ser fram emot ett samarbete med Centerpartiet på det området.
          </note>
          <note>
            Överläggningen var härmed avslutad.
          </note>
          <note>
            4 § Svar på interpellation 2002/03:155 om universitetsstatus
          </note>
          <note type="speaker">
            Anf. 8 Utbildningsminister THOMAS ÖSTROS (s):
          </note>
          <note>
            Herr talman! Per Bill har frågat mig vilka åtgärder jag avser
            att vidta för att säkerställa att högskolor nått upp till de uppsatta
            kvalitetsmålen innan de får sin universitetsstatus och för att
            säkerställa universitetsbegreppets trovärdighet.
          </note>
          <note>
            Sverige har i dag ett högskolelandskap med ett flertal universitet
            med examensrätt i forskarutbildningen inom samtliga vetenskapsområden
            och några högskolor som tilldelats vetenskapsområde, det vill
            säga som har rätt att utfärda examina inom forskarutbildningen
            inom ett avgränsat område. Därutöver har vi ett stort antal högskolor
            som inte har rätt att självständigt bedriva forskarutbildning
            men som däremot numera även de har fasta forskningsresurser. Detta
            högskolelandskap är ett uttryck för regeringens strävan att skapa
            minst en stark högskola i varje län.
          </note>
          <note>
            Givetvis måste en mycket noggrann kvalitetsbedömning göras inför
            ett beslut om att ge en högskola universitetsstatus eller vetenskapsområde.
            Därför begärs ett yttrande från Högskoleverket innan beslut fattas.
          </note>
          <note>
            När Högskoleverket ska göra sin prövning av en högskolas förutsättningar
            att erhålla vetenskapsområde tillsätter verket en bedömargrupp
            som gör en kvalitetsbedömning. På grundval av bedömargruppens
            rapport fattar sedan Högskoleverkets styrelse sitt beslut om yttrande.
          </note>
          <note>
            Högskoleverkets yttrande ligger sedan till grund för det beslut
            regeringen sedan fattar, antingen detta avser vetenskapsområde
            eller universitetsstatus. Det är också denna procedur som säkerställer
            att högskolor uppfyller högt ställda kvalitetskrav innan de får
            sitt vetenskapsområde eller sin universitetsstatus.
          </note>
          <note>
            Jag vill i detta sammanhang samtidigt påpeka att det svenska
            systemet för kvalitetsutvärdering av den högre utbildningen, som
            trädde i kraft 2001, anses vara ett av de mest ambitiösa i Europa.
            Det innebär bland annat att Högskoleverket regelbundet ska utvärdera
            alla lärosäten, ämnen och program och som en sista åtgärd kan
            återkalla ett examenstillstånd.
          </note>
          <note>
            Högskoleverket ska även regelbundet kvalitetsgranska forskarutbildningen.
          </note>
          <note>
            Vad gäller det nu aktuella lärosätet, Mitthögskolan, vågar jag
            påstå att få lärosäten i Sverige har genomgått så omfattande kvalitetsutvärderingar
            som
          </note>
          <note>
            Mitthögskolan. Beslutet att tilldela Mitthögskolan universitetsstatus
            har föregåtts av en ingående bedömningsprocess.
          </note>
          <note>
            Mitthögskolan ansökte 1997 om att få benämnas universitet år
            2000. Regeringen förklarade 1998 att
          </note>
          <note>
            Mitthögskolan skulle ges förutsättningar att utvecklas till universitet.
            Mitthögskolans anslag till forskning och forskarutbildning har
            därefter under perioden
          </note>
          <note>
            2000-2003 höjts med 47 miljoner kronor.
          </note>
          <note>
            Mitthögskolan inkom i januari 2000 med en komplettering till
            den tidigare inlämnade ansökan om att få bli universitet. Regeringen
            beslutade i oktober
          </note>
          <note>
            2000 att från den 1 januari 2001 tilldela Mitthögskolan naturvetenskapligt
            vetenskapsområde, eftersom högskolans naturvetenskapliga forskning
            av Högskoleverket bedömdes uppfylla högt ställda kvalitetskrav.
          </note>
          <note>
            Mitthögskolan återkom i januari 2002 med en ansökan om humanistisk-samhällsvetenskapligt
            vetenskapsområde och prövning av benämningen universitet. Ansökan
            om vetenskapsområde remitterades till
          </note>
          <note>
            Högskoleverket för yttrande.
          </note>
          <note>
            I sitt beslut om att Mitthögskolan ska få universitetsstatus
            från den 1 januari 2005 har regeringen tagit fasta på Högskoleverkets
            bedömning att de humanistisk-samhällsvetenskapliga forskningsmiljöerna
            bör ges ytterligare en tid att konsolidera sig. Jag förutsätter
            att de två år som återstår innan Mitthögskolan blir universitet
            kommer att utnyttjas till detta.
          </note>
          <note>
            Regeringen anser också, liksom Högskoleverket, att Mitthögskolan
            bör vidareutveckla sin forskning och forskarutbildning inom det
            humanistisksamhällsvetenskapliga området på det sätt som Högskoleverket
            har efterfrågat.
          </note>
          <note>
            Regeringen anser dock, mot bakgrund av den ambitiösa utveckling
            av forskning och forskarutbildning som Mitthögskolan har uppvisat
            sedan den första prövningen gjordes 1998, liksom det goda interna
            kvalitetsarbete som Mitthögskolan enligt Högskoleverkets bedömning
            visat, att Mitthögskolan själv är mogen att ansvara för utvecklingen
            av sin forskningsoch forskarutbildningsmiljö.
          </note>
          <note>
            Mitthögskolans ledning har också förklarat sig beredd att omedelbart
            vidta åtgärder inom det humanistisk-samhällsvetenskapliga vetenskapsområdet
            för att stärka i första hand de forskarutbildningsmiljöer som
            enligt Högskoleverkets bedömargrupp är starkast.
          </note>
          <note>
            Högskoleverkets kvalitetsgranskningar borgar för att regeringsbeslut
            om universitetsstatus och vetenskapsområde baseras på högt ställda
            kvalitetskrav.
          </note>
          <note>
            Som jag sade tidigare har Sverige ett synnerligen ambitiöst kvalitetsutvärderingssystem,
            som vi självklart ska värna om för att säkerställa att universitetsbegreppet
            behåller sin trovärdighet.
          </note>
          <note>
            Allt detta borde vara väl känt för Per Bill. Jag misstänker därför
            att Per Bills interpellation snarare bottnar i Moderaternas motstånd
            mot att bygga ut högskolan i hela landet.
          </note>
          <note type="speaker">
            Anf. 9 PER BILL (m):
          </note>
          <note>
            Herr talman! Jag får börja med att tacka för ett långt och snabbt
            svar.
          </note>
          <note>
            Det är ett svar som egentligen inte motsäger min verklighetsbeskrivning,
            som handlar om duktiga, ambitiösa högskolor som inte riktigt når
            upp till den ribba som är upplagd när det gäller kvalitetskrav
            och där det sedan kommer in politiska värderingar.
          </note>
          <note>
            Jag tackar också, herr talman, för den lilla insinuationen på
            slutet som dels ger mig möjlighet att tala om hur det verkligen
            ser ut, dels ger mig rätten till några kryddiga motinsinuationer.
          </note>
          <note>
            Herr talman! Jag har absolut ingenting emot nya högskolor. Tvärtom
            har jag flera gånger i debatter med utbildningsministern berättat
            att min syn är att det här är bra också för de stora universiteten
            och andra högskolor, därför att det ger en institutionell konkurrens
            och innebär att högskolor och universitet får kämpa lite grann
            för att få studenter. Man blir inte tvingad att åka långt för
            att läsa någonting, utan vill man kan man göra det relativt nära.
            Det är bra.
          </note>
          <note>
            Jag har heller ingenting emot Mitthögskolan.
          </note>
          <note>
            Tvärtom skulle jag kunna stå långt fram i ledet för att välkomna
            Mitthögskolan den dag som Högskoleverket ger klartecken att de
            har klarat alla kvalitetskrav.
          </note>
          <note>
            Det som oroar mig när det gäller det här är att vi har sett dels
            en urholkning av grundutbildningen, dels en urholkning av forskningsanslagen
            och dels en politisering av både högskole- och forskningspolitiken.
          </note>
          <note>
            Vad vi nu ser är en politisering som egentligen innebär att Socialdemokraterna
            skapar ett tvåvägssystem för högskolor som vill bli universitet.
            Det ena spåret, som jag skulle vilja var det enda spåret, handlar
            om att man jobbar hårt med sin kvalitet och att
          </note>
          <note>
            Högskoleverket och deras professionella granskare ska säga till
            när man har uppnått kvalitetsmålen.
          </note>
          <note>
            Därmed kommer utnämningen från regeringen.
          </note>
          <note>
            Men nu har det vid flera tillfällen synts ett annat spår i snön,
            ett spår som handlar om att man går mycket långt på kvalitetsnivån
            men att man sedan kan samla ihop lobbyister, LO och lokala sossepolitiker
            och kräva att bli godkänd trots att man inte har kvalat in enligt
            de kvalitetskrav som varit uppsatta. Då oroar jag mig, därför
            att helt plötsligt blir politiska kontakter viktigare än det sista
            mödosamma kvalitetsarbetet.
          </note>
          <note>
            Det här riskerar att universitetsbegreppet tappar kvalitetsvärde.
          </note>
          <note>
            Ser inte utbildningsministern någon risk i den här smitvägen
            för att bli universitet, som vi har sett flera prov på de senaste
            fem åren? Eller är det kanske så illa att det här egentligen är
            ett kalkylerat sätt att köpa röster? När man är nästan ända framme,
            när det är bara något eller några år kvar, säger Socialdemokraterna:
            Nu utnämner vi er till universitet ändå, och sedan behöver ni
            inte göra det sista arbetet - dessutom får vi många hundra eller
            tusen extra röster i dessa orter därför att vi har hjälpt er över
            den sista kvalgränsen. Är det verkligen så illa?
          </note>
          <note type="speaker">
            Anf. 10 BIRGITTA SELLÉN (c):
          </note>
          <note>
            Herr talman! Tack, utbildningsministern och regeringen, för att
            vi i vårt län och Mitthögskolan äntligen har nått målet. Jag är
            alltså inte så negativ som Per
          </note>
          <note>
            Bill.
          </note>
          <note>
            Jag har kämpat under många år och vet att kvalitetsbedömningen
            har gjorts i många olika omgångar.
          </note>
          <note>
            Vi har också från vårt håll i Centerpartiet stött det här i våra
            motioner och avsatt extrapengar till forskning och så vidare.
            Mitthögskolans bedömningsprocess har varit ingående. Precis som
            ministern säger har få lärosäten i Sverige genomgått så omfattande
            kvalitetsvärderingar som Mitthögskolan.
          </note>
          <note>
            Mitthögskolan har ansökt i flera år och fått vänta och vänta.
            Jag tror att det är bra, för ett tag växte
          </note>
          <note>
            Mitthögskolan så att det var kvantitet i stället för kvalitet.
            Nu börjar vi som bor nära se kvaliteten. De uppfyller de uppsatta
            kriterierna för att få bli ett universitet och få universitetsstatus.
            Den 1 januari 2005
          </note>
          <note>
            var ett glädjebesked - jag hoppade högt av glädje när jag läste
            meddelandet häromveckan.
          </note>
          <note>
            Jag har en liten fundering vad gäller pengarna.
          </note>
          <note>
            Visserligen har det tillförts pengar, 47 miljoner, från
          </note>
          <note>
            2000 till 2003. Men när Örebro, Jönköping och Karlstad fick universitetsstatus
            såg vi att det inte följde med pengar. De har fått skylten men
            inte resurserna.
          </note>
          <note>
            Hur ser det ut med det i framtiden? Kan vi hoppas på att få mer
            resurser till Mittuniversitetet, eller vad det nu kommer att heta?
          </note>
          <note>
            Jag skulle vilja ställa en fråga till Per Bill varför han är
            så orolig för att universitetsbegreppet ska få sämre trovärdighet.
            Jag blev mycket illa berörd av skrivningen i interpellationen:
            "Nu ger regeringen
          </note>
          <note>
            Mitthögskolan löfte om titeln universitet utan att högskolan
            nått upp till de uppsatta kvalitetsmålen.
          </note>
          <note>
            Det är som att lova en nyinskriven läkarstudent sin legitimation,
            oavsett vilka kurser han går eller klarar."
          </note>
          <note>
            Jag tyckte att det var ett väldigt anmärkningsvärt uttalande.
            Det fick mig att tro att Per Bill inte känner till de kvaliteter
            som finns på Mitthögskolan. Visserligen säger Per Bill i sitt
            anförande att han tycker att det är en bra högskola, men jag börjar
            fundera: Ska man inte utse fler universitet? Är det där Moderaternas
            tvekan ligger? Vi har ju upplevt att även lokala riksdagspolitiker
            med moderat stämpel har varit negativa till att Mitthögskolan
            ska få bli universitet.
          </note>
          <note>
            Jag ser det så att det här är en högskola som verkligen ligger
            i tiden.
          </note>
          <note>
            Andra universitet och högskolor har under årens lopp kritiserat
            distansutbildningen, som är specifik för Mitthögskolan, medan
            vi har sett det som att det verkligen ligger i tiden. Den teknik
            som finns i dag talar ju för distansutbildning. Mitthögskolan
            - eller jag ska kanske börja säga Mitthöguniversitetet - är en
            föregångare som jag tror kommer att få väldigt stort värde för
            framtiden.
          </note>
          <note type="speaker">
            Anf. 11 ULF NILSSON (fp):
          </note>
          <note>
            Herr talman! Debatten om begreppet universitet i
          </note>
          <note>
            Sverige är ofta väldigt laddad, och vi vet alla att det ligger
            en väldig status i universitetsbegreppet. Vi ser hur högskolor
            på olika håll i landet och hur politiker i region och kommun kämpar.
            Vi ser hur politiker i enskilda motioner i riksdagen och i skrivelser
            till regeringen kämpar för att just deras högskola ska bli universitet
            och få universitetsstatus.
          </note>
          <note>
            För mig har definitionen på ett universitet, fram till för några
            år sedan, varit att det är någonting med bredd och djup. Det har
            flera vetenskapsområden och examinationsrätt när det gäller forskare,
            och inom vetenskapsområdena bedriver man forskning i ett stort
            antal ämnen. Egentligen är det fortfarande min definition, men
            jag har insett att det har skett en glidning utan att någon egentligen
            har talat om vad den nya definitionen på ett universitet innebär.
          </note>
          <note>
            I dag kan ju regeringen mycket väl tänka sig att diskutera universitetsstatus
            om man har något eller några ämnen man forskar i och har examinationsrätt.
          </note>
          <note>
            Med tanke på laddningen i begreppet borde det finnas något slags
            konsekvens i bedömningen och vissa lättbegripliga principer, så
            att det inte blir vad regeringen i det enskilda fallet tycker
            är lämpligt.
          </note>
          <note>
            Jag har väldigt svårt att se en riktig konsekvens i behandlingen.
            Jag vet att man i Jönköping ansökte om vetenskapsområde, som Högskoleverket
            tillstyrkte 2001; det ligger fortfarande hos regeringen.
          </note>
          <note>
            Jag vet att Malmö högskola och Södertörns högskola ansökte om
            universitetsstatus för ett år sedan, och det har ännu inte lämnats
            till Högskoleverket. Mitthögskolan får däremot löfte om att bli
            universitet mot
          </note>
          <note>
            Högskoleverkets rekommendation. Det är klart att det då är lätt
            att få intryck av att det handlar mer om politiska och taktiska
            beslut än om beslut som är grundade på kvalitetsbedömningar. Därför
            skulle jag helt enkelt vilja ställa en fråga till utbildningsministern,
            för klarhetens skull: Vad behövs för att en högskola ska få kallas
            universitet? Räcker det med en begränsad forskarutbildning i ett
            ämne? Behövs det en bredd?
          </note>
          <note>
            Jag menar att konsekvens är det bästa. Kanske ska vi lämna den
            gamla definitionen helt och bara säga att alla högskolor som bedriver
            någon form av godkänd forskning ska kallas universitet. Det finns
            ju vissa länder som gör så. Att som i dag ha kvar den oerhörda
            statusen i begreppet universitet och samtidigt inte ha klart för
            sig vilka regler som gäller är väldigt förvirrande och frustrerande
            för många av våra lokala politiker och för många av våra forskare
            och universitets- och högskoleanställda.
          </note>
          <note>
            Min enkla fråga är alltså: Vad menar utbildningsministern är
            definitionen på en högskola som ska ha rätt att benämna sig universitet?
          </note>
          <note type="speaker">
            Anf. 12 Utbildningsminister THOMAS ÖSTROS (s):
          </note>
          <note>
            Herr talman! Är det något som regeringen har varit väldigt tydlig
            med - ibland har vi faktiskt varit i konflikt med flera borgerliga
            partier - så är det hur viktigt det är med kvalitetsgranskningar
            i högskolan.
          </note>
          <note>
            Det handlar om hur viktigt det är att vi stärker Högskoleverkets
            ställning, så att man verkligen gör omfattande regelbundna, inte
            ad hoc-mässiga utan systematiska, kvalitetsutvärderingar av det
            svenska högskoleväsendet.
          </note>
          <note>
            På den här punkten har inte minst Per Bill backat efter hand.
            Han har uttryckt sin respekt för att Högskoleverket i dag, efter
            regeringens initiativ, faktiskt fungerar precis på ett sådant
            sätt som vi har rätt att kräva, som en respekterad institution
            som med hjälp av forskare gör bedömningar av den vetenskapliga
            kvaliteten.
          </note>
          <note>
            Det andra, minst lika viktiga, är att beslutsfattare respekterar
            de här bedömningarna. Också där har vi varit mycket tydliga från
            regeringen. I takt med att vi har byggt upp den här kvalitetsgranskningen
            har vi gett Högskoleverket befogenheter att till och med gå så
            långt som att ta bort examensrätten om till exempel kvalitetskraven
            inte uppfylls i någon utbildning. Det har också skett i praktiken.
            Det är ett väldigt genomgripande beslut för en högskola, men det
            leder till att kvaliteten förbättras, och man får en tydlig ribba
            som alla ska nå. Det är en väldigt viktig förändring som innebär
            att skolorna, också när de har blivit universitet, kontinuerligt
            kommer att utsättas för en kvalitetsgranskning av forskare, lärare
            och studenter både i grundutbildning och i forskarutbildning.
          </note>
          <note>
            Det finns ett slags missförstånd i diskussionen om att regeringen
            inte följer Högskoleverkets beslut.
          </note>
          <note>
            Högskoleverket var mycket tydligt med att det är tid som krävs
            för att man ska nå kvalitetskraven och att man ska följa bedömargruppens
            rekommendationer om att koncentrera insatserna mera till ett antal
            ämnen inom humaniora och samhällsvetenskap. Därför kom också Högskoleverket
            med ett pressmeddelande samtidigt som regeringen fattade beslutet
            som rubricerades: "Det är ett klokt beslut". Högskoleverket skriver:
          </note>
          <note>
            "Beslutet följer det förslag som Högskoleverkets styrelse överlämnade
            till regeringen i december förra året. Regeringen har tagit fasta
            på bedömningen att det behövs ytterligare ett par år för att utveckla
            och förstärka forskningsmiljön inom det humanistisksamhällsvetenskapliga
            vetenskapsområdet."
          </note>
          <note>
            Högskoleverket skriver vidare:
          </note>
          <note>
            "Högskolverket anser också att en ny prövning av det aktuella
            vetenskapsområdet inte är värd det omfattande arbete en sådan
            prövning innebär. Däremot kommer Högskoleverket att fortsätta
            att granska kvaliteten på Mitthögskolans grund- och forskarutbildning
            inom ramen för de ordinarie kvalitetsutvärderingarna."
          </note>
          <note>
            Ni ifrågasätter väl inte att Högskoleverket är en stark och oberoende
            myndighet. Regeringen följer naturligtvis mycket noggrant och
            tar till sig vad Högskoleverket har att säga.
          </note>
          <note>
            Det är en intressant spricka som kommer fram, som har varit så
            tydlig hela tiden. Centern är intresserad av att driva en högskoleutveckling
            som gör att fler studenter får chansen att läsa vid högskolorna.
          </note>
          <note>
            Det gäller också fler forskarstuderande, som Sverige behöver.
            Vi behöver fler som har disputerat, som kan bli lärare i högskolan,
            som kan jobba i näringslivet och i offentlig sektor. Det behövs
            i hela landet. Därför har det varit så viktigt att också stärka
            högskolorna runtom i vårt land. Det har varit ett bra samarbete
            med Centern. Tyvärr har det hackat de senaste åren för att Centern
            har valt att samverka med de övriga borgerliga partierna. Per
            Bill och kanske också Ulf
          </note>
          <note>
            Nilsson, fast jag vet inte säkert, är som ett släpankare som
            efterhand accepterar besluten och säger: De var inte så dumma.
            Det var nog bra med lite mer konkurrens.
          </note>
          <note>
            Precis så tycker jag. Det ska vara starka aktörer som konkurrerar
            med varandra. Alla ska inte bli universitet. Det lönar sig att
            jobba hårt med att specialisera sig, bli allt bättre inom de områden
            där man har styrkor. Då kan man ta ett steg vidare och få rätten
            till forskarutbildning, men för det stora flertalet högskolor
            kommer det att handla om att man har ansvar för grundutbildningen.
            För att få bedriva forskarutbildning måste man då samverka med
            de universitet som har rätten till forskarutbildning. Det är en
            stark modell för högskolans utveckling som har lett till Mälardalens
            högskola, som klarar sig väldigt bra i konkurrensen på teknikområdet,
            Blekinge Tekniska Högskola, Högskolan i Kalmar och flera andra
            mycket starka högskolor.
          </note>
          <note type="speaker">
            Anf. 13 PER BILL (m):
          </note>
          <note>
            Herr talman! Utbildningsministern är erkänt skicklig på att med
            flit misstolka sina meddebattörer, eller motdebattörer. Jag har
            försökt att vara tydlig med att det, som jag ser det, handlar
            om principer.
          </note>
          <note>
            Det handlar inte om huruvida man älskar en högskola jättemycket
            eller mycket eller någonting annat, utan det handlar om att vi
            ska ha konsekvens, precis som
          </note>
          <note>
            Ulf Nilsson var inne på. Vi måste hitta konsekventa regler som
            gäller alla.
          </note>
          <note>
            Vid flera tillfällen har en högskola nästan nått hela vägen.
            Sedan har det kommit politiska skäl - jag vet inte hur lömska
            de är - eller så är Socialdemokraterna bättre än myndigheterna
            på att bedöma huruvida man verkligen har nått upp till det som
            krävs.
          </note>
          <note>
            Jag noterade att utbildningsministern i svaret förutsätter att
            man har nått upp till de här kvalitetsnivåerna 2005. Det är ändå
            en rätt skicklig prognos. Varför säger man inte 2006 eller 2007
            eller 2004?
          </note>
          <note>
            Jag tror inte att det är bra att det finns två vägar att gå den
            sista biten, där den ena innebär att man kanske måste göra ännu
            ett varv med Högskoleverkets duktiga granskare. De är inte alls
            några rektorer som slår en på fingrarna när man gör fel utan de
            är som duktiga konsulter och hjälper till i kvalitetsutvecklingsarbetet.
            Det här är oerhört viktigt.
          </note>
          <note>
            När man läser pressmeddelandet från Högskoleverket tycker jag
            att det också ger vatten på min kvarn, nämligen att det för Mitthögskolans
            egen skull hade varit bra om man just hade fått fortsätta det
            här dyra kvalitetsarbetet ännu en tid. Men det går inte efter
            den skickliga kompromiss som Thomas Östros hittade, där han både
            lyckades få Högskoleverket att inte vara direkt missnöjt och LO
            att vara mycket nöjt.
          </note>
          <note>
            Det återger jag från en socialdemokratisk tidning. De borde väl
            känna igen en skicklig kompromiss när de ser en.
          </note>
          <note>
            Vad händer nu med Mälardalens högskola, Malmö högskola, Södertörns
            högskola och Blekinge
          </note>
          <note>
            Tekniska Högskola? Flertalet av dem är mycket bra, skulle jag
            vilja säga, högtstående kvalitet. De besök man gör där själv är
            ju inte alls tillräckliga för att tala om huruvida de har nått
            alla kraven. Men jag skulle bli glad om de nådde sina kvalitetsmål.
          </note>
          <note>
            Men då blir frågan: Ska de fortsätta att satsa stenhårt bara
            på kvalitetsspåret eller ska de också försöka se om det finns
            några lokala LO-föreningar i Malmö,
          </note>
          <note>
            Eskilstuna med flera som de ska alliera sig med? Ska de se till
            att kunna gå både kvalitetsspåret och politikerspåret? Är det
            verkligen så vi ska ha det?
          </note>
          <note>
            Om man vill kan man också tänka sig att få konsistens i det hela
            genom att sänka ribban lite grann och säga att Högskoleverket
            i framtiden ska komma fram till att nu är det dags för den politiska
            processen, det vill säga nu är det fråga om politiska avgöranden.
          </note>
          <note>
            Man har nått så långt i kvalitetsarbetet att det nu blir en politisk
            fråga.
          </note>
          <note>
            Herr talman! Jag hoppas verkligen att vi inte är på väg åt det
            hållet, det vill säga att vi sänker kvalitetsribban oavsett om
            det gäller Malmö eller Mälardalens högskola och säger: Skaffa
            er bra kontakter! Jag hoppas att vi håller fast vid hårda krav.
          </note>
          <note type="speaker">
            Anf. 14 BIRGITTA SELLÉN (c):
          </note>
          <note>
            Herr talman! För oss i länen, Jämtlands och Västernorrlands län,
            växer framtidstron. Avfolkningslän som vi är är det mycket positivt
            med den ökade status som ett universitet ger. Självklart anser
            jag inte att den stärkta statusen ska vara motiv för att högskolan
            ska bli universitet utan det är kvaliteten som är det viktiga,
            att man klarar av allt som hör till det.
          </note>
          <note>
            Ingen, kan jag säga - förutom vissa moderater på riksnivå - är
            negativ till det här beslutet. Vad gäller lokala politiker är
            det alltså inte bara socialdemokrater som är positiva utan alla
            partier har kämpat för det här. Därför kan jag nog säga, även
            om jag också kan vara kritisk till Socialdemokraternas sätt att
            jobba ibland, att det inte bara är fråga om deras röstfiske nu
            utan faktiskt alla partiers röstfiske, om vi ska prata om sådant.
          </note>
          <note>
            Det är bra att bågen har fått spännas under väntetiden. Det är
            bra för kvaliteten. Att Högskoleverket har insett att det här
            är ett klokt beslut av regeringen tycker jag visar att man var
            väldigt nära att ge ett godkännande. Det är också nästan två års
            tid kvar tills högskolan blir universitet. Under den tiden kan
            man ju leva upp till kraven utan att sänka ribban, som Per
          </note>
          <note>
            Bill befarar. Jag tror inte att vi behöver se några sådana negativa
            effekter över huvud taget i framtiden.
          </note>
          <note>
            Till utbildningsministern kan jag säga att Centerpartiet hela
            tiden har kämpat för kvalitet. Därav har följt att vi har skurit
            ned på antalet platser, som ministern var inne på. Men jag fick
            inget svar på hur det ser ut med pengar 2005. Kommer vi att få
            mer pengar?
          </note>
          <note type="speaker">
            Anf. 15 ULF NILSSON (fp):
          </note>
          <note>
            Herr talman! Jag ställde i förra inlägget frågan till utbildningsministern
            vad han menar att begreppet universitet innebär. Så länge en definition
            saknas blir det i första hand ett statusbegrepp, någonting som
            är väldigt snyggt att sätta på ett brevpapper när man har internationella
            kontakter. Dessutom blir det orättvist mot dem som inte får detta
            statustyngda begrepp till sitt namn.
          </note>
          <note>
            Vad är det då som krävs för att få kalla sig universitet och
            vad anser utbildningsministern att det ska krävas i framtiden?
            Räcker det med forskarutbildning på en liten del av ett vetenskapsområde?
            Finns det något krav på bredd? Finns det krav på flera vetenskapsområden,
            och så vidare?
          </note>
          <note>
            De här frågorna svarade inte utbildningsministern alls på när
            jag ställde frågan. Kanske han själv inte har något svar på frågan.
            Men om han har det skulle jag vara tacksam att få höra det.
          </note>
          <note type="speaker">
            Anf. 16 Utbildningsminister THOMAS ÖSTROS (s):
          </note>
          <note>
            Herr talman! Det ska bli ett nöje att den här gången börja med
            Ulf Nilssons fråga, eftersom jag av respekt för huvudinterpellanten
            valde att framför allt diskutera Per Bills frågeställningar i
            första repliken.
          </note>
          <note>
            Det förvånar mig att Ulf Nilsson inte känner till att riksdagen
            själv har tagit ställning till kriterierna för universitetsbegreppet
            i Sverige. I budgetpropositionen från 1997 utvecklar regeringen
            detta i ett antal punkter som riksdagen också har ställt sig bakom:
            Ett lärosäte som har en grundutbildning och forskning som är väl
            etablerad och av god vetenskaplig kvalitet, har en tillräcklig
            omfattning av grundutbildning och utbildning inom ett antal ämnesområden,
            har en tillräcklig omfattning av forskningsverksamhet och forskning
            inom ett antal ämnesområde, har goda infrastrukturella förutsättningar
            för att bedriva grundutbildning och forskning, exempelvis biblioteksresurser,
            goda internationella kontakter inom grundutbildning och forskning
            och uppfyller kravet att självständigt inrätta professurer och
            utfärda doktorsexamen.
          </note>
          <note>
            Läs bedömargruppens rapport sedan, Ulf Nilsson, så ser du att
            ur detta hämtar de sin praxis för att göra sina bedömningar. Ur
            detta har Högskoleverket utvecklat sin praxis. Läs också Högskoleverkets
            reaktion på regeringens beslut. De noterar att regeringen har
            lyssnat och följt Högskoleverkets rekommendation.
          </note>
          <note>
            Det här är en sak som jag personligen också är mycket engagerad
            i, att få respekt för kvalitetsutvärderingarna och respekt för
            den myndighet som ska vara spindeln i nätet när det gäller att
            stärka kvaliteten i svensk utbildning och forskning.
          </note>
          <note>
            Sänka ribban, säger Per Bill. Jag skulle snarare vilja säga tvärtom.
            Den process Mitthögskolan har gått igenom är snarare att vi har
            höjt ribban, om man ska uttala sig om hur ribbans läge har förändrats.
            Man ligger vida över den status som Karlstad, Örebro och
          </note>
          <note>
            Växjö hade 1998.
          </note>
          <note>
            Det var också mycket medvetet från regeringens sida att visa
            att det är en lång och mödosam väg för att bli universitet. Man
            kommer hela tiden att åtföljas av mycket kvalificerade granskningar.
            Precis som Per
          </note>
          <note>
            Bill säger är det inte granskningar med uppgift att bara slå
            på näsan utan det är de som ger möjligheten för lärosätet att
            utvecklas. Där har Mitthögskolan sin styrka. Man har lyssnat på
            kvalitetsutvärderingarna, fattat mycket obekväma beslut, flyttat
            om resurser, koncentrerat insatser. Nu säger man att man kommer
            att använda de två år som är kvar för att ta till sig bedömargruppens
            kritik när det gäller att man har satsat på för många områden.
            Man borde ha koncentrerat insatserna till ett fåtal områden för
            att där skapa den kvalitet som behövs. Just det! Det är precis
            det som behövs för att kunna ta ytterligare ett steg i sin utveckling.
            Det var också vad bedömargruppen sade.
          </note>
          <note>
            Det behövs ytterligare tid.
          </note>
          <note>
            Det är klart att i fråga om kvalitet kan det aldrig finnas en
            politisk vinkling. Kvalitet är en sak för expertisen, forskarna,
            lärarna att bedöma. Men gå inte så långt Per Bill att du säger
            att politik aldrig har någonting att göra med att en högskola
            uppstår och växer. Det är jag stolt över att säga att det har
            den.
          </note>
          <note>
            Det krävs starka politiska beslut och starka politiker för att
            bygga upp goda högskolor. Så var det när
          </note>
          <note>
            Lunds universitet en gång inrättades. Så var det när vart och
            ett av våra övriga universitet inrättades.
          </note>
          <note>
            Väldigt få universitet i svensk historia har genomgått en så
            här mödosam och omfattande kvalitetsutvärderingsprocess. Det har
            varit politik, inte i form av en demokratiskt folkvald riksdag
            alltid men politik i olika mening som har startat de processerna.
            Vi har nu skapat en kvalitetsbedömning i Sverige för att ta ytterligare
            steg som jag tror är mycket respektingivande också i högskolevärlden.
          </note>
          <note>
            Det är riktigt, det har Mitthögskolans väg också visat, att det
            är en lång och mödosam process. Men det lönar sig att fatta beslut
            som också höjer kvaliteten. Därmed har de nu också möjligheten
            att bli universitet.
          </note>
          <note>
            Resurser gick till de tre nya efter att de fick beslutet. Nu
            har Mitthögskolan till stor del fått resurser före. Man kommer
            också att få ytterligare resurser när man blir universitet. Det
            får vi återkomma till.
          </note>
          <note type="speaker">
            Anf. 17 PER BILL (m):
          </note>
          <note>
            Herr talman! Den stora skillnaden ligger egentligen i den enkla
            lilla frasen att ministern "förutsätter"
          </note>
          <note>
            att de har nått upp 2005. Jag hade velat se något annat. Varför
            inte ge dem - som ett politiskt beslut -
          </note>
          <note>
            ytterligare lite extra resurser eftersom de är så väldigt nära?
            Om sedan Högskoleverket hade sagt att de klarat alla krav 2005,
            då hade man utsett dem till universitet, inte en minut senare.
            Man kanske till och med hade gjort det ett halvår tidigare, vem
            vet? Det handlar om sättet att utnämna, inte om vilken högskola
            som blir utnämnd eller inte.
          </note>
          <note>
            Jag fick inget svar på hur Mälardalen, Malmö och de andra ska
            göra. Hur ska de tolka detta? Betyder det här svaret att de inte
            har en chans före 2005 utan att det var Mitthögskolan som så att
            säga låg först av dem som har ansökt och som klarar sig till 2005?
            Jag tror att väldigt många på Mälardalens högskola,
          </note>
          <note>
            Malmö högskola, Södertörns högskola, Blekinge
          </note>
          <note>
            Tekniska Högskola och så vidare faktiskt är intresserade av att
            veta om det är någon typ av förändring som vi ser här när man
            inte i förväg behöver klara
          </note>
          <note>
            Högskoleverkets samtliga krav. Är det så att man ska klara 95
            % av dem, 98 % av dem? Finns det någon förändring i de kriterier
            som jag trodde att vi förut var överens om?
          </note>
          <note>
            Jag var faktiskt glad för att utbildningsministern inte åkte
            runt i valrörelsen, såsom Carl Tham åkte runt i den förra valrörelsen,
            och lovade ut högskolestatus. Det är åtminstone något positivt,
            att den här typen av politiska kompromisser nu kommer efteråt.
          </note>
          <note type="speaker">
            Anf. 18 Utbildningsminister THOMAS ÖSTROS (s):
          </note>
          <note>
            Herr talman! Moderaterna har verkligen haft problem med sin högskolepolitik
            under hela 90-talet och även de här första åren på 2000-talet.
            Hur ställer man sig egentligen till att det också uppstår starka
            lärosäten utanför de traditionella orterna i Sverige? Det vi har
            sett hittills är att man är benhård motståndare ända tills det
            blir en framgång. Då rättar man naturligtvis in sig och säger
            att det här var ju ingen dum idé.
          </note>
          <note>
            Vi har väldigt goda exempel runtom i landet på hur högskolor
            har vuxit sig starka, specialiserade högskolor inriktade på olika
            områden där de har haft mycket god kompetens. Inom de områdena
            har de också kunnat konkurrera med de breda, gamla, traditionella
            universiteten.
          </note>
          <note>
            Vi ska inte bygga upp universitet som liknar Uppsala och Lund
            igen. De är nationella klenoder som vi måste värna och satsa mycket
            resurser på. De spelar en stor roll med sin bredd. De nya universiteten,
            och de högskolor som har lyckats få forskarutbildning inom ett
            specialiserat område, har ett uppdrag att profilera sig mycket
            skarpt inom de områden där de koncentrerar sina insatser. Där
            ska de konkurrera med de allra bästa.
          </note>
          <note>
            På så vis skapar vi ett högskolelandskap som både erbjuder den
            klassiska bredden i ett gammalt universitet och nya universitet,
            specialiserade inom olika områden, väl bevandrade också internationellt,
            som bidrar till svensk forsknings utveckling.
          </note>
          <note>
            I grunden ligger att vi behöver fler som läser på högskolan.
            Vi behöver fler som går en forskarutbildning. Vi behöver också
            högskolans kraft för att hela landet ska kunna leva. Moderaterna
            är benhårda motståndare både till att fler får plugga och till
            att hela landet får tillgång till högre utbildning.
          </note>
          <note>
            Det är intressant att se att klyftan är stor inom det borgerliga
            blocket i en så strategisk fråga för Sverige.
          </note>
          <note>
            Det tror jag ger utrymme för att fortsätta diskutera högskolepolitik
            i lite nya konstellationer.
          </note>
          <note>
            Överläggningen var härmed avslutad.
          </note>
          <note>
            5 § Svar på interpellation 2002/03:144 om validering
          </note>
          <note>
            Anf. 19 Statsrådet LENA HALLEN-
          </note>
          <note>
            GREN (s):
          </note>
          <note>
            Herr talman! Torsten Lindström har frågat mig om vilka initiativ
            jag avser att vidta för att dels ta vara på människors befintliga
            kunskaper, dels öka inslagen av validering i kunskapssystemet.
          </note>
          <note>
            Jag vill först säga att jag delar Torsten Lindströms uppfattning
            att det är viktigt för såväl den enskilde som samhället i sin
            helhet att vi tar tillvara människors kunskaper, oavsett hur de
            har förvärvats. Validering av reell kompetens kan förkorta kompletterande
            studier för den enskilde så att arbetslivet kan tillföras behövlig
            kompetens snabbare. Inte minst för personer med utländsk yrkesutbildning
            eller arbetslivserfarenhet kan validering ha en stor betydelse.
          </note>
          <note>
            Validering är en process som syftar till att kartlägga och dokumentera
            de faktiska kunskaper och den kompetens en individ tillägnat sig.
            Validering och valideringsliknande verksamheter har länge förekommit
            i Sverige och i andra länder och haft olika beteckningar. Näringslivet
            och branschorganisationer har utvecklat olika modeller för att
            värdera människors yrkeskunskaper, till exempel med olika branschcertifikat
            och beskrivningar som underlag.
          </note>
          <note>
            Vilka kompetens- eller kunskapskrav som är relevanta att ställa
            inom olika yrken måste avgöras av företrädarna för yrkesområdet
            och branschen ifråga.
          </note>
          <note>
            Inom varje individualiserad, pedagogisk verksamhet ska validering
            vara ett självklart inslag. Inte minst inom vuxenpedagogiken har
            detta förhållningssätt traditionellt lyfts fram.
          </note>
          <note>
            Validering av vuxnas kunskap och kompetens har varit föremål
            för utredning, och försök med validering har pågått och pågår
            i ett antal kommuner. Utredningen Validering av vuxnas kunskap
            och kompetens (SOU2001:78) överlämnade sitt slutbetänkande till
            regeringen i oktober 2001 varvid Skolverket övertog samordningsansvaret
            för pågående försöksverksamhet. En slutrapport lämnades i december
          </note>
          <note>
            2002.
          </note>
          <note>
            Regeringen avser att inom kort presentera sina ställningstaganden
            i fråga om validering. Jag vill därför återkomma med en närmare
            redogörelse vid ett senare tillfälle.
          </note>
          <note type="speaker">
            Anf. 20 TORSTEN LINDSTRÖM (kd):
          </note>
          <note>
            Herr talman! Jag vill inledningsvis tacka statsrådet för svaret
            på min interpellation. Det är ju positivt att statsrådet och jag
            är överens om det viktiga i att valideringen utvecklas och fungerar.
            Mer tveksamt är att statsrådet inte riktigt svarar på mina frågor
            och inte heller visar den handlingskraft som jag skulle vilja
            se.
          </note>
          <note>
            I dag, herr talman, pågår ett resursslöseri både mänskligt och
            ekonomiskt eftersom människors kompetens inte tas till vara i
            samhället och på arbetsmarknaden. Det handlar om flera olika problem,
            om olika grupper som i socialdemokratins Sverige tvingas till
            utanförskap. Det handlar bland annat om de yrkeskunniga personer
            som inte har formella bevis för sin reella kompetens och skicklighet.
            Det handlar om vårdbiträden som genom åratals hårt arbete skaffat
            sig kunskaper som kan motsvara undersköterskans. Men eftersom
            de saknar de nödvändiga papperen får de inte den status och den
            lön som de borde förtjäna. Det handlar om personer som arbetat
            inom hantverksyrken men som inte har papper på vad de kan.
          </note>
          <note>
            Det handlar också delvis om ett annat problem, nämligen om de
            invandrade akademiker och yrkesskickliga personer som möter en
            rad hinder på sin väg in på den svenska arbetsmarknaden. Jag vill
            referera till exemplet med den utländska sjuksköterskan som kommer
            till Sverige. För att få svensk legitimation räcker det inte med
            att vara skicklig i sitt yrke. Han eller hon måste också leva
            upp till kunskapskrav i till exempel engelska, engelska som kanske
            inte alltid -
          </note>
          <note>
            eller snarare ganska sällan - används i den praktiska yrkesverkligheten.
            Det hindrar kvalificerade, erfarna och yrkeskunniga personer att
            komma in på arbetsmarknaden. Det har vi inte råd med.
          </note>
          <note>
            Herr talman! Vi kristdemokrater menar att Sverige behöver ta
            vara på och hjälpa, inte stjälpa, dessa yrkesmänniskor både av
            mänskliga skäl och av rent strategiska skäl. Sverige behöver bli
            bättre på att ta tillvara kompetensen hos sina invånare. Det krävs
            när vi redan har en brist, och kommer att få en än större brist,
            inom flera yrken, till exempel just vård- och hantverksyrken.
          </note>
          <note>
            Därför vill vi utveckla valideringen som en metod. Regeringen
            har också, som statsrådet säger, på sitt bord fått förslag om
            att utveckla valideringen som ett instrument. Vi ser hur vården
            ropar efter personal, och när alltfler blir äldre krävs att fler
            får arbeta inom vården. Vi ser hur småföretagen å sin sida skriar
            efter medarbetare. Det är faktiskt så att 28 % av de svenska företagen
            uppger att bristen på kunskap, eller snarare på personer med rätt
            kunskap, är ett direkt hinder för företagets utveckling.
          </note>
          <note>
            Eftersom det i första hand är de små företagen som har potential
            att i framtiden skapa utrymme för välfärden är detta alarmerande.
            När småföretagen, främst inom traditionellt praktiska sektorer
            som byggoch tillverkningsindustrin, hotell och restaurang, ropar
            efter arbetskraft är det en varningssignal som borde få regeringen
            att vidta kraftfulla åtgärder. Det finns också andra sektorer
            där det behövs insatser för att klara försörjningen av yrkeskunniga.
          </note>
          <note>
            Herr talman! Validering är en metod för att lösa en del av dessa
            resursbrister. Regeringens passivitet i detta - att vänta i åratal
            med verkliga förslag medan människor står utanför arbetsmarknaden
            - inger oro.
          </note>
          <note>
            Hur tänker egentligen regeringen? Jag vill låta statsrådet få
            en chans att berätta för oss hur regeringen tänker i de här frågorna
            och vilka åtgärder regeringen tänker vidta.
          </note>
          <note type="speaker">
            Anf. 21 AXEL DARVIK (fp):
          </note>
          <note>
            Herr talman! I dag har Sverige en stor begåvningsreserv bland
            framför allt utländska akademiker och andra kunniga med utländsk
            bakgrund som inte får utöva sitt yrke i Sverige. Detta är ett
            stort resursslöseri som naturligtvis är en stor brist för Sverige.
          </note>
          <note>
            Ibland brukar man som ett lite löjeväckande argument säga att
            Sverige har de mest utbildade taxiförarna i Europa. Ibland är
            det inte ens så bra. Många av dessa akademiker har inte ens ett
            riktigt jobb att gå till. Det är ett oerhört stort problem för
            många att få sin utländska examen godkänd i Sverige. Det tar väldigt
            lång tid att uppfylla de krav som den svenska valideringen ställer.
            Detta är en del av den diskriminering som finns mot våra nyanlända
            invånare. Detta är ett av många hinder för dessa människor - tillsammans
            med att det kan vara svårt att få ett banklån eller en lägenhet
            om man har ett konstigt namn.
          </note>
          <note>
            Ett annat problem är svenska för invandrare, sfiundervisningen,
            som har misslyckats kapitalt med sin uppgift. I den senaste undersökningen
            kan man läsa att 52 % av dem som har börjat med sfi har avbrutit
            sin utbildning. Efter två år har endast en tredjedel blivit godkända.
            Detta är mycket tråkigt eftersom svenska språket är väldigt viktigt
            för att man ska klara av att bli integrerad i samhället och ha
            möjlighet att få ett arbete och göra en yrkeskarriär.
          </note>
          <note>
            Många gånger präglas såväl sfi-undervisningen som valideringen
            av dålig hänsyn till individuella erfarenheter, vilket i sig är
            förnedrande för den som har dessa kunskaper och erfarenheter.
            Vi skulle vilja se fler anordnare, både privata, folkhögskolor
            och universitet, för att just åstadkomma en bredd och en större
            individualisering av sfi-undervisningen.
          </note>
          <note>
            Valideringen tar i dag alldeles för lång tid att genomföra eftersom
            man måste skicka efter papper från universitetet i till exempel
            Teheran eller liknande. Det kan vara en stor och svår uppgift
            att få ut papperen, sedan krävs det en lång utredning för att
            få godkännande och ovanpå det krävs kompletteringskurser. Vi i
            Folkpartiet har länge drivit att man ska ha ett lättare förfarande.
            Man skulle till exempel hos högskolorna med en gång kunna testa
            huruvida man har de kunskaper som efterfrågas. Detta kan göras
            genom prov och inlämningsuppgifter med mera.
          </note>
          <note>
            När man drar samman dessa olika delar av situationen för våra
            nyanlända invånare ser man att det finns flera tecken på en systematisk
            diskriminering som drabbar den enskilde obönhörligt. Därtill har
            vi en regering som inte visar det engagemang som en regering borde
            göra i den här frågan. Jag undrar naturligtvis vad statsrådet
            Hallengren på sin sida ämnar göra för att förbättra situationen
            för Sveriges invandrare.
          </note>
          <note>
            Anf. 22 Statsrådet LENA HALLEN-
          </note>
          <note>
            GREN (s):
          </note>
          <note>
            Herr talman! Detta blir en diskussion om många fler saker än
            bara validering. Jag börjar med lite av det som Axel Darvik talade
            om.
          </note>
          <note>
            Utländska akademiker är en mycket viktig grupp i samhället som
            vi naturligtvis ska ta till vara, men när vi talar om validering
            känns det viktigt att påpeka att validering är något som alla
            har behov av. Utländska akademiker är en grupp. Invandrare som
            grupp är också viktiga. Men det handlar också om människor som
            har skaffat sig kunskaper på olika vis och som kanske friställs
            och har ett behov av att under den tid de är i yrke få sina kunskaper
            mer formellt beskrivna på papper.
          </note>
          <note>
            Vilka krav som sedan ska ställas på olika utbildningar tycker
            jag inte är en fråga för Sveriges riksdag.
          </note>
          <note>
            Det är snarare en fråga för branscher och myndigheter.
          </note>
          <note>
            För att anknyta till de tankar Torsten Lindström utvecklade när
            det gäller sjukvården och undersköterskor: Det måste väl ändå
            vara en fråga för Socialstyrelsen att komma fram till vilka krav
            som är rimliga och realistiska att ställa på den kår som arbetar
            inom sjukvården.
          </note>
          <note>
            När det gäller sfi vill jag bara väldigt kort säga att det finns
            en utredning som ser över detta. Det är inte något som vare sig
            regeringen eller jag själv blundar för. Men att tala om språktest
            som en lösning på detta tycker jag inte är att visa ett stort
            och helhjärtat engagemang för alla människors möjlighet att delta
            i det svenska samhället.
          </note>
          <note>
            Jag tycker att det är viktigt att vi talar om att det är alla
            vuxna människors möjlighet att ta del av validering. Det har varit
            en försöksverksamhet som har pågått i ett antal kommuner. Under
            Kunskapslyftet vet vi att det har pågått ungefär 400 valideringsprocesser.
          </note>
          <note>
            Problemet är att vi i dag inte vet om det finns en likvärdighet
            eller rättssäkerhet för den enskilde. Vi kan inte veta om man
            det intyg man får om man blir validerad i till exempel Uppsala
            är giltigt om man åker till Tierp eller någon annan kommun. Det
            är just detta som vi avser att se över. Det kräver statens engagemang
            att vi ska ha en nationell likvärdighet.
          </note>
          <note>
            Validering av dokumentationen måste ha en legitimitet, och det
            är där staten kommer in. Ibland kan det gälla människor som kommer
            till Sverige och saknar merithandlingar eller referenser. Det
            kan vara ett sätt att snabbare komma in i arbete eller studier.
          </note>
          <note>
            Det kan vara mycket värdefullt för alla att få sin reella kompetens
            tydliggjord. Med propositionen Den öppna högskolan har också högskoleförordningen
            förändrats. Från och med i sommar ska det också tas hänsyn till
            den reella kompetensen när man söker in till högskolan. Det är
            viktigt att den validering man får genomförd är giltig för alla
            arbetslivets parter. Då kan den vinna tilltro och fylla ett reellt
            behov.
          </note>
          <note>
            Validering handlar om att man bedömer, värderar och erkänner
            kunskap och kompetens som den enskilde har skaffat sig på olika
            ställen, i olika sammanhang under livet. Det är en väldigt viktig
            fråga.
          </note>
          <note>
            Jag vill återupprepa det jag sade Torsten Lindström i interpellationssvaret:
            Jag har för avsikt att återkomma snart med ställningstagande i
            de här frågorna.
          </note>
          <note type="speaker">
            Anf. 23 TORSTEN LINDSTRÖM (kd):
          </note>
          <note>
            Herr talman! I förra veckan fick jag ett brev från en före detta
            student till mig. Den här studenten kommer från ett annat europeiskt
            land och har det därigenom ändå ganska lätt för sig i den svenska
            högskolan. Studenten skrev till mig om sina kurskamrater, som
            kommer utifrån. I det här fallet handlade om Kina, tror jag. De
            kom från Kina, och de skulle in i den svenska högskolan. Det gick
            bra i hög grad, men det problem som de stötte på var att de plötsligt
            skulle bevisa att de hade kunskaper och gå svenska gymnasiekurser
            för att få svensk högskolebehörighet
          </note>
          <note>
            - svenska gymnasiekurser som de sannolikt redan klarat av med
            råge i sitt hemland.
          </note>
          <note>
            Detta exempel visar på att det i dag finns ett resursslöseri.
            Sverige tar inte människors kompetens till vara. Vi låter chanserna
            att ta till vara kompetensen bli försuttna. Det är inte bra.
          </note>
          <note>
            Jag tror heller inte, herr talman, att den här studenten eller
            hans kamrater skulle bli särskilt glad eller lättad över att höra
            statsrådets svar här i dag. Statsrådet talar nämligen fortfarande
            väldigt allmänt och vällovligt om behovet av validering, men jag
            saknar fortfarande de konkreta åtgärderna.
          </note>
          <note>
            Om vi tar sjuksköterskefallet som exempel är det klart att det
            ska avgöras av dem som kan det. Men när jag diskuterade detta
            med utbildningsministern före jul sade han att det var statsrådet
            Hallengren som skulle komma med initiativen. Då frågar jag återigen:
          </note>
          <note>
            Var är dessa initiativ? Vad ska statsrådet göra för att häva
            den passivitet som i dag präglar denna sektor?
          </note>
          <note>
            Herr talman! Vi kristdemokrater har en lång rad förslag utöver
            detta med validering. När det gäller valideringen är vi överens
            med statsrådet om betydelsen av att ha en jämlik validering. Men
            vi saknar också de konkreta förslagen. Det är dem vi söker efter.
          </note>
          <note>
            Den jämlika valideringen som är likvärdig över hela landet måste
            helt enkelt komma till stånd. Utöver det har vi en rad andra förslag.
            Vi vill till exempel införa yrkeshögskolor för att uppgradera
            praktisk yrkeskunskap. Vi vill också inrätta lärlingsutbildning
            i gymnasieskolan med lokal mångfald men med nationell kvalitet,
            också det för att bemöta småföretagens behov som är stora. 135
            000 småföretag behöver i dag rekrytera medarbetare med yrkeskompetens.
          </note>
          <note>
            Det skulle säkert kunna underlättas om dessa förslag om validering
            kom till stånd.
          </note>
          <note>
            Det finns också en lång rad andra förslag som förtjänar att ses
            över. Men trots detta saknar jag statsrådets konkreta svar. Jag
            är medveten om att statsrådet är ganska ny på sin post, och jag
            får ha ett visst överseende med det. Men statsrådet är ändå ansvarig
            för regeringens politik. Därför vidhåller jag min fråga: Vad tänker
            regeringen göra för att häva utanförskapet i det socialdemokratiska
            Sverige?
          </note>
          <note type="speaker">
            Anf. 24 AXEL DARVIK (fp):
          </note>
          <note>
            Herr talman! I Sverige har vi examina i våra utbildningar. Och
            det viktiga med valideringen är många gånger att man just ska
            få ett bevis på att man har samma kunskaper som motsvaras av en
            viss examen. Det kan gälla till exempel en civilingenjörsexamen,
            en läkarexamen eller en sjuksköterskeexamen.
          </note>
          <note>
            Men vad anser statsrådet om att detta kanske skulle kunna förenklas
            genom att man får lov att testa sina kunskaper vid en högskola
            för att se om man har de kunskaper som krävs och inte behöver
            gå den långa vägen på det sätt som det är i dag då det tar flera
            år innan man kan klara av att komma ut på arbetsmarknaden med
            en validering som visar att man har de kunskaper som krävs för
            en viss examen? Skulle det inte vara mycket lättare för många
            som har dessa kunskaper att genomföra ett test i stället för att
            behöva gå igenom den långa sfi-undervisningen som tar flera år
            och som gör att man hindras från att komma ut på arbetsmarknaden
            och känna sig som en del av samhället? Det gör att man blir åsidosatt
            på ett mycket tråkigt sätt.
          </note>
          <note>
            Debatten om sfi och validering och om hur utanförskapet ska hävas
            har pågått väldigt länge. Det är beklagligt att Socialdemokraterna
            ännu inte har lyckats få fram några konkreta förslag för hur man
            ska åtgärda detta. Om det är idétorka som man har finns det naturligtvis
            andra idéer. Man kan titta till exempel på vad Folkpartiet liberalerna
            har för förslag om man saknar egna idéer att lyfta fram till riksdagen.
          </note>
          <note>
            Anf. 25 Statsrådet LENA HALLEN-
          </note>
          <note>
            GREN (s):
          </note>
          <note>
            Herr talman! Jag ska se i vilken ände jag ska börja. Jag tycker
            att det är oerhört viktigt att vi alla inte talar bara om människor
            med utländsk bakgrund när vi talar om validering därför att det
            inte bara handlar om den gruppen. Jag tror att vi alla gör oss
            en otjänst om vi hamnar i det facket. Jag tror att det dessutom
            är en större problematik än enbart validering. Jag tror att det
            hänger ihop med sfi, och det handlar om hela samhällsintroduktionen
            som vi har en utredning som ser över, och vi kommer att återkomma
            i höst med förslag från utredningen.
          </note>
          <note>
            Axel Darvik gav mig ett tips att titta på Folkpartiets förslag.
            Det vore trevligt om vi fick höra en hel radda av förslag här
            i kammaren förutom just förslaget om språktest som väl är det
            som har etsat sig fast på näthinnan hos de flesta av oss när det
            gäller Folkpartiets alla förslag.
          </note>
          <note>
            Jag vill inte ge mig så mycket in på försöksverksamhet och högskolan
            därför att dels handlar interpellationen inte så mycket om det,
            dels är det inte mina ansvarsområden. Men det pågår försöksverksamhet
            även där. Och frågan om reell kompetens som kommer att möjliggöras
            i den nya högskoleförordningen under sommaren hoppas jag naturligtvis
            väldigt mycket på.
          </note>
          <note>
            Det hade varit väldigt roligt för dem som i dag sitter i kammaren
            om regeringen hade valt att vid detta tillfälle presentera sina
            ståndpunkter och komma med förslag när det gäller validering.
            Men som jag skriver i mitt interpellationssvar kommer det inte
            i dag, men det kommer inom kort. Och det handlar inte om passivitet,
            och det handlar inte om att jag är relativt ny på min post. Snarare
            är det tvärtom. Jag tycker att det finns en hel del förslag. Men
            de är inte klara i dag den 11 februari. De kommer att komma inom
            kort, och då tror jag att vi kommer att få anledning att föra
            mycket diskussioner. De förslag som då genomförs kommer inte bara
            att finnas och gälla i socialdemokratins Sverige utan även omfatta
            de kristdemokrater som vi har.
          </note>
          <note type="speaker">
            Anf. 26 TORSTEN LINDSTRÖM (kd):
          </note>
          <note>
            Herr talman! Jag vill tacka statsrådet för den här debatten.
            Jag tycker att det är ett positivt engagemang som statsrådet visar
            för dessa frågor, och jag ser fram emot fortsatta diskussioner
            om validering. Jag vill också hålla med statsrådet om att detta
            på inget sätt är en fråga som enbart handlar om utländska akademiker.
            I mitt anförande lyfte jag fram det som ett exempel. Det finns
            också många andra exempel som visar hur mångfasetterad valideringsfrågan
            är.
          </note>
          <note>
            Det är också positivt att statsrådet kommer med sina förslag,
            och det är ju bra. Men det är trots allt ändå så att statsrådet
            är ansvarig för den gamla regeringspolitiken som har fört Sverige
            in i den passiva struktur som just nu råder där människors kompetens
            inte tas till vara. När statsrådet kommer med sin proposition
            hoppas jag verkligen att det ska innebära en radikal förändring
            i förhållande till den passivitet som har rått under de senaste
            åren i dessa frågor. Det behövs nämligen en utökad användning
            av validering på ett strategiskt och bra sätt så att vi ska kunna
            avhjälpa bristen på arbetskraft. Det behövs reella förslag.
          </note>
          <note>
            Vi kristdemokrater vill se en kontinuerlig, bra och fungerande
            struktur för valideringen. Det ska vara möjligt för alla att få
            sina kunskaper ordentligt bedömda oavsett hur man har förvärvat
            dem. Människors lärande är nämligen mångfasetterat, och just därför
            behöver också strukturen vara mångfasetterad.
          </note>
          <note>
            Just därför behöver vi en ny struktur och inte denna gammaldags
            och enahanda synen som lett till passivitet och utanförskap i
            det Sverige som Socialdemokraterna styrt under de senaste åtta
            åren.
          </note>
          <note>
            Anf. 27 Statsrådet LENA HALLEN-
          </note>
          <note>
            GREN (s):
          </note>
          <note>
            Herr talman! Det är väldigt bra att Torsten Lindström och jag
            delar uppfattning när det gäller vilka som omfattas av validering.
            Jag tror att vi avslutningsvis kan slå fast att det handlar om
            alla vuxnas möjlighet till validering. Det finns i många delar.
            Det finns i det vardagliga, nämligen när man ska ha en undervisning
            anpassad till individen. Då handlar det om en vardaglig och enkel
            validering för den enskilde.
          </note>
          <note>
            När det handlar om människors lärande är jag väldigt stolt över
            allt det arbete som har utförts under den förra regeringen. Kunskapslyftet
            är väl ett alldeles ypperligt exempel på hur man stöttar människors
            lärande, och i Kunskapslyftet har ett antal valideringsprocesser
            förekommit. Det har också förekommit försökskommuner. Det har
            funnits en aktivitet, ingen passivitet. Denna aktivitet ska fortsätta.
            Aktiviteten ska också se till att den enskilde får rättssäkerhet.
            Den ska legitimeras och omfatta alla.
          </note>
          <note>
            Överläggningen var härmed avslutad.
          </note>
          <note>
            6 § Svar på interpellation 2002/03:145 om brist på personal i
            förskolan
          </note>
          <note>
            Anf. 28 Statsrådet LENA HALLEN-
          </note>
          <note>
            GREN (s):
          </note>
          <note>
            Herr talman! Gunilla Tjernberg har frågat mig vad jag avser att
            göra för att möjliggöra rekryteringen av utbildad personal till
            förskola, fritidshem och förskoleklass.
          </note>
          <note>
            Jag vill först säga att jag som ansvarig minister vill göra kvalitetsfrågorna
            inom förskolan till ett av mina viktigaste områden för reformer
            och utvecklingsarbete under den kommande mandatperioden.
          </note>
          <note>
            Med anledning av de reformer som genomförts samt den kommande
            satsningen på personalförstärkningar i förskolan kommer det att
            finnas ett stort behov av att anställa mer personal i förskolan.
            För mig är kvalitet dels högskoleutbildade förskollärare, dels
            kompetenta barnskötare.
          </note>
          <note>
            I samband med att maxtaxan infördes och avgifterna sänktes avsatte
            regeringen, utöver kompensation för reformens genomförande, 500
            miljoner kronor per år för att säkra kvaliteten i förskolan. Kommunerna
            rekvirerar dessa medel årligen från Statens skolverk.
          </note>
          <note>
            85 % av dessa satsningar har gått till personalförstärkningar.
            Därmed har personalen i förskolan ökat med 1 150 förskollärare,
            125 fritidspedagoger och
          </note>
          <note>
            375 barnskötare under det första året med maxtaxan.
          </note>
          <note>
            En av regeringens viktigaste satsningar när det gäller förskolan
            är nu att uppfylla vallöftet om ett statligt bidrag till kommunerna
            för att kunna anställa
          </note>
          <note>
            6 000 förskollärare, barnskötare och annan personal i förskolan.
          </note>
          <note>
            Prognosen visade på ett överskott av förskollärare
          </note>
          <note>
            1991, och då minskades antalet utbildningsplatser på de barn-
            och ungdomspedagogiska utbildningarna.
          </note>
          <note>
            Nedskärningen av utbildningsplatserna för förskollärare under
            mitten av 1990-talet skedde utifrån de förutsättningar som då
            var kända. Inför hösten 1997
          </note>
          <note>
            bestämde regeringen att högskolorna inte längre skulle minska
            på förskollärarutbildningen. Regeringen gjorde därefter i 2002
            års budgetproposition bedömningen att efterfrågan på förskollärare
            förväntades öka.
          </note>
          <note>
            I regleringsbrev för 2002 till samtliga universitet och högskolor
            med lärarutbildning uttrycks följande:
          </note>
          <note>
            "För lärarexamen med inriktning mot tidigare år skall särskilt
            behovet av lärare i förskola och förskoleklass beaktas." Detta
            upprepades i regleringsbrevet för år
          </note>
          <note>
            2003. Kravet på att återrapportering av antalet lärarexamina
            eller motsvarande äldre examina med inriktning mot förskola och
            förskoleklass ska redovisas har tillkommit i detta regleringsbrev.
          </note>
          <note>
            I 2003 år budgetproposition uttrycks att de tidigare fastställda
            examinationsmålen står fast eftersom kommunerna i allt högre grad
            efterfrågar personal med högskoleutbildning i förskolan. Regeringen
            kommer noga att följa måluppfyllelsen med inriktning mot tidigare
            år inklusive förskolan.
          </note>
          <note>
            Det är glädjande att konstatera att antalet sökande till lärarutbildningarna
            har ökat kraftigt under senare år. Detta gäller främst inom de
            inriktningar som vänder sig till dem som avser att arbeta inom
            förskola eller förskoleklass, fritidshem och grundskolans tidigare
            år.
          </note>
          <note>
            Den förnyade lärarutbildningen är bred och mer flexibel än vad
            som var fallet med de tidigare lärarutbildningsprogrammen. Detta
            innebär en stor frihet för de blivande lärarna att välja inriktning
            utifrån ett brett kursutbud. Det är dock regeringens uppfattning
            att kommunernas behov av att kunna anställa välutbildad personal
            bör tillgodoses.
          </note>
          <note>
            Ledning, lärare och studievägledare på lärarutbildningarna har
            enligt min mening ett viktigt ansvar och stora möjligheter att
            uppmuntra och stödja studenterna så att de väljer inriktning och
            specialisering mot arbete i förskola, förskoleklass och fritidshem.
          </note>
          <note>
            Det är min förhoppning att den förnyade lärarutbildningen och
            de satsningar på förskolan som regeringen gör kommer att öka intresset
            för att utbilda sig till lärare i förskolan. Om det visar sig
            att alltför få studenter väljer en inriktning mot arbete i förskolan
            avser regeringen att återkomma med eventuella åtgärder.
          </note>
          <note>
            Kommunerna har också ett ansvar för att erbjuda goda anställningsvillkor
            så att de kan rekrytera och behålla den personal som de behöver
            i förskolan. Det är också viktigt att all personal i förskolan
            får del av en anpassad, kontinuerlig kompetenshöjning för att
            kunna möta de krav som ställs på dem. Härigenom finns möjligheter
            att vidareutbilda och höja kompetensen hos barnskötarna liksom
            hos andra personalkategorier.
          </note>
          <note>
            Inom Utbildningsdepartementet pågår för närvarande ett arbete
            med att hitta lösningar på personalsituationen i förskolan på
            både kort och lång sikt.
          </note>
          <note>
            Jag avser att återkomma till riksdagen i dessa frågor och välkomnar
            företrädare för alla riksdagspartier att delta i den viktiga diskussionen
            om kvalitet och personalbehov i förskolan.
          </note>
          <note type="speaker">
            Anf. 29 GUNILLA TJERNBERG (kd):
          </note>
          <note>
            Herr talman! Jag får börja med att tacka statsrådet
          </note>
          <note>
            Lena Hallengren för svaret. Ett långt svar har jag fått.
          </note>
          <note>
            Det är bra, för då har vi en del att utgå från.
          </note>
          <note>
            Jag skulle, herr talman, vilja påminna om att det inte är första
            gången sedan jag år 1998 blev riksdagsledamot som jag här i riksdagen
            diskuterar frågor som rör förskolan och verksamheten kring denna.
          </note>
          <note>
            Däremot har debatten under denna ändå relativt korta tid förts
            med tre olika ansvariga ministrar - dagens debatt inräknad. Detta
            faktum kan i sig vara en utmaning men naturligtvis är det även
            problematiskt. Man börjar hela tiden om.
          </note>
          <note>
            Bakomliggande orsak till min interpellation i dag är den stora
            brist på utbildad personal som i dag råder inom förskolan. I statsrådets
            svar fanns det mycket att bita i och att diskutera utifrån men
            en sak saknar jag.
          </note>
          <note>
            Det fanns nämligen inte mycket av oro i svaret.
          </note>
          <note>
            Hur ser det ut i barngrupperna i dag vad gäller personaltätheten?
            Jag tycker att vi i dagens debatt också ska göra ett litet avstamp
            i hur det ser ut. Hur många vuxna finns det runt varje barn? Vi
            kan också vända på frågan: Hur många barn finns det runt en vuxen
            som en vuxen ska ta hand om och ta ansvar för?
          </note>
          <note>
            I min interpellation pekar jag på några faktiska saker, till
            exempel på att antalet utexaminerade förskollärare har halverats
            under en tioårsperiod. Det finns oroväckande signaler trots det
            som statsrådet skriver i svaret. Allt färre väljer förskoleinriktningen
            i den nya lärarutbildningen. Den är inte tillräckligt utvärderad
            ännu. Det har gått för kort tid. Som både statsrådet och jag i
            dag vet är hela första året i utbildningen gemensamt. Sedan kan
            man välja inriktning.
          </note>
          <note>
            Skolverkets statistik visar att rekryteringsbehovet vad gäller
            förskollärare är 16 000 tjänster för åren
          </note>
          <note>
            2001-2005. Märk väl att däri ingår ingen ökad personaltäthet!
            Bara vad gäller förskolan beräknas behovet av förskollärare till
            12 000. Till detta rekryteringsbehov ska dessutom läggas den personalförstärkning
            med 6 000 tjänster som regeringen utlovade i valrörelsen. De pengarna
            har vi ännu inte sett men kanske får vi i dag ett svar - jag hoppas
            att vi får det - om hur det ser ut med planeringen av de tjänsterna.
            Man väntar mycket på dessa nu.
          </note>
          <note>
            Skolverket konstaterar att det kommer att bli omöjligt att uppfylla
            regeringens mål att andelen anställda med pedagogisk högskoleutbildning
            inom förskolan ska öka. Detta sade Skolverket redan innan regeringen
            gick ut och lovade 6 000 nya tjänster till förskolan, vilket är
            en ännu orimligare målsättning.
          </note>
          <note>
            Jag kan konstatera att vi är flera som är bekymrade.
          </note>
          <note>
            På en punkt håller jag med statsrådet, nämligen att vi i dag
            diskuterar både högskoleutbildade förskollärare och barnskötare.
            Men jag vill också ta med fritidspedagogerna, så att vi har med
            hela spektrumet av viktiga personalgrupper.
          </note>
          <note>
            Herr talman! Vad svarar då statsrådet mig?
          </note>
          <note>
            En sak skulle jag vilja peka på redan i detta inlägg. Statsrådet
            pekar på det antal nyanställningar som kommunerna har valt att
            göra, alltså personalförstärkningar. Där redovisar statsrådet
            hur det ser ut vad gäller förskollärare, barnskötare och också
            fritidspedagoger sedan maxtaxan och den allmänna förskolan infördes.
          </note>
          <note>
            Men vad gör då statsrådet? Jo, hon undantar ett viktigt faktum,
            nämligen hur mycket barngrupperna har ökat. Det sägs ingenting
            om hur verkligheten ser ut, utan antalet vuxna som tillkommit
            redovisas men inte alls den stora ökningen av antalet barn per
            barngrupp. Det har ju också tillkommit, och det borde ha funnits
            med här. Då hade vi fått se helheten och också behovet av fler
            vuxna för varje barn inom förskolan.
          </note>
          <note>
            Jag återkommer till detta i nästa inlägg.
          </note>
          <note>
            Anf. 30 Statsrådet LENA HALLEN-
          </note>
          <note>
            GREN (s):
          </note>
          <note>
            Herr talman! Jag kan börja med att säga att jag inte har lagt
            ut orden så oerhört mycket när det gäller just barngrupper och
            personaltäthet. Interpellationen handlar faktiskt inte i huvudsak
            om de sakerna. I så fall hade svaret kunnat bli ännu längre, och
            det hade då funnits ännu mer för Gunilla Tjernberg och mig att
            debattera här i kammaren.
          </note>
          <note>
            Sedan skulle jag vilja säga något om Skolverkets statistik, som
            kan verka väldigt häpnadsväckande när man lyssnar på Gunilla Tjernbergs
            beskrivning - att det är närmast omöjligt att öka andelen högskoleutbildad
            personal. Jag tycker att man ska betona orden
          </note>
          <note>
            "öka andelen" därför att det är det som är Skolverkets utgångspunkt.
          </note>
          <note>
            SCB och Skolverket har gjort prognoser förut. Jag tycker att
            det är viktigt att tänka på vad statistik och prognoser betyder,
            nämligen att utifrån vissa givna antaganden försöka förutse, i
            det här fallet, behovet av förskollärare.
          </note>
          <note>
            Vad för antaganden har det då varit fråga om för
          </note>
          <note>
            Skolverket haft? Jo, man utgår från att andelen förskollärare
            ska öka ganska kraftigt. Då ökar självfallet behovet av alltfler
            förskollärare. Man utgår också från en ganska stor nativitetsökning,
            vilket inte heller är helt okontroversiellt.
          </note>
          <note>
            I stället för att prata en massa siffror och statistik vill jag
            bara säga att det lite grann beror på vilka antaganden man har.
            Naturligtvis har vi ett ökat behov genom den satsning på ökad
            personal som regeringen kommer att avisera under mandatperioden.
            Det handlar om 6 000 fler förskollärare, barnskötare och andra
            vuxna. Så det handlar inte enbart om förskollärare.
          </note>
          <note>
            Det vore ändå intressant att höra Gunilla Tjernberg här utveckla
            Kristdemokraternas politik för förskola. De har ju sagt nej till
            samtliga reformer:
          </note>
          <note>
            maxtaxan, den allmänna förskolan, rätten för barn till föräldralediga
            och arbetslösa att ta del av förskolans verksamhet. Man röstade
            också emot den läroplan för förskolan som skulle inrättas, som
            faktiskt är det pedagogiska styrdokument som man förväntar sig
            att förskolan ska arbeta efter och som är det viktigaste styrdokument
            som förskollärarna har att arbeta efter.
          </note>
          <note>
            Det står i interpellationen att pengar till mer personal kommer
            successivt i den takt ekonomin tillåter.
          </note>
          <note>
            Det menar man inte låter som en högt prioriterad fråga. Det är
            riktigt att vi har en ekonomi att ta ställning till, men inte
            ens när ekonomin tillåter det finns det i Kristdemokraternas politik
            ett förslag på ökad personal i förskolan.
          </note>
          <note type="speaker">
            Anf. 31 GUNILLA TJERNBERG (kd):
          </note>
          <note>
            Herr talman! Det var en mycket intressant vändning som statsrådet
            valde att göra. Jag ska med glädje diskutera Kristdemokraternas
            politik för barnomsorg, förskola, rätten för föräldrarna att välja
            barnomsorgsform och så vidare. Jag skulle med glädje se fram emot
            att vi fick ha en sådan diskussion. Jag ska bara kort säga någonting
            om det; jag har en rad frågor som jag tänker ställa till statsrådet.
          </note>
          <note>
            Kristdemokraterna sade nej till den allmänna förskolan på grund
            av det sätt som regeringen hade valt att utforma den på. Vi vill
            att familjedaghemmen ska omfattas av denna reform. Förra skolministern
            Wärnersson och jag blev i slutändan relativt överens på den punkten,
            men jag tror att Socialdemokraterna från början hade tänkt sig
            en annan väg. Vi måste ta till vara familjedaghemmen. Vad vill
            statsrådet göra med familjedaghemmen? I den politik som nu förs
            är de på väg att helt förlora den fantastiska status som de egentligen
            borde ha för det arbete som många dagbarnvårdare i dag gör ute
            i våra svenska kommuner.
          </note>
          <note>
            Det var anledningen till Kristdemokraternas ställningstagande
            till den allmänna förskolan. Vi sade nej till det sätt varpå man
            hade utformat reformen från socialdemokratiskt håll. Vi vill ha
            med familjedaghemmen i den reformen. Vi kämpar för det ute i olika
            kommuner. I Umeå har vi som tur är börjat gå in på den vägen.
            Där har jag fått stöd av Socialdemokraterna, och det är jag glad
            för. Detta om detta.
          </note>
          <note>
            Vad gäller maxtaxan vill vi i stället ha ett barnomsorgskonto
            som gör att föräldrarna på ett helt annat sätt kan styra över
            sin barnomsorgsform än vad de kan i dag. Vi tycker att det är
            föräldrarna som ska välja, inte vi i politiker här i riksdagen,
            inte statsråden, inte statsministern.
          </note>
          <note>
            Vad säger statsrådet i svaret till mig? Jo, hon redovisar att
            regeringen i budgetpropositionen 2002
          </note>
          <note>
            insåg att efterfrågan på förskollärare skulle öka, först då.
            1998 hade vi en debatt i riksdagen där företrädare för flera partier,
            inklusive mig, visade på konsekvenserna av maxtaxan och också
            av den kommande aviserade reformen om allmän förskola. Det skulle
            behövas mer personal. Vi såg framför oss den verklighet vi har
            i dag, med långt större barngrupper. Det är inte ovanligt i dag
            att barngrupperna är på 18-20 barn per grupp. Det har att göra
            med personaltätheten, statsrådet. Vi måste ta med detta. Det handlar
            även om barngrupperna när man pratar om barntäthet.
          </note>
          <note>
            Herr talman! Jag tycker att det var sent påkommet
          </note>
          <note>
            2002. Reformen kom 1998, men först 2002 insåg regeringen att
            man måste öka antalet förskollärarplatser inom högskolan.
          </note>
          <note>
            Statsrådet hänvisar till en förhoppning. Det är att fler ska
            välja att arbeta inom förskolan. Men på grund av de satsningar
            som regeringen säger sig göra inom området förskolan - man tar
            undan familjedaghemmen, de nämns i dag ytterst sällan i de papper
            som vi får från departementet - blir det precis tvärtom. Personalen
            orkar i dag inte vara kvar. Det är större barngrupper, fler barn
            att ta hand om. Man har ambitionen och önskan att kunna göra ett
            väldigt bra arbete där man ser det enskilda barnets behov. Men
            man blir fylld av frustrationer, fylld av en känsla av att man
            inte räcker till. Det är därför det behövs mer personal ute i
            förskolorna. Vi behöver fler vuxna per barn.
          </note>
          <note>
            Min fråga till statsrådet är fortfarande: På vilket sätt tänker
            statsrådet se till att vi har mer personal ute i förskolorna?
            När kommer det som aviserats i löften
          </note>
          <note>
            - 6 000 fler personal till förskolan - att synas i verkligheten?
          </note>
          <note>
            Anf. 32 Statsrådet LENA HALLEN-
          </note>
          <note>
            GREN (s):
          </note>
          <note>
            Herr talman! Det är många olika frågor som Gunilla Tjernberg
            tar upp i en och samma replik. Nu vet vi argumenten till att man
            röstade nej den allmänna förskolan. Det var det socialdemokratiska
            sättet, och det gillade inte Kristdemokraterna. Maxtaxan gillar
            man inte heller, man hade ett annat sätt än det socialdemokratiska.
            Frågan är vad man har för socialdemokratisk skräckbild när det
            gäller rätten för föräldraledigas och arbetslösas barn att delta
            i förskolans verksamhet. Frågan är vad det är för socialdemokratiskt
            perspektiv att det ska finnas ett pedagogiskt måldokument, nämligen
            en läroplan, för personalen i sträva efter i förskolans verksamhet.
          </note>
          <note>
            Det är också intressant att få veta om det är familjedaghemmen
            som kraftigt ska öka eller om vi ska satsa på mer personal och
            en utbyggd förskola eller om det är så att det bästa är att mammorna
            stannar hemma med sina barn. Det gäller att veta på vilken fot
            man ska stå om man ska göra kraftiga förändringar och reformer.
          </note>
          <note>
            Det är också viktigt att vi säger tydligt att vi ännu inte kan
            se vad det är för resultat som maxtaxan har givit. Däremot har
            Skolverket i uppdrag att granska maxtaxans effekter. Skolverket
            kommer att återkomma i början av mars. Vi får ganska snart anledning
            att resonera utifrån statistik och fakta som man har kommit fram
            till i det sammanhanget.
          </note>
          <note>
            Familjedaghemmen har minskat i antal under ett antal år när föräldrarna
            har haft en möjlighet att välja förskola, vilket många har gjort.
            Jag tillhör dem som tycker att familjedaghemmen är en väldigt
            viktig del av den totala barnomsorgen och förskolan. Men att säga
            att familjedaghem är detsamma som allmän förskola tycker inte
            jag går att göra. Allmän förskola ställer vissa krav på barngruppers
            sammansättning, på utbildad personal och ändamålsenliga lokaler.
            Det är det som avgör om det är en allmän förskola, inte om det
            är ett familjedaghem eller någon annan fysisk form.
          </note>
          <note>
            Interpellationen handlar ju i huvudsak handlar om prognoserna
            - har vi tillräckligt med personal eller inte? Det är naturligtvis
            väldigt lätt att vara efterklok.
          </note>
          <note>
            Jag skulle vilja citera budgetpropositionen från 1992
          </note>
          <note>
            där man säger: Arbetsmarknadens behov av nyexaminerade förskollärare
            och fritidspedagoger kommer att minska under hela återstoden av
            1990-talet. SCB
          </note>
          <note>
            har uttryckt läget så drastiskt att även om dessa utbildningar
            skulle upphöra helt skulle det från 1995
          </note>
          <note>
            fram till år 2015 finnas betydligt fler utbildade förskollärare
            än vad som behövs inom barnomsorgen.
          </note>
          <note>
            Enligt SCB:s beräkningar skulle övertaligheten vid denna tidpunkt
            vara åtminstone 25 000.
          </note>
          <note>
            Med den här statistiken i bakhuvudet fattade man då vissa beslut
            som jag önskar hade sett annorlunda ut i dag när vi ser vilken
            verklighet vi har att förhålla oss till.
          </note>
          <note>
            Vi kommer att få ökade behov av personal i förskolan därför att
            den socialdemokratiska regeringen har för avsikt att öka personaltätheten
            och minska barngrupperna. Därför kommer det under mandatperioden
            att tillföras resurser till kommunerna som motsvarar 6 000 fler
            förskollärare, barnskötare och andra vuxna. Det vore intressant
            att höra om det är ett förslag som vi kommer att ha Kristdemokraternas
            stöd att genomföra eller om det finns en kristdemokratisk lösning
            på de personalproblem som finns.
          </note>
          <note type="speaker">
            Anf. 33 GUNILLA TJERNBERG (kd):
          </note>
          <note>
            Herr talman! Jag tror att vi är valda politiker och partiföreträdare
            i riksdagen för att ha lösningar på olika problem. Kristdemokraterna
            kommer självklart att arbeta med den frågan.
          </note>
          <note>
            Statsrådet säger att jag tar upp olika saker. Naturligtvis, när
            jag nu får fyra olika frågor från statsrådet.
          </note>
          <note>
            Jag tycker att det är intressant att statsrådet vill veta vad
            Kristdemokraterna tycker i olika frågor. Det är positivt. Jag
            hade en ambition att svara på ett par av dem. Det var anledningen
            till att det var något olika delar i min förra replik. Jag tog
            statsrådets frågor på allvar.
          </note>
          <note>
            Statsrådets uppfattning är att familjedaghemmen inte kan ingå
            i den allmänna förskolans verksamhet.
          </note>
          <note>
            Det var intressant. Statsrådet hänvisade till lokaler och pedagogisk
            kompetens. Min tanke var att det handlade om kvalitet. Barn behöver
            en god kvalitet.
          </note>
          <note>
            Vad är en god kvalitet? Jag tror att vi är överens om att det
            innebär trygghet, tid med barnen och att barnen känner tillit.
            Syftet med olika reformer måste ändå vara att erbjuda barnen arenor
            och platser där de känner trygghet och där kvaliteten är hög.
            Det tror jag att barn mycket väl kan uppleva i familjedaghem.
            Det måste inte vara en speciell samlingslokal för att dessa krav
            ska kunna uppfyllas. Jag vill tydligt deklarera
          </note>
          <note>
            Kristdemokraternas ställningstagande i den delen. Det handlar
            om kvaliteten.
          </note>
          <note>
            Barn behöver i dag fler vuxna omkring sig, inte färre. Regeringens
            så kallade satsningar på barnen -
          </note>
          <note>
            maxtaxa och allmän förskola - har i verkligheten inneburit en
            klar kvalitetssänkning. Alltfler barn vistas tillsammans och har
            allt mindre tid tillsammans med vuxna. Rädda Barnen och Barnombudsmannen
            har redovisat olika rapporter och studier om att barns psykiska
            ohälsa ökar och att stressen ökar samtidigt som tilliten till
            vuxna minskar. I det läget fattar riksdagen beslut om reformer
            som minskar barns möjligheter att vara tillsammans med vuxna.
          </note>
          <note>
            Anf. 34 Statsrådet LENA HALLEN-
          </note>
          <note>
            GREN (s):
          </note>
          <note>
            Herr talman! Jag har höga ambitioner med förskolan. Jag vill
            att det ska vara en högkvalitativ verksamhet för barnen, inte
            enbart en omsorg utan en omsorg med pedagogisk verksamhet. Då
            behövs det engagerad och utbildad personal. Barngrupper och lokaler
            måste också vara sådana att det är möjligt att bedriva en bra
            verksamhet.
          </note>
          <note>
            En kort återkoppling till det som Gunilla Tjernberg sade om allmän
            förskola: Det finns vissa kriterier som riksdagen har beslutat
            om som måste uppfyllas för att det ska vara en allmän förskola.
            Det gäller sammansättningen av barngrupper, lokaler och utbildad
            personal. Barngrupperna och lokalerna måste vara anpassade så
            att det går att bedriva en bra verksamhet.
          </note>
          <note>
            En god arbetsmiljö är väldigt viktig när man rekrytera människor
            som ska arbeta i förskolan, oavsett om det är förskollärare eller
            inte. Den politiska målsättningen är att förbättra kvaliteten
            i förskolan. Jag ser fram emot att återkomma till riksdagen med
            ett förslag om resursförstärkning, och jag ser också fram emot
            att få ett stort och kraftigt stöd för det förslaget.
          </note>
          <note>
            Överläggningen var härmed avslutad.
          </note>
          <note>
            7 § Hänvisning av ärenden till utskott
          </note>
          <note>
            Föredrogs och hänvisades
          </note>
          <note>
            Motioner
          </note>
          <note>
            2002/03:Bo6-Bo8 till bostadsutskottet
          </note>
          <note>
            2002/03:N5-N8 till näringsutskottet
          </note>
          <note>
            2002/03:So35 till socialutskottet
          </note>
          <note>
            8 § Bordläggning
          </note>
          <note>
            Anmäldes och bordlades
          </note>
          <note>
            Motioner med anledning av förs. 2002/03:RR9 Riksdagens revisorers
            förslag angående Med tvång och god vilja - vad gör Statens institutionsstyrelse?
          </note>
          <note>
            2002/03:So36 av Annika Qarlsson (c)
          </note>
          <note>
            2002/03:So37 av Ingrid Burman m.fl. (v)
          </note>
          <note>
            2002/03:So38 av Kerstin Heinemann m.fl. (fp)
          </note>
          <note>
            9 § Anmälan om interpellationer
          </note>
          <note>
            Anmäldes att följande interpellationer framställts
          </note>
          <note>
            den 10 februari
          </note>
          <note>
            2002/03:176 av Ragnwi Marcelind (kd) till justitieminister Thomas
            Bodström
          </note>
          <note>
            Nationella insatsstyrkan
          </note>
          <note>
            2002/03:177 av Nils-Erik Söderqvist (s) till statsrådet
          </note>
          <note>
            Morgan Johansson
          </note>
          <note>
            Alkoholreklam i tidningar
          </note>
          <note>
            Interpellationerna redovisas i bilaga som fogas till riksdagens
            snabbprotokoll tisdagen den 18 februari.
          </note>
          <note>
            10 § Anmälan om frågor för skriftliga svar
          </note>
          <note>
            Anmäldes att följande frågor för skriftliga svar framställts
          </note>
          <note>
            den 10 februari
          </note>
          <note>
            2002/03:496 av Luciano Astudillo (s) till statsrådet
          </note>
          <note>
            Lena Hallengren
          </note>
          <note>
            Modersmålsundervisningen
          </note>
          <note>
            2002/03:497 av Anne-Marie Ekström (fp) till statsrådet Jan O
            Karlsson
          </note>
          <note>
            Anhöriginvandring
          </note>
          <note>
            2002/03:498 av Martin Andreasson (fp) till justitieminister Thomas
            Bodström
          </note>
          <note>
            Könsneutrala äktenskap
          </note>
          <note>
            2002/03:499 av Helena Bargholtz (fp) till utrikesminister Anna
            Lindh
          </note>
          <note>
            Oroligheterna i Kongo-Brazzaville
          </note>
          <note>
            2002/03:500 av Gabriel Romanus (fp) till socialminister Lars
            Engqvist
          </note>
          <note>
            Vinterkräksjukan
          </note>
          <note>
            2002/03:501 av Kerstin Kristiansson Karlstedt (s) till utbildningsminister
            Thomas Östros
          </note>
          <note>
            Intagning till läkarutbildning
          </note>
          <note>
            2002/03:502 av Inger Nordlander (s) till socialminister Lars
            Engqvist
          </note>
          <note>
            Nationell äldreombudsman
          </note>
          <note>
            2002/03:503 av Magdalena Andersson (m) till socialminister Lars
            Engqvist
          </note>
          <note>
            Sjuksköterskors arbetsförhållanden
          </note>
          <note>
            den 11 februari
          </note>
          <note>
            2002/03:504 av Chatrine Pålsson (kd) till socialminister Lars
            Engqvist
          </note>
          <note>
            Vården i livets slutskede
          </note>
          <note>
            2002/03:505 av Maria Larsson (kd) till statsrådet
          </note>
          <note>
            Hans Karlsson
          </note>
          <note>
            Studier i kombination med deltidssjukskrivning
          </note>
          <note>
            2002/03:506 av Liselott Hagberg (fp) till justitieminister Thomas
            Bodström
          </note>
          <note>
            Polisen
          </note>
          <note>
            2002/03:507 av Maria Hassan (s) till utrikesminister
          </note>
          <note>
            Anna Lindh
          </note>
          <note>
            Kurderna i irakiska Kurdistan
          </note>
          <note>
            Frågorna redovisas i bilaga som fogas till riksdagens snabbprotokoll
            tisdagen den 18 februari.
          </note>
          <note>
            11 § Kammaren åtskildes kl. 15.53.
          </note>
          <note>
            Förhandlingarna leddes av talmannen.
          </note>
        </div>
      </body>
    </text>
  </TEI>
</teiCorpus>
