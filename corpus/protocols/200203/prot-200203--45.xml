<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 200203</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 200203</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200203--45</head>
          <docDate when="2003-01-23">2003-01-23</docDate>
        </div>
      </front>
      <body>
        <div>
          <note>
            14.00 - 15.00
          </note>
          <note>
            Det justerade protokollet beräknas utkomma om 3 veckor
          </note>
          <note>
            ----------------------------------------------------------------------
          </note>
          <note>
            1 § Val till Nämnden för lön till riksrevisorerna
          </note>
          <note>
            Från konstitutionsutskottet hade inkommit följande skrivelse:
          </note>
          <note>
            Till riksdagen
          </note>
          <note>
            Riksdagen har den 4 december beslutat om inrättande av Nämnden
            för lön till riksrevisorerna (bet.
          </note>
          <note>
            2002/03:KU12, rskr. 2002/03:22-23). Nämnden skall bestå av ordförande
            och två andra ledamöter. De väljs var för sig av riksdagen efter
            varje ordinarie val till riksdagen för tiden intill dess nytt
            val till nämnden har ägt rum.
          </note>
          <note>
            Val av ledamöter i Nämnden för lön till riksrevisorerna bereds
            av konstitutionsutskottet.
          </note>
          <note>
            Konstitutionsutskottet föreslår enhälligt att riksdagen för tiden
            fr.o.m. den 23 januari 2003 till dess nytt val har ägt rum till
            ordförande i Nämnden för lön till riksrevisorerna väljer f.d.
            riksdagsdirektören Gunnar Grenfors och till ledamöter f.d. koncernchefen
          </note>
          <note>
            Marianne Nivert och f.d. justitiekanslern Hans Regner.
          </note>
          <note>
            Stockholm den 21 januari 2003
          </note>
          <note>
            På konstitutionsutskottets vägnar
          </note>
          <note>
            Göran Magnusson
          </note>
          <note>
            Konstitutionsutskottet hade föreslagit att riksdagen för tiden
            från och med den 23 januari 2003 till dess nytt val ägt rum till
            ordförande i nämnden för lön till riksrevisorerna skulle välja
            f.d. riksdagsdirektören Gunnar Grenfors och till ledamöter f.d.
            koncernchefen Marianne Nivert och f.d. justitiekanslern
          </note>
          <note>
            Hans Regner.
          </note>
          <note>
            Kammaren biföll konstitutionsutskottets förslag och utsåg därmed
            - för tiden från och med den
          </note>
          <note>
            23 januari 2003 till dess nytt val har ägt rum - till
          </note>
          <note>
            ordförande i Nämnden för lön till riksrevisorerna
          </note>
          <note>
            Gunnar Grenfors, f.d. riksdagsdirektör
          </note>
          <note>
            ledamöter i Nämnden för lön till riksrevisorerna
          </note>
          <note>
            Marianne Nivert, f.d. koncernchef
          </note>
          <note>
            Hans Regner, f.d. justitiekansler
          </note>
          <note>
            2 § Avsägelser
          </note>
          <note>
            Tredje vice talmannen meddelade att Yvonne Ruwaida (mp) avsagt
            sig uppdragen som suppleant i utrikesutskottet och bostadsutskottet.
          </note>
          <note>
            Kammaren biföll dessa avsägelser.
          </note>
          <note>
            3 § Anmälan om kompletteringsval till utrikesutskottet och bostadsutskottet
          </note>
          <note>
            Tredje vice talmannen meddelade att Miljöpartiet de grönas partigrupp
            på grund av uppkomna vakanser anmält Mikaela Valtersson som suppleant
            i utrikesutskottet och bostadsutskottet efter Yvonne Ruwaida.
          </note>
          <note>
            Tredje vice talmannen förklarade vald till
          </note>
          <note>
            suppleant i utrikesutskottet
          </note>
          <note>
            Mikaela Valtersson (mp)
          </note>
          <note>
            suppleant i bostadsutskottet
          </note>
          <note>
            Mikaela Valtersson (mp)
          </note>
          <note>
            4 § Svar på interpellation 2002/03:118 om
          </note>
          <note>
            Hemsö fästning
          </note>
          <note>
            Anf. 1 Kulturminister MARITA ULV-
          </note>
          <note>
            SKOG (s):
          </note>
          <note>
            Fru talman! Birgitta Sellén har frågat mig vilka åtgärder jag
            avser vidta dels för att militära anläggningar ska få resurser
            till det publika utvecklingsarbetet, dels för att klara av det
            övergripande kulturmålet om att både bruka och bevara den ekonomiskt
            krävande anläggningen Hemsö fästning samt om jag avser att tillskjuta
            medel till Hemsö fästning för att den ska kunna ha gratis inträde
            i likhet med andra statliga museer.
          </note>
          <note>
            Med anledning av att försvaret avvecklar befästningar har Riksantikvarieämbetet
            på regeringens uppdrag efter samråd med Statens fastighetsverk
            och övriga berörda statliga myndigheter utarbetat en bevarandeplan
            för moderna befästningar. I rapporten, som är daterad den 1 mars
            1996, föreslås att ett drygt
          </note>
          <note>
            30-tal anläggningar ska skyddas som statliga byggnadsminnen.
            Av dessa har hittills anläggningarna i
          </note>
          <note>
            Boden och Hemsö byggnadsminnesförklarats.
          </note>
          <note>
            Hemsö fästning byggnadsminnesförklarades den
          </note>
          <note>
            20 maj 1998. Av skyddsföreskrifterna framgår bland annat att
            till batteriet hörande fast monterad inredning, inre och yttre
            utrustning inklusive kanontorn med kanoner ska bevaras på plats.
          </note>
          <note>
            Inför regeringens beslut rörande byggnadsminnesförklaring av
            Hemsö fästning uppvisades en bred förankring och stort engagemang
            från kommun, landsting, Länsstyrelsen i Västernorrlands län samt
          </note>
          <note>
            Norrlandskusten Marinkommando och inte minst från
          </note>
          <note>
            Hemsö skärgårdsstiftelse.
          </note>
          <note>
            År 1998 beviljades särskilda EU-medel för att stärka kulturen
            och den lokala identiteten samt för att utveckla öns näringsliv.
          </note>
          <note>
            För åren 2003 och 2004 utgår totalt 3 miljoner kronor i så kallade
            omställningsmedel. Dessa medel är avsedda för museiverksamhet
            på Hemsö.
          </note>
          <note>
            Statens försvarshistoriska museers uppdrag avser det försvarshistoriska
            kulturarvet. Enligt förordning
          </note>
          <note>
            1992:514 med instruktion för statens försvarshistoriska museer
            har myndigheten till uppgift att främja kunskapen om det svenska
            försvaret genom tiderna och om försvarets roll i samhällsutvecklingen.
          </note>
          <note>
            Av förordningen framgår att myndigheten ska hålla ett urval av
            samlingarna tillgängligt för allmänheten samt driva och stödja
            utställningsverksamhet och annan pedagogisk verksamhet. Myndigheten
            ska vidare förteckna och vetenskapligt bearbeta samlingar av militär
            eller kulturhistorisk art inom myndigheter som bedriver militär
            verksamhet, öva tillsyn över sådana samlingar samt stödja andra
            samlingar av militär art i Sverige.
          </note>
          <note>
            Hemsö fästning förvaltas av Statens fastighetsverk. Av årets
            regleringsbrev till Fastighetsverket framgår att verket ska förvalta
            varje fastighet inom sitt verksamhetsområde på ett för staten
            ekonomiskt effektivt sätt så att tillgångarnas värde bibehålls
            och om möjligt ökas. God resurshållning och ekonomisk effektivitet
            ska eftersträvas.
          </note>
          <note>
            Förvaltningen ska bidra till att fastigheternas värden bevaras
            på en långsiktigt lämplig nivå för ägaren och brukaren. Kultur-
            och naturmiljövärden i verkets fastighetsbestånd ska brukas, bevaras,
            förädlas och levandegöras.
          </note>
          <note>
            Det ingår således i Fastighetsverkets ansvarsområde att verka
            för att Hemsö fästning, liksom övriga fastigheter som myndigheten
            förvaltar, levandegörs.
          </note>
          <note>
            Inför det innevarande budgetåret är det inte aktuellt med några
            extra anslag för att levandegöra vårt försvarshistoriska kulturarv
            vid Hemsö fästning.
          </note>
          <note>
            Detta eftersom medel för detta ändamål fördelas direkt till Försvarshistoriska
            museerna och Fastighetsverket där prioritering sker inom respektive
            myndighets ordinarie anslagsramar.
          </note>
          <note>
            Reformen med fri entré avser statliga museer. Eftersom Länsmuseet
            i Västernorrland svarar för huvudmannaskapet för den museala verksamhet
            som bedrivs vid Hemsö fästning är verksamheten inte att betrakta
            som statlig. Det är följaktligen inte aktuellt att tillskjuta
            några statliga medel för att museet ska kunna ha gratis inträde.
          </note>
          <note type="speaker">
            Anf. 2 BIRGITTA SELLÉN (c):
          </note>
          <note>
            Fru talman! Tack, kulturministern, för ett innehållsrikt svar.
          </note>
          <note>
            Det finns information om utvecklingen av Hemsö fästning som jag
            tror att inte ens alla eldsjälar känner till. Jag tänker då på
            omställningsmedlen på
          </note>
          <note>
            3 miljoner för 2003 och 2004 som finns för museiverksamhet på
            Hemsö.
          </note>
          <note>
            Det är glädjande upplysningar som jag kan förmedla till en del
            av eldsjälarna.
          </note>
          <note>
            Jag tror att kulturministern känner till bakgrunden till att
            Hemsö blev ett byggnadsminne 1998: Fästningen började byggas omkring
            1920. Tre batterier byggdes. På 1950-talet fick fästningen en
            utbyggnad eftersom man ville förstärka försvaret längs Norrlandskusten.
          </note>
          <note>
            Kulturminister Ulvskog skrev i ett pressmeddelande att det är
            mycket glädjande att Hemsö fästning får ett statligt skydd och
            att anläggningen kommer att bevaras.
          </note>
          <note>
            Extra viktigt känns det med tanke på att det här är inkörsporten
            söderifrån mot Högakustenbron, in mot världsarvet Höga Kusten.
          </note>
          <note>
            Vad har hänt sedan?
          </note>
          <note>
            Jo, med förenade krafter och resurser från bland annat Härnösands
            kommun, länsstyrelsen, länsmuseet,länsarbetsnämnden och inte minst
            Hemsö skärgårdsförening - som har arbetat ideellt - har fästningen
            varit öppen under somrarna.
          </note>
          <note>
            Den första sommaren, 1998, kom det 8 000 besökare. Följande sommar
            kom det 6 000. De tre första åren var det 25 000 som besökte fästningen,
            trots att det var öppet bara under en månad och trots att man
            inte hade gjort speciellt mycket åt marknadsföringen.
          </note>
          <note>
            Det innebar att man var tvungen att stänga sommaren 2001 eftersom
            man måste rusta upp vägarna som inte klarade trycket.
          </note>
          <note>
            Som alla förstår har Hemsö fästning stor betydelse för en liten
            ö i Härnösands skärgård. Den skapar arbetstillfällen för guidning,
            café- och restaurangverksamhet, transporter med mera. Detta sätter
            i gång hjärncellerna på kreativa människor som ser möjligheter
            att skapa mer aktiviteter på ön. Det har tagits fram en ganska
            gedigen förstudie om hur man skulle kunna locka turister till
            olika arrangemang. Dessutom har en student utarbetat en uppsats
            om fästningen.
          </note>
          <note>
            Men för att man ska våga satsa på kringaktiviteter behöver en
            del frågetecken kring byggnadsminnet rätas ut. Framför allt handlar
            det om pengar och ansvar.
          </note>
          <note>
            Jag har fått förmånen att bli guidad runt i de oändligt långa
            gångar under jorden där det finns logement, kök och en sjukavdelning.
            Anläggningen är byggd för att flera hundra soldater ska kunna
            vistas i fästningen under flera veckor. Den har också en mycket
            intressant teknisk utrustning. Man kan göra mycket för att få
            en levande utställning där. Det är ett kulturarv som ska bevaras
            och brukas.
          </note>
          <note>
            De 3 miljoner kronor som ministern nämner i sitt svar är naturligtvis
            välkomna pengar, men de räcker inte. Enligt de beräkningar som
            gjorts behövs det 7-
          </note>
          <note>
            10 miljoner till utvecklingskostnader. Jag undrar vilket ansvar
            Riksantikvarieämbetet har i detta sammanhang. Ämbetet utarbetar
            ju skyddsföreskrifter, men har det också möjligheter att dela
            ut pengar för tillgodoseende av kraven både på samtidigt bevarande
            och brukande och på att hålla anläggningen tillgänglig för folk?
          </note>
          <note>
            Enligt den förordning som Statens försvarshistoriska museer följer
            ska man hålla ett urval av samlingarna tillgängligt för allmänheten.
            Är det myndigheten som bestämmer vad som ska vara tillgängligt,
            eller gör den detta i samarbete med kommunen och länsmuseet? Kan
            kulturministern svara på det och även på frågan om RAÄ:s möjligheter
            att fördela pengar?
          </note>
          <note>
            Anf. 3 Kulturminister MARITA ULV-
          </note>
          <note>
            SKOG (s):
          </note>
          <note>
            Fru talman! De frågor som Birgitta Sellén ställer är ganska precisa
            och detaljerade. Jag tror att det vore alldeles utmärkt om de
            som arbetar med Hemsö fästning vände sig direkt till kulturarvsenheten
            på departementet för att få information som de kanske saknar.
            Det var roligt att få överraska bland annat med det beslut som
            regeringen tog strax före jul om de 3 miljonerna och som de som
            jobbar med Hemsöprojektet kanske inte känner till. Det kan också
            finnas andra viktiga upplysningar som vi kan bistå med.
          </note>
          <note>
            När det gäller ansvarsfördelningen för statliga byggnadsminnen
            är det så att Riksantikvarieämbetet utfärdar skyddsföreskrifter
            och har en löpande uppgift som tillsynsmyndighet. Fastighetsverket
            ansvarar för upprustning och löpande drift och skötsel av anläggningar.
            Statens försvarshistoriska museer står för vård av inventarier
            som inte räknas som fast egendom.
          </note>
          <note>
            Huvudansvaret ligger naturligtvis på det länsmuseum som avses
            fungera som huvudman för verksamheten.
          </note>
          <note>
            Länsmuseerna har ju regionala huvudmän, även om de också har
            ett visst statligt bidrag för sin verksamhet.
          </note>
          <note type="speaker">
            Anf. 4 BIRGITTA SELLÉN (c):
          </note>
          <note>
            Fru talman! Fästningen ska alltså förvaltas av
          </note>
          <note>
            Statens fastighetsverk, och det står i svaret från ministern
            att dess uppdrag är att bibehålla och om möjligt öka tillgångarnas
            värde. Men vem står för de kostnader som följer av detta uppdrag?
            Gör Statens fastighetsverk också detta, eller är det kommunen
            eller någon annan som ska göra det?
          </note>
          <note>
            Ministern säger uttryckligen att det inför innevarande år inte
            är aktuellt med några extra anslag för att levandegöra det försvarshistoriska
            arvet vid Hemsö fästning. Ska jag tolka det så att det beror på
            Statens försvarshistoriska museers och Statens fastighetsverks
            goda vilja om det händer något eller inte? Eller kommer de att
            få pengar för fästningen i nästa budget?
          </note>
          <note>
            För att kunna hålla fästningen öppen varje sommar och inte bara
            vissa år är det viktigt att veta hur detta kommer att fungera.
            När det inte blir kontinuitet blir turisterna osäkra om ifall
            det är öppet eller inte.
          </note>
          <note>
            Beträffande min fråga om fri entré, som det är på statliga museer,
            känns det lite konstigt att fästningen ägs av staten och att kraven
            på hur den ska bevaras, brukas och hållas tillgänglig bestäms
            av staten men att staten inte har något ansvar när det kommer
            till kostnaderna. Det känns som om staten vill styra men ändå
            inte ta ansvaret utan överlåter det till länsmuseet. Det är okej
            att det är ansvarigt för verksamheten, men när det ska ha ansvar
            på statens villkor borde verksamheten räknas som statlig, få statliga
            resurser tillskjutna och liksom andra statliga museer kunna erbjuda
            gratis entré.
          </note>
          <note>
            Jag skulle vilja få detta förklarat. Jag skulle även vilja få
            svar på min fråga om hur urvalet av samlingarna går till. Det
            känns lite godtyckligt att, som det framhålls, Statens försvarshistoriska
            museer ska se över urvalet.
          </note>
          <note>
            Jag har också funderat över en annan fråga. I en interpellationsdebatt
            häromdagen med statsrådet
          </note>
          <note>
            Messing fick jag veta att Länsstyrelsen i Västernorrlands län
            har fått 118 miljoner kronor av regeringen att användas till regionalpolitiska
            åtgärder under
          </note>
          <note>
            2003. Kan det vara möjligt att ansöka om pengar till
          </note>
          <note>
            Hemsö fästning från dessa medel? Det vore intressant att få veta,
            så att man kan tala om för dem som är engagerade i arbetet var
            de kan hitta pengar för detta.
          </note>
          <note>
            Anf. 5 Kulturminister MARITA ULV-
          </note>
          <note>
            SKOG (s):
          </note>
          <note>
            Fru talman! Låt mig vara väldigt kortfattad och tydlig när det
            gäller ansvarsfördelningen. Driften och vården av anläggningar
            och föremål är garanterad för framtiden av Statens fastighetsverk
            och Statens försvarshistoriska museer. Däremot är det Länsmuseet
            i
          </note>
          <note>
            Västernorrlands län som har huvudmannaskapet för den publika
            verksamheten, och det ger svar på alla de frågor som Birgitta
            Sellén ställer om styrning, fri entré och liknande. Det är beslut
            som staten icke fattar utan är regionala frågor. Självfallet är
            det också i regionen som man själv avgör hur man vill använda
            de 118 miljonerna. Från Kulturdepartementets sida uppmanar vi
            ivrigt alla län att använda en del av de regionalpolitiska medlen
            till olika typer av kulturinsatser, just därför att de är viktiga
            för regional utveckling och även för till exempel kulturturism.
          </note>
          <note type="speaker">
            Anf. 6 BIRGITTA SELLÉN (c):
          </note>
          <note>
            Fru talman! Jag hör att det finns möjligheter att jobba vidare
            med detta. Det låter väldigt bra. Ordföranden i Härnösands kommunfullmäktige
            sitter här i salen, och jag hoppas att han nu har spetsat öronen,
            så att han vet hur han ska tipsa kommuninvånarna.
          </note>
          <note>
            Till min glädje är det också så att RAÄ:s nya chef kommer från
            Västernorrland. Hon vet hur den här frågan ska bevakas och kommer
            förhoppningsvis att driva den här frågan utifrån de kunskaper
            som hon har. Hon kommer dessutom från ett län där man är van att
            samarbeta. Man bearbetar där inte frågorna en och en utan kopplar
            ihop dem. Hon har varit länsråd, och en kvinna ser ofta frågor
            ur många olika synvinklar, eller hur?
          </note>
          <note>
            Jag tackar så mycket för det svar som jag har fått och gläds
            över att man förhoppningsvis ska kunna få pengar till att hålla
            verksamheten vid Hemsö fästning i gång. Det är en turistattraktion,
            och jag kommer verkligen att slåss för att folk ska komma dit.
          </note>
          <note>
            Överläggningen var härmed avslutad.
          </note>
          <note>
            5 § Svar på interpellation 2002/03:68 om moms på skidliftar
          </note>
          <note>
            Anf. 7 Finansminister BOSSE RING-
          </note>
          <note>
            HOLM (s):
          </note>
          <note>
            Fru talman! Håkan Larsson har frågat mig vilka åtgärder jag ämnar
            vidta för att skattemässigt snarast likställa utförsåkning på
            skidor med annan idrottsverksamhet. Han har vidare frågat mig
            vilka åtgärder jag avser att vidta för att den momsutredning som
            ska tillsättas ska komma till stånd i praktiken.
          </note>
          <note>
            Utredningen som Håkan Larsson syftar på är den översyn som ska
            göras av skattesatserna inom momsområdet. Direktiv till utredningen
            beslutades den 28 november 2002 av regeringen. Beslut om utredare
            fattades samma dag. Utredaren har påbörjat sitt arbete. Av direktiven
            framgår bland annat att utredaren ska se över tillämpningsområdet
            för de reducerade skattesatserna och lämna förslag som syftar
            till att begränsa nuvarande avgränsningsproblem. Utredaren ska
            också analysera skattesatsernas struktur och lämna förslag till
            möjliga alternativ.
          </note>
          <note>
            I ett skriftligt svar den 11 december 2002 på en riksdagsfråga
            i samma ämne, hänvisade jag till den analys som ska göras inom
            ramen för utredningens arbete. Mot bakgrund av de direktiv som
            utredningen fått ansåg jag att det inte var lämpligt att verka
            för att frågan om moms på skidliftar särskilt undantogs från utredningens
            bedömning. Jag har ingen annan uppfattning i dag. Jag avser således
            inte att nu vidta någon åtgärd i syfte att ändra mervärdesbeskattningen
            av transport i skidliftar.
          </note>
          <note type="speaker">
            Anf. 8 HÅKAN LARSSON (c):
          </note>
          <note>
            Fru talman! Jag vill tacka finansminister Bosse
          </note>
          <note>
            Ringholm för svaret, även om jag är lite bekymrad över innehållet.
            Jag ställde den här interpellationen strax innan den här utredningen
            tillsattes, och nu kan man se att det uppenbarligen blir så att
            den här orättfärdiga skidskatten kommer att begravas i en utredning
            som inte kommer att slutredovisas förrän 1 februari 2005, om lite
            mer än två år. Det är ett år sedan finansministerns kollega Ulrica
            Messing i den här kammaren lovade att skidskatten inte skulle
            dras i långbänk, men det är ju just vad som sker.
          </note>
          <note>
            Nog borde det väl ändå vara möjligt att presentera ett besked
            om skidskatten i det delbetänkande som utredningen ska presentera
            i början av nästa år. Det borde vara ett minimikrav åtminstone.
            Det ska inte behöva ta mer än två år att utreda en självklarhet:
            att utförsåkning bör jämställas med annan idrott i beskattningshänseende.
          </note>
          <note>
            Ilskan och besvikelsen växer i fjällvärlden. Det finns ingen
            förståelse för att de många barn och ungdomar som ägnar sig åt
            utförsåkning på skidor ska betala dubbelt så hög moms för sin
            idrott som den som sysslar med att spela golf eller tennis. Att
            det är så är obegripligt, särskilt som momsen på personbefordran,
            dit skidliftarna av någon anledning räknades tidigare, sedan årsskiftet
            2000/2001 också har sänkts till 6 %. Sedan dess finns skidliftarna
            kvar som en unik skattekategori. Utförsåkningen beskattas varken
            som personbefordran eller som idrott.
          </note>
          <note>
            Skidskatten är alltså unik för Sverige. I grannlandet Norge,
            där många av de svenska skidanläggningarna har konkurrenter, är
            den här typen av verksamhet helt undantagen från moms. Dessutom
            har man differentierat socialavgiften i de här områdena, vilket
            gör att man underlättar för den här verksamheten. I övriga
          </note>
          <note>
            EU är den genomsnittliga momsen på skidliftar 6 %.
          </note>
          <note>
            Den här vintern går det förhållandevis bra för skidturismen,
            men det är inget skäl för att straffbeskatta utförsåkningen. Här
            finns en näring som växer i ett glesbygdsområde som annars kämpar
            mot utflyttning och befolkningsminskning. En sådan näring bör
            staten stötta och inte hämma genom dubbel moms.
          </note>
          <note>
            Jag vill fråga finansminister Ringholm vad det egentligen finns
            för argument för att just utförsåkningen ska vara belagd med dubbelt
            så hög moms som exempelvis tennis och golf, som jag nämnde.
          </note>
          <note>
            Hittills har jag aldrig hört en begriplig förklaring till detta.
          </note>
          <note>
            Det är viktigt att vi har en någorlunda logisk och begriplig
            beskattning i Sverige. Skidskatten är varken logisk eller begriplig,
            och därför är det bråttom att den tas bort.
          </note>
          <note type="speaker">
            Anf. 9 KENNETH LANTZ (kd):
          </note>
          <note>
            Fru talman! Även jag vill ställa mig i ledet tillsammans med
            övriga debattörer här och ställa en fråga till finansministern.
            Tycker finansministern att det är skäligt att en beskattning ska
            vara så pass unik som nu skidskatten har blivit och att det är
            en rimlig behandling av de människor som utövar den här sporten?
            Om man tidigare hävdade att det var en transport skulle det beskattas
            på samma nivå, men eftersom man nu har förändrat beskattningen
            på transportnäringen borde det vara rimligt att även den här skidbeskattningen
            följde med.
          </note>
          <note>
            Legitimitet och logik i beskattningen tycker jag också att man
            skulle kunna eftersträva från regeringens håll, annars skulle
            man kunna uppfatta det så att en företagare som inte har någon
            vinst ändå får betala skatt. Man skulle kunna ta andra exempel,
            till exempel att en barnfamilj eller någon äldre som bor i ett
            visst område också skulle beskattas högre än andra människor som
            bor i ett och samma område. Så är det ju man uppfattar skidliftsbeskattningen.
            Övriga idrotter har en lägre beskattning, men just skidliftsbeskattningen
            är högre, och vi tycker att det här är något märkligt.
          </note>
          <note>
            Varför ska det dröja så pass lång tid som vi hörde nyss att utreda
            den här frågan? Är det inte enklare att bara likställa den här
            delen av den idrottsliga verksamheten med övriga idrotter och
            plocka ned momsen till 6 %? Vi förväntar oss att finansministern
            utnyttjar sin auktoritet och vidtar sådana åtgärder, så att den
            här turistnäringen, som inte alls är oväsentlig uppe i glesbygderna,
            får ett stöd från den socialdemokratiska regeringen. Hur tänker
            finansminister
          </note>
          <note>
            Bosse Ringholm agera för att vi ska få en rimlig förklaring till
            och acceptans för den här beskattningen?
          </note>
          <note type="speaker">
            Anf. 10 LARS LINDÉN (kd):
          </note>
          <note>
            Fru talman! Håkan Larsson har redan sagt det som är väsentligt
            i det här ärendet, men vi var från näringsutskottet i Kiruna i
            förra veckan, och jag tänkte att jag borde delge lite av de erfarenheterna.
          </note>
          <note>
            Det är en bygd där turismen, där då skidliftarna ingår, är väldigt
            viktig. Från landshövding, länsråd, kommunpolitiker och turistnäring
            tog man upp det här genast med oss och menade att det här är mycket
            jobbigt, det vill säga att man ska särbehandlas. I Norge och Finland
            satsar man mycket mer på turismen, kanske fyra gånger så mycket,
            från regeringarna där.
          </note>
          <note>
            Dessutom ska vi här i Sverige drabbas av en extraskatt på skidliftarna.
          </note>
          <note>
            Det är inte bara turistnäringen som drabbas. I
          </note>
          <note>
            Timrå-Sundsvallsområdet, som jag kommer ifrån, är ju skidliftarna
            mest till för de boende för att idrotta och motionera. Det finns
            alltså två sidor: Både turismen och ungdomar som vill idrotta
            drabbas. Det är många barnfamiljer som tycker att det är jobbigt
            att betala två tre säsongskort på en skidlift till sina barn.
          </note>
          <note>
            Det här skulle ju underlätta betydligt.
          </note>
          <note>
            Jag förstår inte varför man ska skjuta på den här frågan. Det
            är ju självklart: När vi redan satsar så dåligt på turismen vore
            det här åtminstone ett litet steg på vägen mot att underlätta
            för den näring som i glesbygden betyder så mycket.
          </note>
          <note>
            Som de sade i Kiruna: Det här är den näring som vi hoppas ska
            kunna vända utflyttningen från Kiruna.
          </note>
          <note>
            Man har en del lysande exempel där på turistsatsningar, men det
            här med skidliftar är ju inte oväsentligt i det sammanhanget.
            Det är Norge och Finland som tar de flesta turisterna.
          </note>
          <note>
            Vi träffade även en engelsk turistagent som var där. Han sade
            att för en grupp som han skickar till
          </note>
          <note>
            Sverige kan det bli bortåt 30 000 kr dyrare för en vecka jämfört
            med om han skickar dem till Norge eller Finland. Det är ganska
            tufft. Här ligger också skidliftsmomsen med.
          </note>
          <note>
            Så jag vill fråga finansministern: Är det inte på tiden att snabba
            på det här och inte vänta på den omfattande utredningen, utan
            ge ett snabbt besked till turistnäringen och skidliftsanläggningarna?
          </note>
          <note>
            Anf. 11 Finansminister BOSSE RING-
          </note>
          <note>
            HOLM (s):
          </note>
          <note>
            Fru talman! Som bekant har vi olika momsnivåsatser i Sverige:
            25 %, 12 % och 6 %. I kammaren här har ofta framställts önskemål
            om att vissa av dessa momssatser ska omfatta nya slag av tjänster
            eller varor. Det duggar tätt med förslag om att momsen ska sänkas
            från 25 % till 12 %, från 12 % till 6 % eller helst till ingenting
            alls. Mot den bakgrunden har kammaren nyligen beslutat att regeringen
            bör ges i uppdrag att tillsätta en utredning, som jag också redovisat,
            för att se över det rimliga i att ha de här gränserna och hur
            de olika gränssnitten ser ut.
          </note>
          <note>
            Jag inser att varje intressegrupp som tycker att just deras momssats
            eller deras intresse borde få en favorisering och en särskild
            position tycker att man inte kan vänta på helheten, men nu har
            ju faktiskt kammaren begärt att få en helhetsbedömning. Då tycker
            jag också att berörda riksdagsledamöter får finna sig i det faktum
            att om nu kammaren vill ha en helhetsbedömning så ska man också
            ha en helhetsbedömning och inte rycka loss någon enstaka del.
          </note>
          <note>
            Dessutom är det så att skidliftsmomsen redan är gynnad i dagsläget.
            Den är inte 25 % - den är 12 %.
          </note>
          <note>
            Så skidliftarna är gynnade redan förut. Frågan är om skidliftarna
            ska bli ännu mer gynnade än de är i dagsläget.
          </note>
          <note>
            Jag kan höra argumenten - jag har hört dem flera vintrar - om
            att det är väldigt angeläget att få fler turister till Sverige.
            Jag delar uppfattningen att det är viktigt att få fler turister
            till Sverige, och jag är glad över att se att vi har varit oerhört
            framgångsrika också, inte minst när det gäller vinterturismen
            och skidliftarna.
          </note>
          <note>
            Förra vintern förde vi samma diskussion. Det beskrevs som kris
            och katastrof om man inte omedelbart, helst dagen efter, fick
            en sänkning av skidliftsmomsen. I ett uttalande som jag har framför
            mig från en företrädare för Svenska Liftanläggningars Organisation
            sägs: Alla högt ställda förväntningar har överträffats. Försäljningen
            av liftkort ökade med 23 %
          </note>
          <note>
            fram till nyår, jämfört med fjolårets rekordsiffror. Det var
            alltså inte bara en ökning förra året, utan också en ökning i
            förhållande till rekordsiffrorna säsongen innan.
          </note>
          <note>
            Jag tycker därför att det är något märkligt att man beskriver
            vinterturismen, och framför allt den här typen av aktivitet i
            våra slalombackar, som om det vore fråga om en krissituation.
            Detta används ibland även på andra områden som argument för att
            sänka momsnivåerna. Men faktum är att den här branschen redan
            är gynnad. Frågan är om den ska gynnas ytterligare. Det är dessutom
            en bransch i stark expansion.
          </note>
          <note>
            Den har varit mycket framgångsrik.
          </note>
          <note>
            Jag tycker att riksdagsledamöterna kanske skulle känna viss respekt
            för att kammaren anser att det finns skäl att göra en total översyn
            i stället för att hacka på varje område och försöka ändra än hit,
            än dit. Jag tror att vi har större nytta av att få en samlad bedömning.
            Det förefaller inte heller vara någon akut situation, särskilt
            om man tror på branschens egna förespråkare. De rapporterar ju
            mycket goda resultat, vilket jag är glad över. Jag hoppas att
            övriga ledamöter i denna kammare är lika glada som jag över de
            framgångar som vi har för vår vinterturism.
          </note>
          <note type="speaker">
            Anf. 12 HÅKAN LARSSON (c):
          </note>
          <note>
            Fru talman! Vi är väldigt glada över att det går bra för vinterturismen,
            inte minst i Jämtland. Problemet är bara att det nu tar tre fyra
            vintersäsonger till innan detta kan rättas till, för det måste
            väl vara ett misstag att just utförsåkning ska ha dubbelt så hög
            moms som annan idrottsverksamhet. Det finns ingen som helst logik
            i detta. Det är dessutom inte längre detsamma som personbefordran.
          </note>
          <note>
            Detta är alltså en näring som den här vintern går bra, visst,
            och det gäller ett område, glesbygden, där vi behöver utveckling
            och tillväxt mer än någon annanstans i det här landet. Då tycker
            jag att staten ska ge verksamheten förutsättningar som är goda
            och likvärdiga med annan idrottsverksamhet.
          </note>
          <note>
            Dessutom är detta en massidrott. Ungefär
          </note>
          <note>
            2 miljoner svenskar sysslar med utförsåkning varje år.
          </note>
          <note>
            Det är en enorm friskvårdsinsats i en tid då vi talar om ohälsa
            och annat. Även i det perspektivet finns det goda argument för
            att likställa utförsåkning med annan idrottsverksamhet i Sverige.
            Vi måste dessutom se till att vi inte har en snedvriden konkurrens
            med dem på andra sidan gränsen, i Norge. Där är man helt momsbefriad
            på det här området. Dessutom har man en regionalpolitik som stöttar
            och utvecklar bygderna. En sådan politik skulle jag vilja efterlysa
            även i Sverige.
          </note>
          <note type="speaker">
            Anf. 13 KENNETH LANTZ (kd):
          </note>
          <note>
            Fru talman! Jag ska inte göra frågeställningen komplicerad utan
            bara fråga: Inser finansministern att det är ganska logiskt att
            tänka sig att skidliftstransporter ingår i en idrottslig utövning?
            Vi har, som sagt, debatterat momssatser och beskattning i denna
            kammare tidigare, och jag minns med glädje att vi debatterat fastighetsskatt
            och IT-entreprenörernas vinster.
          </note>
          <note>
            Det blev ju aldrig några vinster, och där har vi också upplevt
            en viss förändring.
          </note>
          <note>
            Man ska kanske påminna finansministern om
          </note>
          <note>
            Sven Duva och orden ur Fänrik Ståls sägner: "Bra, bra, han ropte,
            bra, håll ut, min käcka gosse du, släpp ingen djävul över bron,
            håll ut en stund ännu!"
          </note>
          <note>
            Jag tycker inte att vi ska hålla ut alltför länge och vänta på
            utredningen utan att komma till skott. Vi måste få ett svar så
            att vi kan få en enhetlig beskattning där vi ser de olika idrotterna
            som lika värda. Kan finansministern dela uppfattningen med oss
            att skidliftarna, alltså de transporterna, inte skiljer sig från
            övrig idrottslig verksamhet?
          </note>
          <note type="speaker">
            Anf. 14 LARS LINDÉN (kd):
          </note>
          <note>
            Fru talman! Det är tråkigt att behöva konstatera att regeringen
            inte får ändan ur vagnen när det gäller den här frågan. Det är
            ju ingen ny fråga, och nu begravs den i utredningen. Det låter
            bra att vi ska ha en helhetssyn, men det borde inte vara svårt
            att begripa vad ni kommer till för resultat. Man behöver inte
            hålla på att utreda just den här detaljen.
          </note>
          <note>
            Att det går bra för skidliftarna och turistindustrin jämfört
            med tidigare är vi tacksamma för. Men jämfört med Norge och Finland
            tappar vi marknadsandelar, och det är illa. Jag tror att satsningen
            på just skidliftar och turism är viktig i glesbygden.
          </note>
          <note>
            Regeringen pratar om en regionalpolitisk helhetssyn. Här visar
            den på brister i den helhetssynen eftersom detta betyder mycket
            för glesbygden. Att det går bättre än tidigare är glädjande, men
            det kunde gå ännu bättre om vi hade en klok momssats på skidliftar.
          </note>
          <note type="speaker">
            Anf. 15 HÅKAN LARSSON (c):
          </note>
          <note>
            Fru talman! Jag vill bara understryka att den här diskussionen
            lever. Opinionen är väldigt stark, och jag är övertygad om att
            finansministern framöver kommer att få höra många fler inlägg
            och krav på en rättvis beskattning av utförsåkningen i det här
            landet.
          </note>
          <note>
            Jag hoppas att det kan bli ett snabbt beslut, trots den här diskussionen.
          </note>
          <note>
            Överläggningen var härmed avslutad.
          </note>
          <note>
            6 § Svar på interpellation 2002/03:90 om skattskyldighet för
            stiftelser
          </note>
          <note>
            Anf. 16 Finansminister BOSSE RING-
          </note>
          <note>
            HOLM (s):
          </note>
          <note>
            Fru talman! Rosita Runegrund har frågat mig vilka åtgärder jag
            avser att vidta för att stiftelser och föreningar som bedriver
            allmännyttigt arbete inte ska få lägga ned delar av sin verksamhet
            på grund av den ändrade bedömningen av deras skattskyldighet.
          </note>
          <note>
            Jag vill först påpeka att det är viktigt att skilja mellan de
            regler som gäller för ideella föreningar och de som gäller för
            stiftelser. För att en stiftelse ska undantas från skattskyldighet
            för vissa inkomster krävs bland annat att den uppfyller något
            av de i lagtexten särskilt uppräknade ändamålen. För att en förening
            ska kunna få motsvarande skattefrihet kan den främja även andra
            allmännyttiga ändamål än de som gäller för stiftelser till exempel
            välgörande, idrottsliga eller konstnärliga. De ideella föreningarna
            undantas därför i mycket större omfattning från skattskyldighet.
          </note>
          <note>
            När det gäller stiftelsers skattesituation har jag på senare
            tid besvarat flera frågor - bland annat en från
          </note>
          <note>
            Rosita Runegrund. Jag har i svaren på dessa frågor sagt att jag
            för närvarande inte har för avsikt att utöka eller ändra de ändamål
            som begränsar skattskyldigheten för stiftelser. Det saknas enligt
            min mening anledning att frångå denna bedömning. Motsvarande gäller
            även för de ideella föreningarna.
          </note>
          <note type="speaker">
            Anf. 17 ROSITA RUNEGRUND (kd):
          </note>
          <note>
            Fru talman! Jag vill tacka för svaret.
          </note>
          <note>
            Finansministern medger i sitt svar att han på senare tid har
            besvarat flera frågor när det gäller stiftelsers skattesituation,
            men att det saknas anledning att frångå bedömningen om att ändra
            de ändamål som begränsar skattskyldigheten för stiftelser.
          </note>
          <note>
            Jag hade förväntat mig, fru talman, ett utökat svar med argument
            som hade klargjort varför ministern inte vill se över detta. Vi
            kan till exempel ta behövandebegreppet, som gällt sedan 1943 och
            behöver få en anpassning till dagens samhällssituation. Hjälp
            till behövande anses fortfarande endast gälla ekonomiskt behövande.
          </note>
          <note>
            Jag har blivit kontaktad av stiftelser, och jag vill, fru talman,
            ta upp ett par exempel som enligt min mening i högsta grad ger
            anledning för finansministern att - om man inte är beredd att
            ändra lagen - se över förordningen och kanske i nästa steg tillsätta
            en utredning som ser på de konsekvenser som tolkningen av lagen
            nu medför för barn- och ungdomar inom idrottsrörelsen. Det gäller
            i synnerhet för de funktionshindrade.
          </note>
          <note>
            Gustaf B Thordéns stiftelse kom till genom ett regeringsbeslut
            1958 och har sedan 1964 delat ut 75
          </note>
          <note>
            miljoner. 65 % har gått till föreningar med barn- och ungdomsverksamhet,
            främst idrottsföreningar. Nuvarande tolkning av lagen ser inte
            stödjande av barnoch ungdomsidrott som ett sätt att främja vård
            och uppfostran av barn. Ändå visar utredningar att idrott främjar
            integration av ungdomar från olika kulturer.
          </note>
          <note>
            Är inte det ett sätt att främja vård och uppfostran?
          </note>
          <note>
            Det tråkiga som har hänt på grund av skärpningen är att Thordénstiftelsen
            ändrar sin utdelningspolicy.
          </note>
          <note>
            Det innebär att ett flertal idrottsföreningar i bland annat Uddevalla
            mister sitt stöd. Därför är min fråga till Bosse Ringholm om han
            menar att stiftelserna gör vinst på barn, eftersom det är vad
            ministern egentligen uttrycker i sitt svar.
          </note>
          <note>
            Vad värre är drabbas många funktionshindrade barn och ungdomar
            av ministerns ointresse för tilllämpningen av lagen. Här vill
            jag ha svar av finansministern.
          </note>
          <note>
            Anf. 18 Finansminister BOSSE RING-
          </note>
          <note>
            HOLM (s):
          </note>
          <note>
            Fru talman! Jag har både i interpellationssvaret och i andra
            sammanhang, som jag också refererade, lämnat en ordentlig redovisning
            av de nuvarande lagregler som finns om skattefrihet för stiftelser
            och föreningar. Jag har inte sett att det funnits några skäl som
            motiverar en ändring av lagstiftningen, och det begär heller inte
            interpellanten.
          </note>
          <note>
            När det gäller tolkningen sker den på vanligt sätt och av domstol
            i sista hand om så krävs. Jag kan inte se att det i det här läget
            finns några oklarheter i den lagstiftning vi har, och vi har haft
            den under mycket lång tid. Det är naturligtvis så att olika verksamheter
            kan komma att förändras. Därför får också olika verksamheter finna
            sig i den vanliga traditionella prövning som sker på det sätt
            som vi sett under senare tid.
          </note>
          <note>
            Jag har ingen anledning att, och varken kan eller ska, göra någon
            bedömning av enskilda stiftelsers ansökningar om skattebefrielse.
            Det är en vanlig förvaltningsprövning som ska ske. Det vore mig
            fjärran att försöka ge mig in i den konkreta diskussionen.
          </note>
          <note type="speaker">
            Anf. 19 ROSITA RUNEGRUND (kd):
          </note>
          <note>
            Fru talman! Jag hoppas att finansministern kan hålla med mig
            om att stödet till idrott i sig är att främja vård och uppfostran
            av barn.
          </note>
          <note>
            Det gjordes en lagändring den 1 januari 1996 som gällde de olika
            bestämmelserna om skattskyldigheten för stiftelser. Men punkterna
            om hur man ser på kvalificerat allmännyttigt ändamål kvarstår.
            De behöver ändras i förhållande till dagens samhällssystem.
          </note>
          <note>
            Det är lite tråkigt att ministern inte vill ta detta i beaktande.
            Det rör sig inte om ett par enstaka stiftelser utan om många.
            Det gäller 50-60 enbart för funktionshindrade.
          </note>
          <note>
            Låt mig ta ett annat exempel. Det gäller Stiftelsen
          </note>
          <note>
            Professor och fru J G Edgrens Testamentfond. Den skulle ge pengar
            till en idrottsförening för gravt synskadade barn och ungdomar.
            Det är en förening som bedriver verksamhet därför att den ordinarie
            idrottsrörelsen inte är tillgänglig för gravt synskadade. Den
            ansökan avslogs, och det är nytt.
          </note>
          <note>
            En annan stiftelse skulle ge hjälp till synskadade för talböcker.
            Det blev avslag. Tidigare har man haft bidrag och kunnat ta emot
            bidrag. Det är många inom handikapprörelsen och av dem som berörs
            av stiftelserna som tycker att det behövs en anpassning till dagens
            samhällssituation.
          </note>
          <note>
            Av bestämmelserna för stiftelsebeskattningen borde framgå att
            till exempel personer med grav funktionsnedsättning normalt ska
            anses tillhöra gruppen behövande. Det gäller inte minst på grund
            av att vi vet att de funktionshindrade har problem i dagens samhälle.
          </note>
          <note>
            Fru talman! Om en förändring inte kommer till stånd kommer många
            stiftelser som trots allt har bedrivit en verksamhet i många år
            att få upphöra. I
          </note>
          <note>
            slutänden är det barn och ungdomar som berörs.
          </note>
          <note>
            Jag vill att finansministern tar med sig detta och att man ser
            över just tillämpningen. Det borde man göra när så stora förändringar
            sker och så många barn och ungdomar berörs av att tillämpningen
            har förändrats. Vissa domstolar dömer annorlunda i dag än vad
            de gjorde för två, tre år sedan.
          </note>
          <note>
            Jag hoppas att finansministern tar till sig detta. Jag ger inte
            upp utan kommer att återkomma i frågan.
          </note>
          <note>
            Anf. 20 Finansminister BOSSE RING-
          </note>
          <note>
            HOLM (s):
          </note>
          <note>
            Fru talman! Vi har i Sverige en generös lagstiftning om skattefrihet
            för både stiftelser och föreningar.
          </note>
          <note>
            Den lagstiftningen har inte ändrats. Det finns inget skäl att
            säga att det är något annat utgångsläge. Vi har den lagstiftning
            vi haft under senare år, och den har visat sig fungera väl.
          </note>
          <note>
            Jag har som jag sade ingen anledning att gå in på de konkreta
            fall som interpellanten använder sig av här. Det vore fel av mig
            att försöka överta både skattemyndigheternas och domstolarnas
            roll i sammanhanget. Jag konstaterar att vi med den praxis och
            den lagstiftning vi har haft har kunnat tillämpa bestämmelserna
            på ett generöst sätt under många år. Jag utgår från att det är
            samma förhållande som gäller även i fortsättningen.
          </note>
          <note>
            Jag delar interpellantens uppfattning att det är viktigt att
            olika grupper kan få ett stöd för exempelvis en idrottsverksamhet.
            Det har regeringen verkligen också strävat efter. Vi lade i höstas
            fram förslag till riksdagen om inledningen av ett stöd på ytterligare
            1
          </note>
          <note>
            miljard kronor till idrottsrörelsen. Det gäller idrottsrörelsen
            i bred bemärkelse och kan också gälla olika former av exempelvis
            handikappidrott.
          </note>
          <note>
            Det är oerhört viktigt att konstatera att utöver det generösa
            stöd som vi tidigare har kunnat ge via både skatteavdrag och tidigare
            anslag har också stödet till inte minst idrottsrörelsen nu kunnat
            ytterligare förstärkas med denna miljard när beslutet trädde i
            kraft i och med året 2003. Jag hoppas att alla partier, och även
            interpellantens parti, också i fortsättningen kan stödja det.
          </note>
          <note type="speaker">
            Anf. 21 ROSITA RUNEGRUND (kd):
          </note>
          <note>
            Fru talman! Hur skulle jag kunna gå upp i denna interpellationsdebatt
            om jag inte hade konkreta uppgifter? Det är trots allt folket
            som har hört av sig. Det gäller alla dem som har berörts av att
            det har skett förändringar.
          </note>
          <note>
            Finansministern måste ta till sig detta. Finansministern har
            fått brev angående detta. Det har skett förändringar de senaste
            åren när det gäller just tilllämpningen av lagen även om lagen
            inte i grunden har förändrats sedan 40-talet. Jag måste alltså
            använda konkreta uppgifter som jag har fått.
          </note>
          <note>
            Även om man har tillfört pengar till idrottsrörelsen måste inte
            allt gå genom regeringen. Stiftelser och ideella föreningar är
            en viktig del av samhällsuppbyggnaden och av stöd till barn och
            unga. Det ska också vara, som finansministern säger, generösa
            tilllämpningar. Men i dag är det inte någon generös tillämpning.
          </note>
          <note>
            Överläggningen var härmed avslutad.
          </note>
          <note>
            7 § Svar på interpellation 2002/03:91 om rättssäkerheten och
            egendomsskatterna
          </note>
          <note>
            Anf. 22 Finansminister BOSSE RING-
          </note>
          <note>
            HOLM (s):
          </note>
          <note>
            Fru talman! Per Landgren har frågat vilka åtgärder jag avser
            att vidta på kort sikt, i avvaktan på Egendomsskattekommitténs
            slutbetänkande, för att se till att människor inte ska tvingas
            sälja sina hus på grund av fastighetsskatten, förmögenhetsskatten,
            arvsskatten och höjda taxeringsvärden.
          </note>
          <note>
            Jag har nyligen besvarat en annan interpellation som handlar
            om samma frågeställning. Jag hänvisade då till att det i Egendomsskattekommitténs
            uppdrag ingår att med förtur undersöka möjligheterna att stärka
            efterlevande makes ställning genom att föreslå ändringar i beskattningen
            av arv mellan makar. Egendomsskattekommittén, som Per Landgren
            är ledamot i, har den 17 januari i år överlämnat sitt delbetänkande
            Egendomsskatter: Dämpningsregel för fastighetsskatten och sänkt
            arvsskatt (SOU 2003:3). Kommittén föreslår där att beskattningen
            av arv till make ska slopas från och med den 1 juli 2003. I betänkandet
            föreslår Egendomsskattekommittén vidare att det ska införas en
            regel som innebär att höjningar av taxeringsvärdena inte omedelbart
            ska slå igenom på uttaget av fastighetsskatt. Regeln är tänkt
            att kunna tilllämpas retroaktivt från den 1 januari 2003 då de
            nya taxeringsvärdena för 2003 års allmänna fastighetstaxering
            slår igenom. De nämnda förslagen kommer att beredas i Finansdepartementet
            under våren efter sedvanlig remissbehandling.
          </note>
          <note>
            När det gäller förmögenhetsskatten har jag bland annat när jag
            besvarade den tidigare nämnda interpellationen redovisat att höjningarna
            av fribeloppen medför att antalet personer som betalar sådan skatt
            kommer att vara mindre än hälften år 2002 i förhållande till år
            2000. Jag sade då att man skulle kunna utreda om begränsningsregeln
            kan utvidgas till den del av förmögenhetsskatten som härrör från
            fastigheter. På så sätt skulle antalet skattskyldiga som på grund
            av stigande taxeringsvärden kan bli skyldiga att betala förmögenhetsskatt
            begränsas. Det är dock
          </note>
          <note>
            Egendomsskattekommittén som i första hand ska pröva den frågan.
          </note>
          <note type="speaker">
            Anf. 23 PER LANDGREN (kd):
          </note>
          <note>
            Fru talman! Finansministern! Bakgrunden till min interpellation
            är ju som alla här i kammaren vet, även om vi inte är så många,
            att taxeringsvärdena i storstads- och skärgårdsområdena chockhöjdes
            förra året.
          </note>
          <note>
            I skärgårdsområdena har de till och med tredubblats.
          </note>
          <note>
            För en högst vanlig villa kan taxeringsvärdet i Stockholmsområdet
            och längs västkusten uppgå till 3-4
          </note>
          <note>
            miljoner kronor, vilket kan jämföras med kanske 1
          </note>
          <note>
            miljon inne i landet. Liknande höga värden kan också noteras
            för fritidshus i Stockholmstrakten och skärgården.
          </note>
          <note>
            Boendebeskattningen, det vill säga fastighetsskatt på 1 % och
            förmögenhetsskatt på 1,5 %, rusar upp till enorma belopp som är
            oöverkomliga för folk som vill bo kvar i sitt hus vare sig det
            redan är betalat eller belånat.
          </note>
          <note>
            Under valrörelsen hänvisade finansministern och statsministern
            med flera till en sittande utredning trots att den då inte hade
            kommit i gång med sitt arbete.
          </note>
          <note>
            Nu hänvisar finansministern till denna igen. Det är naturligtvis
            rimligt att göra det. Man kan i alla fall slå fast att om det
            inte hade funnits några problem alls hade det inte behövts någon
            utredning.
          </note>
          <note>
            Utredningen är varse problemen, men min fråga handlar om dem
            som drabbas under 2002 och fram till dess att lagar är effektuerade.
            Detta är ju en lång process med utredning, remissomgång, proposition,
            lag och ikraftträdande. Under tiden sker ju en massa tragedier.
            Det är inte bara tragedier, utan det är brott mot ett antal skatterättsliga
            principer som jag utgår ifrån att vi är överens om, till exempel
            skatt efter bärighet och likviditetsprincipen. Sedan skulle vi
            naturligtvis kunna diskutera vissa grundläggande mänskliga fri-
            och rättigheter där äganderätten är en sådan.
          </note>
          <note>
            Min fråga handlar egentligen inte om vad utredningen kommer fram
            till och vad som händer efter detta eftersom utredningen har fått
            fria mandat till skillnad från den förra fastighetsbeskattningsutredningen.
            Jag uppskattar att dessa fria mandat finns där.
          </note>
          <note>
            Men vad är finansministern beredd att göra för alla dem som,
            trots det som har hänt med sänkt procentsats, höjda fribelopp,
            begränsningsregel och dämpningsregel som visar att ni inser att
            det finns problem, ändå får en så hög fastighetsskatt och förmögenhetsskatt
            på boendet att de inte kan behålla sina hem?
          </note>
          <note>
            Vad gör vi för dem? Anser finansministern att det är tillfredsställande
            med regler som hjälper de flesta men inte alla?
          </note>
          <note>
            Kan finansministern försvara att pensionärer och andra låginkomsttagare
            inte har råd att behålla sina andningshål i form av torp eller
            stugor i skärgården, även om det inte är ett fast boende, men
            det gäller ju det fasta boendet också, bara för att andra vill
            bo där på sommaren och under semestern? De kommer med höga inkomster
            och feta plånböcker, och det har de naturligtvis full rätt till.
          </note>
          <note>
            När det gäller den senaste utredningen undrar jag om finansministern
            kan försvara att den som blir änka i maj ska tvingas lämna sitt
            hem på grund av arvsskatten medan den som blir änka den 1 juli
            ska kunna bo kvar. Detta är ju väldigt allvarligt, men man får
            kanske ironisera lite grann om vad som kan hända på våra sjukhus
            när det gäller intensivvård och annat med en sådan konstig regel.
            Om svaret är nej, måste det ske saker och ting snabbt här i kammaren.
          </note>
          <note type="speaker">
            Anf. 24 GUNNAR ANDRÉN (fp):
          </note>
          <note>
            Fru talman! I många skattefrågor är det viktiga i vilken riktning
            man går och inte hur långa steg man tar. I det här fallet har
            Egendomsskattekommittén och förmodligen regeringen tagit ett steg
            i rätt riktning.
          </note>
          <note>
            Det är inte alltid så sker. Däremot är steget inte särskilt långt.
          </note>
          <note>
            Låt mig först beröra arvssituationen för änkor. Jag blev änkeman
            för ett stort antal år sedan. Utöver den tragedin blev jag också
            skyldig att betala en ansenlig summa till staten för att kunna
            bo kvar i huset. Jag tycker att det är oerhört viktigt att denna
            förfärliga omständighet nu dessbättre tas bort just när det gäller
            äkta makar. Det upplevs som mycket orättfärdigt att staten ska
            ta pengar från någon som just har blivit änka eller änkeman. Jag
            delar Per Landgrens uppfattning att det vore bra om man kunde
            titta på tiden för ikraftträdandet. Det är lite ologiskt att den
            ändring som gäller arvsskatten ska träda i kraft den 1 juli
          </note>
          <note>
            2003 medan ändringen av fastighetsskatten gäller från
          </note>
          <note>
            1 januari med viss retroaktivitet. Det vore kanske klokt om att
            man under beredningen i Finansdepartementet tittade just på synpunkten
            att det borde finnas en viss logik mellan ikraftträdandet av reglerna.
          </note>
          <note>
            Dessutom skulle det, såvitt jag förstår, underlätta för taxeringsmyndigheterna.
          </note>
          <note>
            Det finns ett grundläggande fel när det gäller fastighetstaxeringen.
            Det avgörande felet är naturligtvis att det inte finns någon avkastning
            från en fastighet.
          </note>
          <note>
            Att beskatta detta blir i grunden alltid fel. Det är först när
            en fastighet försäljs som det kommer ut kontanter.
          </note>
          <note>
            Jag tror att detta är en åsikt som delas av väldigt många av
            finansministerns partivänner. Man har stor förståelse för att
            man ska betala skatt när en fastighet realiseras, men inte innan
            dess. Den tänkta avkastningen som kom till 1984-1985 är väldigt
            konstig.
          </note>
          <note>
            Efter att ha sänkt procentsatsen i några omgångar, infört retroaktivitet
            och infört nya begränsningsregler är det nya nu att man inför
            ett långsammare genomslag av höjningen av taxeringsvärdet. Jag
            skulle vilja säga att detta innebär att man inför en ny gummibandsregel.
            Det händer i praktiken ingenting.
          </note>
          <note>
            Folkpartiet har en annan syn på den här skattepolitiken. På kort
            sikt vill vi återgå till 1997 års taxeringsvärde. Riksdagen har
            redan avslagit detta, men jag vill ändå upprepa det som ett tips
            till finansministern. Samtidigt inser vi att staten behöver pengar.
          </note>
          <note>
            För en få en ökad intäkt har vi föreslagit att man samtidigt
            ska höja realisationsvinstbeskattningen till
          </note>
          <note>
            30 % som gäller i andra fall. Det skulle finnas en symbolik i
            detta. Folk skulle förstå att olika realiserade tillgångar skulle
            beskattas med samma procentsats.
          </note>
          <note>
            Anf. 25 Finansminister BOSSE RING-
          </note>
          <note>
            HOLM (s):
          </note>
          <note>
            Fru talman! Den nuvarande fastighetsbeskattningen och dess principer
            lades fast i början av 90-talet efter en proposition från en av
            mina företrädare, dåvarande finansministern Anne Wibble från Folkpartiet.
          </note>
          <note>
            De principerna utgick från att fastighetsbeskattningen är en
            del av vår kapitalbeskattning. Jag delar Anne
          </note>
          <note>
            Wibbles utgångspunkt på det området.
          </note>
          <note>
            Sedan har ju utvecklingen varit den, framför allt under senare
            år som en följd av ett lågt bostadsbyggande i många inte minst
            borgerligt styrda kommuner, att regeringen har tvingats vidta
            en rad åtgärder för att göra justeringar i fastighetsskatten eftersom
            prisutvecklingen har varit väldigt kraftig på området.
          </note>
          <note>
            Jag har många gånger när vi har debatterat detta i kammaren sagt
            att när priserna fördubblas på kort tid kan regeringen inte sitta
            med armarna i kors, utan då måste regeringen naturligtvis göra
            någonting.
          </note>
          <note>
            Jag tycker att det djupt orättvist när det påstås att ingenting
            har hänt. Det har hänt väldigt mycket på det här området. Regeringen
            har justerat skattesatserna i olika omgångar ned till 1 %. Det
            har naturligtvis varit en väldigt stor lättnad för många. Hundratusentals
            personer med låga inkomster, inte minst pensionärer, har stor
            nytta och glädje av begränsningsregeln. Antalet personer som betalar
            förmögenhetsskatt har halverats. Det sägs nästan aldrig någonting
            om detta i diskussionerna. Men de som deltar i den här debatten
            och som kanske vill gå längre måste väl ändå erkänna att det har
            hänt någonting på det här området när alla de här sakerna har
            inträffat.
          </note>
          <note>
            Jag är också medveten om att alla de saker som vi har gjort kanske
            ändå inte har varit tillräckliga. Därför har vi bett en särskild
            utredning under Jan
          </note>
          <note>
            Bergqvist ledning att se över möjligheterna att göra ytterligare
            justeringar.
          </note>
          <note>
            Jag är glad över det första delförslag som utredningen har lagt
            fram. Jag vet att man arbetar intensivt med andra intressanta
            idéer om att få till stånd en ordning på fastighetsbeskattningen
            som av fler upplevs som rimlig. Jag är säker på att under det
            år som utredningen kommer att arbeta kommer vi att se fler sådana
            förslag som ytterligare kommer att förbättra vår beskattning.
          </note>
          <note>
            Men det avgörande är inte bara beskattningen. Det avgörande är
            att vi måste få till stånd ett ökat bostadsbyggande. Då får vi
            också en bättre balans på marknaden. Jag ser till min glädje att
            vi inte längre har de prisstegringar vi hade tidigare. Det finns
            naturligtvis många positiva och negativa skäl bakom det, men det
            är viktigt om vi kan undvika den typen av väldigt snabba ökningar
            som vi har haft de senaste åren som har ställt till bekymmer för
            många småhus-, fastighets- och fritidshusägare.
          </note>
          <note>
            Jag är medveten om de svårigheter som enskilda personer kan få.
            Därför har vi med respekt behandlat problemen genom att göra ett
            stort antal insatser, och dessutom ska vi se om det går att göra
            ytterligare insatser via det utredningsarbete som Egendomsskattekommittén
            bedriver.
          </note>
          <note type="speaker">
            Anf. 26 PER LANDGREN (kd):
          </note>
          <note>
            Fru talman! I mitt första inlägg räknade jag upp de saker ni
            har gjort. Det är bra. Det var den gemensamma grunden för att
            om möjligt attackera de problem som så många människor upplever
            under tiden i väntan på ytterligare förbättringar. Det gäller
            dem som just nu och förra året har drabbats av
          </note>
          <note>
            "likviditetsproblemen", det vill säga de har inte råd, pengar,
            att betala skatt om de inte säljer sitt hus. Det är den situationen
            som jag vill att finansministern ska säga något om.
          </note>
          <note>
            Vi har även förslaget, som också Gunnar Andrén var inne på och
            som Egendomsskattekommittén lade fram i fredags, att arvsbeskattningen
            för sambor och gifta ska gälla från den 1 juli och inte från och
            med årsskiftet. Man skulle i och för sig kunna diskutera
          </note>
          <note>
            2002. Det var då effekterna blev så kännbara och då tragedierna
            utspelades. Om nu regeringen lägger fram ett sådant förslag -
            vilket jag vid närmare eftertanke inte tror - skulle det kunna
            bli så absurda problem att människor tvingas - fast det går inte,
            och det låter hemskt att säga - att försöka planera sitt döende.
            Det blir en sådan absurd konsekvens. Förbättringen med att säga
            att förslaget gäller retroaktivt är att påbudet har gått ut. Då
            är det ett fait accompli. Sedan kan vi i och för sig diskutera
            2002. Jag kan förstå att där finns andra aspekter och svårigheter.
            Retroaktiviteten från detta års början är en utsträckt hand från
            mitt och flera andra partier - vi skulle kunna gå ihop om detta.
          </note>
          <note>
            Fru talman! I början av finansministerns anförande tog han upp
            den bärande principen, det vill säga att fastighetsbeskattningen
            är en del av kapitalinkomstbeskattningen. Det är en intressant
            konstruktion som det fanns en enighet om vid 90-talets början.
            Men frågan är om den höll då rent intellektuellt eller logiskt
            och om den håller nu. Om fastighetsbeskattningen är en del av
            kapitalinkomstbeskattningen ska det vara tal om en inkomst. Men
            var finns inkomsten för villaägarna, för dem som har en fastighet?
            Den finns inte i reda pengar. Finns den inte i reda pengar hamnar
            vi i situationer då dina partikamrater med kåkar på fel ställen
            inte har likvida medel. Så tvingas de därifrån. Att hänvisa till
            att det är något bra bara för att det var en borgerlig regering
            eller att ni kom överens om detta med Wibble imponerar inte på
            mig.
          </note>
          <note>
            I sak är det en konstig konstruktion. Jag uppskattar att direktiven
            - till skillnad från Östros direktiv när han var skatteminister
            - ger oss fria händer att pröva även denna del. Det är bra.
          </note>
          <note>
            Jag gillar däremot inte att statsministern - men det står inte
            för finansministern - i det offentliga samtalet med Fichtelius
            inför valrörelsen - det som vi alla fick se och ta del av - sade
            att fastighetsskatten fortsatt ska vara en skatt som följer med
            utvecklingen av fastighetspriserna. Det var det löfte han kunde
            ge på fastighetsområdet. Det är bra om finansministern bestämmer
            detta och inte uppfyller det löftet.
          </note>
          <note type="speaker">
            Anf. 27 GUNNAR ANDRÉN (fp):
          </note>
          <note>
            Fru talman! Först tar jag upp arvsbeskattningen.
          </note>
          <note>
            Jag lade märke till att finansministern inte hade några synpunkter
            på när ikraftträdandet skulle ske. Men jag kan skicka med synpunkten
            att det kan vara en idé att överväga detta. Ett dödsfall i en
            familj, mellan makar, är en sådan omvälvande företeelse att just
            beskattningsfrågorna inte bör vara en ytterligare börda. Då kan
            det vara idé att visa stor sympati - och det kan inte vara någon
            stor statsfinansiell fråga.
          </note>
          <note>
            Låt mig sedan ge regeringen ett stort erkännande för att man
            har gjort många saker när det gäller att sänka fastighetsbeskattningen
            på olika områden. Men därtill har man varit nödd och tvungen.
            Taxeringsvärdena har drivit upp beskattningen till helt orimliga
            nivåer. Det var en intressant formulering när finansministern
            sade att med de nya förslagen ska den av fler upplevas som rimlig.
            Det måste betyda att många upplever dagens fastighetstaxering
            som orimlig.
          </note>
          <note type="speaker">
            Anf. 28 PER LANDGREN (kd):
          </note>
          <note>
            Fru talman! Jag kan upprepa det jag sade.
          </note>
          <note>
            Finansministern tog upp den kastade handsken vad gäller kapitalinkomstbeskattningen,
            det vill säga den principiella grunden för fastighetsbeskattningen.
          </note>
          <note>
            Jag vore tacksam om jag fick höra ett svar. Vad är det logiska
            med detta när det inte finns någon inkomst i reda pengar att beskatta?
            Den finns inte. Man säger i utredningssammanhang att det är en
            fiktiv inkomst.
          </note>
          <note>
            Fiktiv kommer av fingere på latin. Det betyder att den är påhittad.
            Den finns inte. Hur försvarar man att ha en beskattning på en
            inkomst som inte finns?
          </note>
          <note>
            Jag hoppas att finansministern går upp i talarstolen. Jag blev
            lite förvånad när jag inte fick någon respons på det andra, och
            därför upprepar jag detta.
          </note>
          <note>
            Fru talman! Min interpellation handlade om vad som händer med
            alla dessa människor under mellantiden. Det fick jag inte heller
            något svar på. Jag vet att ni har chansen redan nu efter remissomgången.
            Jag tror och hoppas att så många remissinstanser som möjligt ska
            påpeka just behovet av en retroaktivitet till årsskiftet även
            vad gäller arvsbeskattningen av äkta makar och sambor. Det är
            inte bara logik, fru talman, utan också hjärta i detta.
          </note>
          <note>
            Det är två saker jag ser som absolut viktigast och som jag hoppas
            att jag får svar på, nämligen den principiella frågan om fastighetsbeskattningen
            som kapitalinkomstbeskattning och frågan om dem som riskerar att
            tidsmässigt falla mellan stolarna - vilket själva interpellationen
            faktiskt gällde.
          </note>
          <note>
            Anf. 29 Finansminister BOSSE RING-
          </note>
          <note>
            HOLM (s):
          </note>
          <note>
            Fru talman! Den dåvarande borgerliga regeringen i början av 90-talet
            och Folkpartiets finansminister
          </note>
          <note>
            Anne Wibble hade naturligtvis en klar tanke när man föreslog
            principen för nuvarande fastighetsbeskattning.
          </note>
          <note>
            Tanken är inte på något vis märklig. Om vi har andra typer av
            värden ska de beskattas så likformigt som möjligt.
          </note>
          <note>
            Om man skulle undanta fastigheter från varje form av beskattning
            och säga att det är en form av kapital som inte behöver beskattas,
            skulle man definitivt bidra till att driva upp priserna på fastigheter.
          </note>
          <note>
            Det tycker jag en del har lyckats ganska bra med ändå under senare
            tid utan att kristdemokrater och andra borgerliga dessutom försöker
            få i gång prisutvecklingen i ännu högre utsträckning än vad vi
            har sett under senare tid. Därför är det rimligt att om man har
            en kapitalinkomstbeskattning att försöka hitta likformigheten,
            oavsett om det är värdepapper, fastigheter eller något annat.
            Många som har fastigheter har lån, inte minst unga familjer, och
            de är angelägna om den avdragsrätt de har för sina lån. Då är
            det rimligen fråga om en kapitalinkomstbeskattning, som ska fungera
            åt båda hållen - det gäller inte bara det som är förmånligt, utan
            man har också en rätt och en skyldighet i en samlad kapitalinkomstbeskattningsbild.
          </note>
          <note>
            Jag tror att det är viktigt att vi också inser att det finns
            möjligheter att ha en kapitalinkomstbeskattning på fastigheter
            och annat som är likformig, men att vi naturligtvis måste göra
            någon form av anpassning om det visar sig att vi får en för snabb
            prisutveckling. Jag vill inte bidra till en ännu snabbare prisutveckling,
            som interpellanten uppenbarligen vill göra.
          </note>
          <note>
            Överläggningen var härmed avslutad.
          </note>
          <note>
            8 § Svar på interpellation 2002/03:106 om etablering av förskolor
          </note>
          <note>
            Anf. 30 Statsrådet LENA HALLEN-
          </note>
          <note>
            GREN (s):
          </note>
          <note>
            Fru talman! Anna Grönlund har frågat mig om jag avser att arbeta
            för att få till stånd en förändring i den riktning som Skollagskommittén
            föreslår avseende etablering av enskilda förskolor.
          </note>
          <note>
            Skollagskommittén lämnade sitt betänkande i december 2002. Kommitténs
            förslag innebär viktiga vägval för stora delar av utbildningsväsendet,
            inklusive förskolan. Avsikten är att förslagen ska remitteras
            under våren 2003. Remissinstansernas synpunkter kommer att tillmätas
            stor betydelse. När en proposition kan lämnas till riksdagen är
            ännu för tidigt att säga.
          </note>
          <note>
            Jag avser inte att föregripa den process som behandlingen av
            utredningsförslaget innebär, genom uttalanden i riksdagens kammare
            i de olika frågor som tas upp i betänkandet.
          </note>
          <note>
            Rent allmänt kan dock sägas att enskild förskoleverksamhet och
            skolbarnsomsorg har blivit vanligare under 1990-talet och fortsätter
            att öka. Sammantaget fanns 80 900 barn i enskilda förskolor, familjedaghem
            och fritidshem år 2001, vilket är ungefär 7 200
          </note>
          <note>
            fler barn jämfört med året innan.
          </note>
          <note>
            Detta innebär att 17 % av barnen som var inskrivna i förskolan
            gick i en enskild förskola, 40 % av dessa i ett föräldrakooperativ
            och knappt 30 % i en bolagsdriven förskola. Enskilda förskolor
            finns i dag i
          </note>
          <note>
            226 av landets 289 kommuner. Omfattningen av enskilda förskolor
            och fritidshem är alltså väsentligt mycket större än till exempel
            de fristående skolorna.
          </note>
          <note>
            Enligt skollagen är det kommunen som ger tillstånd till den som
            yrkesmässigt vill driva en förskola eller ett fritidshem. Krav
            på kvalitet och säkerhet måste vara uppfyllda. Kommunen har också
            tillsynsansvaret för verksamheten. Bidrag till enskild verksamhet
            bör av kommunen lämnas med ett belopp per barn som inte oskäligt
            avviker från kostnaden per barn i motsvarande kommunal verksamhet.
            Maxtaxan gäller i såväl kommunal som enskild förskoleverksamhet
            och skolbarnsomsorg.
          </note>
          <note>
            De enskilda förskolorna har således vuxit fram i nära samverkan
            med kommunerna. Tillsynen av den enskilda förskoleverksamheten
            och skolbarnsomsorgen är viktig, eftersom det gäller känsliga
            miljöer för små barn, oftast organiserade i små enheter. Förutsättningarna
            för kommunen att utöva en sådan tillsyn är givetvis bättre genom
            den överblick och närhet som finns i kommunen än om till exempel
            Statens skolverk fick denna uppgift.
          </note>
          <note>
            För att ytterligare stärka tillsynen av den ökande mängden enskild
            förskoleverksamhet och skolbarnsomsorg kommer dock Skolverket
            från och med i år att i sin instruktion få ansvar för tillsynen
            över kommunernas egentillsyn av enskild verksamhet.
          </note>
          <note>
            Enskilda förskolor och fritidshem med olika inriktning bidrar
            till den mångfald som präglar den svenska barnomsorgen och som
            bland annat OECD
          </note>
          <note>
            särskilt uppmärksammade i sin utvärdering av förskoleverksamheten
            i Sverige. Verksamheterna bedrivs i olika former, såsom förskola,
            fritidshem, familjedaghem, öppna verksamheter, nattomsorg, föräldrakooperativ
            och personalkooperativ. Såväl inom den kommunala som inom den
            enskilda verksamheten finns förskolor som satsar på ekologi, IT,
            bild, musik eller använder Reggio Emilia-inspirerad pedagogik
            eller Waldorf- och Montessoripedagogik. Förskolans läroplan ger
            stort utrymme för personalen att själv lägga upp den pedagogiska
            verksamheten så att den blir anpassad till barns behov och förutsättningar.
          </note>
          <note>
            Min uppfattning är att vi har en förskola att vara stolta över
            när det gäller mångfald och valfrihet.
          </note>
          <note type="speaker">
            Anf. 31 ANNA GRÖNLUND (fp):
          </note>
          <note>
            Fru talman! Jag vill börja med att tacka Lena
          </note>
          <note>
            Hallengren för svaret, även om jag givetvis hade önskat att biträdande
            utbildningsministern hade varit lite mer tydlig i sitt svar. Men
            jag förstår att det kan finnas problem med det, i den tid som
            vi just nu befinner oss i.
          </note>
          <note>
            I vissa avseenden tycker jag att svaret är mycket glädjande.
            Mångfalden och valfriheten inom förskolans värld ökar i Sverige.
            Antalet barn i alternativa förskolor ökar från år till år. Om
            jag har räknat rätt är det bara 63 av landets kommuner som inte
            har något slags alternativ inom förskolan. Det är positivt, både
            för föräldrar och för barn, som får valfrihet och alternativ.
            Men det är också positivt för förskolepersonalen, som ges möjlighet
            att förverkliga pedagogiska visioner och idéer.
          </note>
          <note>
            Jag tror att den alternativa förskolan har kommit för att stanna
            i princip i hela Sverige. Föräldrar som har haft valfriheten och
            som har valfriheten att själva välja mellan kommunal och alternativ
            barnomsorg känner det som en styrka att de kan välja. Personal
            som har möjlighet att bestämma om han eller hon vill jobba åt
            kommunen eller en enskild entreprenör, starta eget eller driva
            kooperativ får en större möjlighet att växa och förverkliga sina
            pedagogiska idéer.
          </note>
          <note>
            Kort och gott: Alternativ förskola är bra.
          </note>
          <note>
            Jag kan i Lena Hallengrens svar ana att även hon tycker att det
            är korrekt att det finns mångfald. Hon lyfter också fram att OECD
            särskilt har uppmärksammat det vid en utvärdering av förskoleverksamheten
            i Sverige. Det är bra att mångfalden finns brett, över hela fältet
            av förskolor, såväl kommunala som förskolor i annan driftsform.
          </note>
          <note>
            Jag vågar påstå att den här utvecklingen aldrig hade kommit om
            den kommunala förskolan inte hade fått konkurrens. Att det finns
            flera förskolor som föräldrar och barn kan välja mellan gör att
            pedagogiken och förskolans innehåll finslipas och att nya, ännu
            inte etablerade pedagogiker växer fram.
          </note>
          <note>
            I de 63 kommuner som inte har alternativ förskola utan där den
            kommunala förskolan har monopol är det säkerligen så att de pedagogiska
            inriktningarna och förskolans innehåll i mycket liten utsträckning
            präglas av den mångfald som återfinns i stora delar av landet.
            Åtminstone säger min personliga erfarenhet det.
          </note>
          <note>
            Vi har i dag en lagstiftning som lämnar till kommunledningarnas
            godtycke att bestämma om alternativa förskolor ska etableras.
            Det är egentligen det som den här interpellationen handlar om.
            Det skiljer väldigt mycket i lagstiftning vad gäller friskolor
            och alternativ barnomsorg. Jag tycker att det vore rimligt att
            samma lagstiftning gällde förskolor som friskolor.
          </note>
          <note>
            Entreprenörer som vill starta förskoleverksamhet är i dag helt
            beroende av kommunledningens inställning till alternativa förskolor.
            Den här skillnaden i lagstiftning medför att kommunledningarna
            i de fall där de vill motverka valfrihet för medborgarna kan sätta
            sig i vägen för alternativa förskoleetableringar. Jag antar att
            de 63 kommuner där det inte finns alternativa förskolor har ägnat
            sig åt precis det.
          </note>
          <note>
            Självfallet ska det finnas ett bra regelverk, som de alternativa
            förskolorna såväl som de kommunala ska följa. Jag tycker att det
            är bra med förändringen att
          </note>
          <note>
            Skolverket har fått ett ökat ansvar för att se över det här.
          </note>
          <note>
            I och med det här tycker jag också att lagstiftningen på hela
            området borde ses över. Det vore rimligt att samma principer gällde
            för etablering av förskolor och skolor. På så sätt tror jag att
            vi kan få en förskola med stor mångfald och god kvalitet.
          </note>
          <note>
            Lena Hallengren avslutar sitt svar med att säga att vi har en
            förskola att vara stolta över. Men efter att ha sett LO:s affischer
            under valrörelsen undrar jag: Är du både stolt och nöjd?
          </note>
          <note>
            Anf. 32 Statsrådet LENA HALLEN-
          </note>
          <note>
            GREN (s):
          </note>
          <note>
            Fru talman! Anna Grönlund började sitt anförande på ett positivt
            sätt, när hon sade att vi ska ta hänsyn till remissinstanserna.
            Jag hoppas att Anna och jag kommer att ha anledning att föra diskussionen
            vidare.
          </note>
          <note>
            Jag har för avsikt att invänta remissinstanserna. Det här är
            en väldigt stor fråga, och det är inte så enkelt som det många
            gånger kan låta.
          </note>
          <note>
            Jag blir ändå lite bekymrad när jag hör Folkpartiets resonemang
            om förskolan, som jag tycker har ett väldigt ekonomistiskt perspektiv.
            Man talar om driftiga entreprenörer som ska ut och driva verksamhet
            och kvittera ut bidrag enligt ett pengsystem.
          </note>
          <note>
            Jag har en annan syn på förskolan. För mig är förskolan huvudsakligen
            till för barnens skull, inte för entreprenörerna. Barnperspektivet
            måste vara det som står i centrum. För mig är inte detta en näringspolitisk
            fråga, som handlar om att alla som har intresse och behov ska
            starta en förskola och utkvittera kommunala medel för detta.
          </note>
          <note>
            Jag vill att varje barn ska ha rätt att gå till en förskola med
            hög kvalitet och välutbildad personal, och där ska varje barn
            mötas utifrån sina behov. De ska få omsorg. De ska få en stimulerande
            pedagogisk verksamhet.
          </note>
          <note>
            För mig handlar inte mångfald om driftsform. För mig handlar
            mångfald om så mycket annat, som jag nämnde i mitt svar. Det handlar
            om olika pedagogiker som man använder, om olika inriktningar,
            som miljö och IT. Det handlar om kooperativ och så vidare.
          </note>
          <note>
            Jag vägrar acceptera en syn där barnet ses som en kund med en
            peng där initiativet tas av entreprenörer med vinst som främsta
            drivkraft. Vinsten får inte stå i centrum för en förskola. Men
            jag vill gärna se pedagogiska alternativ, olika sätt att arbeta,
            olika inriktningar. Gör inte detta till en näringspolitisk fråga
            om vilka bolag som ska ha rätt att etablera sig och kvittera ut
            skattepengar!
          </note>
          <note>
            Anna Grönlund frågade om jag var stolt och nöjd.
          </note>
          <note>
            När det gäller mångfalden och valfriheten är jag faktiskt både
            stolt och nöjd över den förskola som vi har i dag. 17 % av alla
            barn går alltså i en enskild förskola, och det är en stor del.
            Jag säger inte att det är en för stor del. Det kan säkert bli
            fler i många kommuner, och i andra kommuner kanske det ska bli
            lite färre. I Täby finns till exempel inga kommunala förskolor
            att välja mellan, så valfriheten är lite varierande.
          </note>
          <note>
            Jag sätter ett stort värde på en mångfald i förskolan och en
            verklig valfrihet för föräldrarna, men jag tycker att Folkpartiet
            har fastnat i en lite märklig diskussion där organisationsformen
            är en huvudfråga för den pedagogiska utvecklingen. Jag tror inte
            att de flesta föräldrar väljer mellan aktiebolag, förening eller
            del av en kommunal förvaltning, utan de väljer snarare pedagogisk
            inriktning för sina barn.
          </note>
          <note type="speaker">
            Anf. 33 ANNA GRÖNLUND (fp):
          </note>
          <note>
            Fru talman! Det verkar faktiskt som att jag och
          </note>
          <note>
            Lena Hallengren är rörande överens, fast jag tror att vi pratar
            runt varandra. Jag tycker inte att det här handlar om näringspolitik,
            utan det handlar om att få en god kvalitet på förskolan och dessutom
            om att se till att de som faktiskt arbetar inom förskolan får
            möjlighet att utveckla idéer. Det är viktigt att komma ihåg att
            det inte är formen utan innehållet och personalens möjlighet att
            forma sin egen verksamhet som är det väsentliga.
          </note>
          <note>
            Problemet i dag, som jag ser det, är att den kommunala förskolan
            ibland kan vara hindrande. Förskolepersonal som exempelvis jobbar
            på olika kommunala förskolor som har en idé om hur de vill jobba
            tillsammans hindras av den kommunala strukturen.
          </note>
          <note>
            Och i de här 63 kommunerna, där det faktiskt inte finns någon
            valfrihet för föräldrar, finns det förmodligen inte heller någon
            valfrihet för förskolepersonalen. De som sitter vid makten i kommunledningarna
            där motverkar de här driftiga entreprenörerna som vill starta
            sin verksamhet, och det tycker jag är väldigt tråkigt. Det gör
            att förskolan får en sämre kvalitet, och det gör att mångfalden
            minskar.
          </note>
          <note>
            För att uppmuntra de här entreprenörerna och öka kvaliteten och
            mångfalden vore det rimligt att tillåta de förskolor att etableras
            som faktiskt följer lagstiftningen och som säger att de ska arbeta
            efter läroplanen, och de borde också få de nödvändiga resurserna
            för att bedriva verksamheten. Vi vet att det är fullt möjligt
            att starta en alternativ förskola i dag, men man får inte kommunala
            resurser. Jag tycker att det är fel om det här ska bli en plånboksfråga.
          </note>
          <note>
            Lena Hallengren var lite grann inne på det här med förskolepeng.
            Jag tycker att det är ganska bra.
          </note>
          <note>
            Jag tycker inte att den utveckling som vi har i Täby kommun,
            där det inte finns någon kommunal barnomsorg, är särskilt bra.
            Men jag tycker inte heller att den utveckling som vi exempelvis
            kan se i Luleå kommun, där det bara finns kommunal barnomsorg,
            är önskvärd. Det bästa vore att föräldrarna får en förskolepeng
            som är lika för alla barn. Då kan de utnyttja den oavsett om de
            väljer en förskola som drivs i kommunal regi eller om man väljer
            en förskola som drivs i alternativ regi. Det här garanterar kvaliteten
            inom förskolan, eftersom en förälder som inte är nöjd med den
            förskola som hon eller han har valt enkelt kan byta förskola.
            Det ger helt enkelt föräldrarna mer makt samtidigt som förskolorna
            får en tydlig signal om att det inte går att fuska med kvaliteten.
          </note>
          <note>
            Jag tycker att en förskolepeng på en statlig nivå skulle vara
            ett bra sätt att lösa den här problematiken, som finns kring diskussionen
            om alternativa förskolor. Man skulle också komma till rätta med
            kvalitetsaspekten. Jag skulle vilja fråga Lena Hallengren hur
            hon ställer sig till införandet av en sådan peng.
          </note>
          <note>
            Anf. 34 Statsrådet LENA HALLEN-
          </note>
          <note>
            GREN (s):
          </note>
          <note>
            Fru talman! Jag ska börja med att väldigt kort ge ett svar på
            frågan om ett pengsystem. Jag tror inte att alla barn kostar lika
            mycket. Jag tror att barn har olika behov. Att säga att alla barn
            får en peng som ska användas gör inte att alla får lika förutsättningar,
            som jag menar att förskolan och det övriga skolsystemet ska ge
            alla barn.
          </note>
          <note>
            Jag vill inte på något sätt säga att den situation som Anna Grönlund
            beskriver, som kanske är gällande i Luleå och andra kommuner,
            är positiv eller bra.
          </note>
          <note>
            Jag delar Anna Grönlunds oro när det gäller områden där personalen
            inte känner att de har möjlighet att utveckla verksamheten på
            det sätt som de önskar. Jag menar att kommunledningen ska möjliggöra
            detta, men jag menar inte att det går att sätta ett likhetstecken
            mellan att utveckla pedagogik och känna frihet i arbetslivet och
            att starta eget. Jag menar att mycket av detta också kan rymmas
            inom den kommunala förskolans ram.
          </note>
          <note>
            En aspekt som jag tycker har kommit bort i debatten är situationen
            i många mindre kommuner på landsbygden. I många fall resonerar
            vi utifrån storstadens villkor med många förskolor på ett litet
            område.
          </note>
          <note>
            Jag tror att det finns många som styr mindre kommuner på landsbygden
            som arbetar i andra realiteter. De brottas med frågan om hur man
            ute i byar och kommundelar ska lyckas ordna en bra förskola med
            kvalificerad personal för alla barn. Då handlar det i praktiken
            inte om hur många konkurrerande förskolor varje by ska ha utan
            om hur man får en organisation som fungerar och som kommunens
            ekonomi kan klara av.
          </note>
          <note>
            En annan aspekt som bekymrar mig lite grann gäller den kommunala
            självstyrelsen och möjligheten till att fatta beslut utifrån den
            lokala situationen. Den kommunala självstyrelsen innebär att man
            i lokala demokratiska former kan resonera om hur kommunens angelägenheter
            ska skötas. Vissa partier vill ordna förskolan på ett sätt, andra
            partier på ett annat sätt. Med ert förslag tar man helt bort den
            möjligheten. Kommunen och den lokala demokratin spelar inte längre
            någon viktig roll för förskolan. Hur har ni i Folkpartiet tänkt
            när det gäller etableringsfriheten kopplad till den kommunala
            självstyrelsen, och hur tänker ni när ni vill dra undan just förskolan
            när det gäller kommunens planeringsperspektiv?
          </note>
          <note type="speaker">
            Anf. 35 ANNA GRÖNLUND (fp):
          </note>
          <note>
            Fru talman! Jag kanske var något otydlig. Givetvis är pengen
            till det enskilda barnet kopplad till barnets behov. Handikappade
            barn eller barn med särskilda behov ska givetvis ha en större
            peng.
          </note>
          <note>
            Det viktiga, tycker jag, är att en förskolepeng faktiskt genererar
            mångfald och valfrihet, och den motverkar monopol, oavsett om
            det är kommunala monopol eller privata monopol. Jag ser det inte
            som bättre att det enbart är en enskild näringsidkare som bedriver
            förskoleverksamhet än att det bara är kommunalt. Det är lika dåligt.
            Det behövs lite konkurrens även på det här området för att man
            ska kunna få en god kvalitet.
          </note>
          <note>
            Det går inte att komma ifrån det faktum att lagstiftning skiljer
            sig mellan förskolor och skolor. Jag tycker att det vore rimligt
            att införa en etableringsrätt för förskolor. Då får den personal
            som har idéer om alternativ pedagogik möjlighet att förverkliga
            sina idéer samtidigt som föräldrar och barn ges valfrihet.
          </note>
          <note>
            Det här är redan en självklarhet för många föräldrar runtom i
            Sverige.
          </note>
          <note>
            Vi vet att det på friskoleområdet är Skolverket som bestämmer.
            Jag skulle kunna tänka mig att ha en liknande lagstiftning vad
            gäller förskoleverksamheten.
          </note>
          <note>
            Det kan inte vara så att klåfingriga kommunpolitiker ska få sätta
            käppar i hjulet för driftiga entreprenörer som vill arbeta för
            att utveckla kommunen och för att ge föräldrar och barn valfrihet.
            En förändring av lagstiftningen på det här området i den riktning
            som Skollagskommittén föreslår skulle vara mycket positiv. Jag
            hoppas att Lena Hallengren får stöd för detta i den remissomgång
            som ska genomföras under våren och att Hallengren snarast efter
            det återkommer med en proposition om det här. Jag lovar att hjälpa
          </note>
          <note>
            Hallengren att få igenom den i riksdagen.
          </note>
          <note>
            Anf. 36 Statsrådet LENA HALLEN-
          </note>
          <note>
            GREN (s):
          </note>
          <note>
            Fru talman! Konkurrens finns på förskoleområdet.
          </note>
          <note>
            17 % av alla barn går i en enskild förskola. När vi för en debatt
            om förskolan och om alla barns start på det livslånga lärandet
            är det viktigt att vi gör detta till en fråga om barn och inte
            enbart en fråga om näringsfrihet, som jag faktiskt tycker att
            det tenderar att bli många gånger.
          </note>
          <note>
            Jag tycker att det är viktigt att alla barn möts av en pedagogisk
            verksamhet, och den kan se väldigt olika ut. Jag tycker också
            att man ska påminna sig om den verklighet som många kommunpolitiker
            finns i. Det här är en fråga om barn och föräldrar, men det är
            också en fråga om att kommunpolitikerna ska ha möjlighet att planera
            för att alla barn och föräldrar ska känna att förskolan motsvarar
            deras förväntningar när det gäller personaltäthet och barngruppers
            storlek.
          </note>
          <note>
            Det här är några av de svårigheter som vi står inför och som
            remissinstanserna förhoppningsvis kommer att belysa. Jag avser
            att återkomma i den här frågan.
          </note>
          <note>
            Överläggningen var härmed avslutad.
          </note>
          <note>
            9 § Hänvisning av ärenden till utskott
          </note>
          <note>
            Föredrogs och hänvisades
          </note>
          <note>
            Propositioner
          </note>
          <note>
            2002/03:32 till utrikesutskottet
          </note>
          <note>
            2002/03:33 till bostadsutskottet
          </note>
          <note>
            2002/03:34 till konstitutionsutskottet
          </note>
          <note>
            2002/03:36 till socialutskottet
          </note>
          <note>
            2002/03:37 till miljö- och jordbruksutskottet
          </note>
          <note>
            2002/03:39 till miljö- och jordbruksutskottet
          </note>
          <note>
            2002/03:40 till näringsutskottet
          </note>
          <note>
            2002/03:42 till socialutskottet
          </note>
          <note>
            Skrivelser
          </note>
          <note>
            2002/03:28 till socialförsäkringsutskottet
          </note>
          <note>
            2002/03:31 till lagutskottet
          </note>
          <note>
            Ajournering
          </note>
          <note>
            Kammaren beslutade kl. 13.31 på förslag av tredje vice talmannen
            att ajournera förhandlingarna till kl. 14.00 då frågestunden skulle
            börja.
          </note>
          <note>
            Återupptagna förhandlingar
          </note>
          <note>
            Förhandlingarna återupptogs kl. 14.00.
          </note>
          <note>
            10 § Frågestund
          </note>
          <note type="speaker">
            Anf. 37 FÖRSTE VICE TALMANNEN:
          </note>
          <note>
            Följande statsråd kommer att delta i frågestunden med regeringen:
            utrikesminister Anna Lindh, statsrådet Jan O Karlsson, statsrådet
            Lena Hallengren, statsrådet Hans Karlsson och statsrådet Gunnar
            Lund.
          </note>
          <note>
            Utrikesministern besvarar såväl allmänpolitiska frågor som frågor
            inom sitt eget ansvarsområde. Frågor till övriga statsråd förutsätts
            beröra deras ansvarsområden inom regeringen. Välkomna!
          </note>
          <note>
            Ambassadörers hållning i politiska frågor
          </note>
          <note type="speaker">
            Anf. 38 GÖRAN HÄGGLUND (kd):
          </note>
          <note>
            Herr talman! Jag har en fråga till utrikesministern.
          </note>
          <note>
            I lördags publicerades en debattartikel i en av
          </note>
          <note>
            Sveriges stora morgontidningar, i vilken Carl Tham,
          </note>
          <note>
            Sveriges ambassadör i Tyskland, uppmanar medborgare att bojkotta
            israeliska varor. I uppropet krävs också att handelsavtalet mellan
            EU och Israel ska rivas upp.
          </note>
          <note>
            Jag avstår från att nu diskutera de politiska sakfrågorna men
            väl formerna för det här utrikespolitiska agerandet, som har rönt
            en del berättigad uppmärksamhet. En självklar princip har hittills
            varit att en ambassadör ska företräda den svenska utrikespolitiska
            linjen.
          </note>
          <note>
            Min fråga till utrikesministern är alltså: Kan en svensk ambassadör
            driva en egen hemsnickrad politik, eller ska en ambassadör driva
            den politik som har lagts fast i de demokratiska församlingarna?
          </note>
          <note type="speaker">
            Anf. 39 Utrikesminister ANNA LINDH (s):
          </note>
          <note>
            Herr talman! Jag delar inte uppfattningen i uppropet i sak, det
            vill jag till att börja med slå fast. För det andra ska ambassadörer
            naturligtvis framföra regeringens uppfattning. Det finns alltid
            utrymme för alla statstjänstemän att också ha personliga uppfattningar.
          </note>
          <note>
            Var lämplighetsgränserna går vill jag diskutera direkt med dem
            det berör och inte diskutera offentligt, inte heller i Sveriges
            riksdag. Det anser jag också vara en ren arbetsgivarfråga, och
            då diskuterar man inte förhållanden som gäller anställda direkt
            offentligt.
          </note>
          <note type="speaker">
            Anf. 40 GÖRAN HÄGGLUND (kd):
          </note>
          <note>
            Herr talman! Det här är inte vilken befattningshavare som helst,
            utan det är en person som är satt att företräda Sverige och Sveriges
            utrikespolitiska linje i ett främmande land. Vederbörande får
            naturligtvis ha vilka uppfattningar han vill i politiska eller
            andra sakfrågor, men frågan är om det är lämpligt om man bedriver
            en politik som man snickrar ihop själv när man är satt att företräda
            Sveriges utrikespolitiska linje. I det här fallet går det inte
            heller att säga att det enbart var som privatperson titeln ambassadör
            användes i undertecknandet.
          </note>
          <note>
            Som en del av riksdagens kontrollmakt över regeringen vill jag
            fråga: Kommer ministern att göra någonting för att ta itu med
            att det bedrivs flera politiska linjer från svensk sida?
          </note>
          <note type="speaker">
            Anf. 41 Utrikesminister ANNA LINDH (s):
          </note>
          <note>
            Herr talman! Det bedrivs inte fler utrikespolitiska linjer. Jag
            tror att alla som över huvud taget är berörda eller intresserade
            är väl medvetna om vad den svenska linjen är. Därmed finns det
            inte någon anledning för mig som utrikesminister att kommentera
            förhållandet med en av våra anställda utom de kommentarer som
            jag redan har gjort.
          </note>
          <note>
            Allmänna förskolan
          </note>
          <note type="speaker">
            Anf. 42 SOFIA LARSEN (c):
          </note>
          <note>
            Herr talman! Det har hänt en hel del förändringar inom förskolan
            den senaste tiden. En stor reform som kom i kraft nu i januari
            är den allmänna förskolan.
          </note>
          <note>
            Det är en väldigt bra reform, tycker jag. Problemet är bara att
            regeringen inte har sett till att det kommer tillräckligt med
            resurser till kommunerna, till verksamheten, så att man kan få
            tillräckligt med lokaler och förskollärare så att det räcker till
            en bra pedagogisk grund att stå på just inom den allmänna förskolan
            och inom förskolan i sin helhet.
          </note>
          <note>
            Nu har det till och med gått så långt att barn på flera ställen
            får vistas i tillfälliga baracker under dagarna i förskolan. Vi
            vet också att barngrupperna har blivit mycket större, att det
            inte finns tillräckligt med personal inom förskolan.
          </note>
          <note>
            Jag vill fråga regeringens representant Lena Hallengren: Hur
            länge tänker Lena Hallengren och regeringen acceptera den situation
            som nu är i förskolan, att barn till exempel får vistas i baracker,
            att personalen slits ut i förtid? När tänker regeringen agera?
          </note>
          <note>
            Anf. 43 Statsrådet LENA HALLEN-
          </note>
          <note>
            GREN (s):
          </note>
          <note>
            Herr talman! Den allmänna förskolan infördes ju den 1 januari,
            det är ungefär tre veckor sedan. Det är lite svårt att redan nu
            utvärdera konsekvenserna av den. Det är många reformer som har
            genomförts, och det är möjligt att de till viss del kanske blandas
            ihop.
          </note>
          <note>
            Det viktigaste när det gäller allmän förskola är att det finns
            ändamålsenliga lokaler. Hur de ser ut på utsidan är faktiskt upp
            till varje kommun att avgöra.
          </note>
          <note>
            Jag förväntar mig att det är ändamålsenliga lokaler och en kvalificerad
            personal. Under mandatperioden kommer regeringen att tillskjuta
            resurser som motsvarar 6 000 fler förskollärare, badvakter och
            andra vuxna i förskolan. Jag ser fram emot att det är ett förslag
            som backas upp även av Centerpartiet.
          </note>
          <note type="speaker">
            Anf. 44 SOFIA LARSEN (c):
          </note>
          <note>
            Herr talman! Det som verkar lite tragiskt verkar är att regeringen
            hellre låter dessa barn fortsätta att gå i baracker än säger att
            nu ska vi ta krafttag med en gång. Vi har vetat under en längre
            tid att det behövs mer personal inom förskolan. Vi har också vetat
            under en längre tid att det behövs mer pengar till kommunerna
            så att man kan få en bättre skola och en bättre förskola. Men
            man har ryckt på axlarna och sagt: Vi får se i framtiden. Statsrådet
            Hallengren säger nu att man ska tillsätta fler förskollärare.
            Men vad står det i regeringens budget egentligen? Jo, att man
            gör det någon gång under mandatperioden, om så ekonomin tillåter.
            Man har alltså extra livremmar att ta till om man inte har lust
            att genomföra det här.
          </note>
          <note>
            Jag tycker att det är skrämmande att regeringen så lätt tar på
            saken och inte låter barnen komma i centrum, i stället för att
            säga: Nu ska vi ta krafttag och se till att det snarast tillkommer
            fler förskollärare och att barnen får en bra pedagogisk grund
            från start i förskolan.
          </note>
          <note>
            Anf. 45 Statsrådet LENA HALLEN-
          </note>
          <note>
            GREN (s):
          </note>
          <note>
            Herr talman! När det gäller den allmänna förskolan är regeringen
            och Kommunförbundet överens om att det är en finansiell reform.
            Det vore intressant att någon gång få höra om Centerpartiets reformer,
            som lyser med sin frånvaro.
          </note>
          <note>
            6 000 fler vuxna inom förskolan - det är någonting som ska genomföras
            under mandatperioden. Jag kan inte i dag tala om hur budgeten
            för 2004 kommer att se ut när vi är i januari 2003. Det förstår
            säkert
          </note>
          <note>
            Sofia Larsen och övriga.
          </note>
          <note>
            Återigen: Det är upp till kommunerna att avgöra lokalfrågan.
            Ända sedan förskolan började byggas ut på 70-talet har det varit
            kommunernas ansvar, och jag tror fortfarande att det är kommunerna
            som allra bäst kan bedöma behoven av förskola och lokaler.
          </note>
          <note>
            Narkotikaspridningen i Europa
          </note>
          <note type="speaker">
            Anf. 46 ULF SJÖSTEN (m):
          </note>
          <note>
            Herr talman! Min fråga är till utrikesminister Anna Lindh.
          </note>
          <note>
            En tillåtande attityd till droger har smugit sig in bland många
            ungdomar på senare tid. Det svenska samhället står starkt och
            samlat i sin kamp mot droger, trots att många drogliberala krafter
            verkar ute i
          </note>
          <note>
            Europa. Många ungdomar ser nya designade substansförändrade droger
            som ecstasy som bara ett medel att använda när man vill festa
            och ha kul.
          </note>
          <note>
            Narkotiska preparat i Sverige har nästan undantagslöst ett annat
            ursprungsland. Mycket har av traditionen kommit från Asien och
            Sydamerika. Begränsade mängder av de traditionella preparaten
            produceras inom Europa. De designade drogerna har brutit detta
            mönster.
          </note>
          <note>
            Produktionen av ecstasytabletter är omfattande i
          </note>
          <note>
            Holland, och många, inte minst narkotikapoliser i
          </note>
          <note>
            Sverige, hävdar att Holland är världsledande i produktionen av
            denna typ av narkotika. Detta sker inte långt bort i någon annan
            världsdel utan alldeles nära oss.
          </note>
          <note>
            Mina frågor till Anna Lindh blir därför: Hur har utrikesministern
            uppmärksammat detta allvarliga förhållande i kontakter med EU-länder
            i allmänhet och Holland i synnerhet? Ämnar utrikesministern vidta
            någon åtgärd med anledning av den omfattande narkotikaproduktionen
            i vår närhet?
          </note>
          <note type="speaker">
            Anf. 47 Utrikesminister ANNA LINDH (s):
          </note>
          <note>
            Herr talman! Det här är en mycket allvarlig fråga, men det är
            en fråga som framför allt justitieministern arbetar med. Så för
            närmare detaljer får jag hänvisa till Thomas Bodström.
          </note>
          <note>
            Vi vet att droganvändningen ökar i dag. Vi tror samtidigt att
            en fortsatt restriktiv svensk narkotikapolitik där vi sätter upp
            tydliga gränser, där vi markerar att vi inte accepterar droger
            och där vi på alla sätt bekämpar narkotikan är det bästa sättet
            att hålla narkotikakonsumtionen nere.
          </note>
          <note>
            Problemet med de nya drogerna som Ulf Sjösten tar upp innebär
            naturligtvis stora risker för nya grupper. Det är ett också skäl
            till att justitieministern i
          </note>
          <note>
            EU-samarbetet med sina justitieministerkolleger har tagit upp
            frågan om en restriktivare syn på narkotika och om möjligheten
            att förhindra narkotikaspridning i
          </note>
          <note>
            Europa.
          </note>
          <note>
            Sedan har vi ytterligare en fråga om hur vi ska se till att vi
            inte får import av narkotika till Europa från områden, regioner
            och länder utanför Europa. Detta ges mycket hög prioritet av regeringen.
          </note>
          <note type="speaker">
            Anf. 48 ULF SJÖSTEN (m):
          </note>
          <note>
            Herr talman! Vi kan givetvis diskutera hur man ska utöva påverkan.
            Polis- och åklagarsamarbete är här en mycket naturlig väg.
          </note>
          <note>
            Men det borde också finna en aktivitet på det diplomatiska planet.
            I USA har man med bland annat diplomatiska medel påverkat producentländer
            i Sydamerika att bränna kokaodlingar. Där måste man givetvis också
            förse de berörda bönderna med alternativa odlingsmöjligheter.
            Den problematiken har vi ju inte när det gäller Holland.
          </note>
          <note type="speaker">
            Anf. 49 Utrikesminister ANNA LINDH (s):
          </note>
          <note>
            Herr talman! Vi på Utrikesdepartementet är mycket engagerade
            i arbetet med att förhindra narkotikaproduktion och narkotikaspridning
            från länder utanför Europa. Vi har ett engagemang till exempel
            för att man ska hitta alternativa grödor, för att bidra till fredsprocessen
            i Colombia, för att försöka att förhindra den organiserade brottsligheten
            och narkotikaspridningen i Asien. Det är några exempel där vi
            har använt både starka politiska insatser och ibland biståndsinsatser
            för att få ned narkotikaproduktionen och därmed minska risken
            för narkotikamissbruk i
          </note>
          <note>
            Sverige.
          </note>
          <note>
            Det är dock inte riktigt samma sak som att påverka den holländska
            regeringen. Arbetet i Europa gäller framför allt att få till stånd
            politiska överenskommelser, se över lagstiftningen, se över möjligheten
            att bilateralt arbeta direkt med Holland. Det är ett skäl till
            att det är justitieministern och inte utrikesministern som är
            huvudansvarig.
          </note>
          <note>
            Stora barngrupper i förskolan
          </note>
          <note type="speaker">
            Anf. 50 LISELOTT HAGBERG (fp):
          </note>
          <note>
            Herr talman! Jag har en fråga till statsrådet Lena
          </note>
          <note>
            Hallengren, och den gäller förstås barn eftersom Lena
          </note>
          <note>
            Hallengren är ansvarig för dessa frågor.
          </note>
          <note>
            Barnen är det viktigaste vi har. Att de får en bra start i livet
            är viktigt av olika skäl. Dels är det viktigt för barnens egen
            skull för att de ska utvecklas och må bra, dels är det viktigt
            för föräldrarna och dels är det viktigt för hela vårt land och
            dess framtid.
          </note>
          <note>
            En god barnomsorg är något som vi alla tjänar på, och det är
            också en viktig framtidsinvestering. Åttatio barn finns inom någon
            form av förskoleverksamhet. Sedan maxtaxan infördes i vårt land
            har efterfrågan ökat. Barnens vistelsetid har blivit längre och
            barngrupperna har blivit större.
          </note>
          <note>
            Vid en undersökning i slutet av förra året visade det sig att
            hälften av kommunerna räknar med ännu större barngrupper. Var
            tredje kommun väntar sig också fler barn per anställd.
          </note>
          <note>
            90 % av den personal som jobbar med barn anser att barn är mer
            stressade i dag än för några år sedan.
          </note>
          <note>
            Allra värst är stressen för de små barnen. De påverkas särskilt
            negativt av för stora barngrupper. Kort sagt far barn illa i stora
            barngrupper, och det är inte bra.
          </note>
          <note>
            Personalens möjligheter att genomföra ett bra arbete försämras
            också när barngrupperna är för stora.
          </note>
          <note>
            Därför vill jag fråga: Vilka initiativ tänker statsrådet vidta
            för att sätta ett tak för antalet barn i barngrupperna?
          </note>
          <note>
            Anf. 51 Statsrådet LENA HALLEN-
          </note>
          <note>
            GREN (s):
          </note>
          <note>
            Herr talman! Det var många fina ord från Liselott.
          </note>
          <note>
            Jag instämmer i alla ord om hur viktigt det är att satsa på barnen,
            att barnen sätts i fokus och att alla barn får en bra start i
            livet och på ett livslång lärande.
          </note>
          <note>
            Det är helt riktigt att det har genomförts många reformer. Maxtaxan
            innebär att det inte ska finnas några ekonomiska hinder i vägen.
            Rätten för barn till föräldralediga och arbetslösa innebär att
            det inte ska vara föräldrarnas situation som styr barnens möjligheter
            till pedagogisk verksamhet. Och nu har vi också en allmän förskola
            som det nyss talades om.
          </note>
          <note>
            Men hur man lägger upp verksamheten är upp till varje kommun.
            Jag kommer inte att verka för att införa en statlig norm som reglerar
            barngruppernas storlek. Det kommer att finnas allmänna råd och
            rekommendationer, men ingen norm som styr kommunerna, utan det
            är en fråga för varje kommun.
          </note>
          <note type="speaker">
            Anf. 52 LISELOTT HAGBERG (fp):
          </note>
          <note>
            Herr talman! Det är oroande. Jag vet att regeringen har gjort
            ett uttalande om mer personal till förskolan. Jag tycker också
            att det är bra med mer personal, men gruppstorlekarna är särskilt
            viktigt. Nu är det inte bara personalen som slår larm utan det
            kommer larmrapporter från forskare och läkare särskilt när det
            gäller de små barnen.
          </note>
          <note>
            Jag tänker återkomma i den här frågan för jag är inte nöjd med
            det svar som jag har fått. Jag tycker att det borde vara en inriktning
            att jobba inte bara för maxtaxa utan också för maxgrupper. Jag
            vet att det finns ett positivt uttalande i den riktningen, men
            det borde komma ett klart och tydligt besked om ett tak för barngrupperna.
            Med det svaret skulle jag vara nöjd.
          </note>
          <note>
            Anf. 53 Statsrådet LENA HALLEN-
          </note>
          <note>
            GREN (s):
          </note>
          <note>
            Herr talman! Jag delar Liselotts uppfattning att många barngrupper
            är för stora. Därför avser regeringen att tillföra mera resurser
            under mandatperioden. Jag hoppas att det finns ett stöd för det
            från övriga riksdagspartier så att dessa resurser verkligen kan
            tillskjutas.
          </note>
          <note>
            Med mer resurser kan barngrupperna minskas i storlek. Många kommuner
            bygger redan i dag fler förskolor och nya avdelningar för att
            kunna åstadkomma just detta.
          </note>
          <note>
            Stabilitetspakten
          </note>
          <note type="speaker">
            Anf. 54 AGNETA GILLE (s):
          </note>
          <note>
            Herr talman! Jag vill rikta mig till statsrådet Gunnar Lund med
            en fråga om stabilitetspakten.
          </note>
          <note>
            Ett centralt inslag i det europeiska valutasamarbetet är den
            så kallade stabilitetspakten som är tänkt att vara en garanti
            för att inte euroländerna missköter sina offentliga finanser.
          </note>
          <note>
            Under den senaste tiden har stabilitetspakten diskuterats flitigt,
            inte minst i medierna. Detta är delvis ett resultat av att en
            del europeiska länder - kanske framför allt Tyskland - har ekonomiska
            bekymmer.
          </note>
          <note>
            Som en reaktion på dessa diskussioner kom för en tid sedan ett
            förslag om att man skulle förändra delar av stabilitetspaktens
            tillämpning. Min fråga till statsrådet Gunnar Lund är hur han
            ser på förslaget till denna förändring. Kan vi befara att stabilitetspakten
            är på väg att luckras upp och försvagas? Vad innebär i så fall
            detta för eurosamarbetet i stort?
          </note>
          <note type="speaker">
            Anf. 55 Statsrådet GUNNAR LUND (s):
          </note>
          <note>
            Herr talman! Det är riktigt att stabilitetspakten är en mycket
            viktig överenskommelse som lägger fast regler för den ekonomiska
            politik som man behöver bedriva för att se till att den gemensamma
            valutan har tillräcklig styrka. Det är mycket sunda och vettiga
            regler som handlar om offentliga finanser, låg inflation med mera.
          </note>
          <note>
            Det är väldigt viktigt att dessa regler ligger fast.
          </note>
          <note>
            Det är också den allmänna meningen - i alla fall bland finansministrar
            - att den ska göra det.
          </note>
          <note>
            Däremot har man börjat att diskutera en lite större flexibilitet
            när det gäller tillämpningen. Det skulle bli lite större manöverutrymme
            om man till exempel har skött sin samlade skuldsättning väl. Det
            har vi gjort i
          </note>
          <note>
            Sverige. Jag tycker därför att detta är en vettig diskussion
            och någonting som man kan bejaka.
          </note>
          <note>
            Många ser det som någonting negativt att dessa regler nu diskuteras
            och man ser med bekymmer på
          </note>
          <note>
            Tysklands och Frankrikes utveckling. Jag ser positivt på att
            vi tack vare stabilitetspakten och dess regler för en mycket intensiv
            diskussion runtom i Europa om hur den ekonomiska politiken ska
            utformas. Det välkomnar jag. Det är en kontrast till hur det såg
            ut för
          </note>
          <note>
            15-20 år sedan i Europa då man aldrig hade den typen av dialog
            och då varje land skötte sina problem och ofta stjälpte över dem
            på grannen. Så jag välkomnar det.
          </note>
          <note type="speaker">
            Anf. 56 AGNETA GILLE (s):
          </note>
          <note>
            Herr talman! Det är positivt att det ligger fast. Jag tackar
            för svaret på min fråga.
          </note>
          <note>
            Men jag skulle vilja höra vad Gunnar Lund har för bedömning utifrån
            Sveriges eventuella anslutning till euron. Kommer det att påverka
            oss till fördel eller till nackdel att det här förslaget nu diskuteras
            och eventuellt kommer att genomföras?
          </note>
          <note type="speaker">
            Anf. 57 Statsrådet GUNNAR LUND (s):
          </note>
          <note>
            Herr talman! Jag tror att man även från dessa utgångspunkter
            ska se positivt på den diskussion som nu äger rum. Man kommer
            att hålla strikt på huvudreglerna, och man kommer att tillämpa
            dem fullt ut både mot små länder och mot stora länder.
          </note>
          <note>
            Det som jag tycker är positivt är det vi ser nu, att man kan
            inte smita undan för att man heter Tyskland eller Frankrike. De
            släpas till samma skampåle som tidigare Portugal och Irland har
            fått göra. Det är viktigt.
          </note>
          <note>
            För oss tror jag att det är positivt att man diskuterar en mer
            flexibel tillämpning, för vi är ju ute efter att skapa största
            möjliga buffertar i vår ekonomiska politik inför ett inträde i
            valutaunionen. Det skapar just en extra sådan buffert om det är
            möjligt för ett land som vårt, som sköter sin skuld, att ha lite
            större frihetsgrader i den ekonomiska politiken. Så ur den synvinkeln
            tror jag att det är fördelaktigt för vår del.
          </note>
          <note>
            Försvarets samarbete med den ryska maffian
          </note>
          <note type="speaker">
            Anf. 58 LARS ÅNGSTRÖM (mp):
          </note>
          <note>
            Herr talman! Jag tror att det är många som liksom jag har upprörts
            och förvånats över det vi sett på TV
          </note>
          <note>
            och över uppgifterna i dagens kvällstidning om hur det svenska
            försvaret har använt sig av narkotikasmugglare för att köpa stöldgods
            från Ryssland och samarbetat med den ryska maffian.
          </note>
          <note>
            Svensk utrikespolitisk linje har varit att stödja den ryska spirande
            demokratin, att stödja Ryssland i skapandet av en rättsstat och
            att försöka få bukt med den ryska maffian, som på sikt också utgör
            ett hot mot
          </note>
          <note>
            Sverige.
          </note>
          <note>
            Mot den bakgrunden vill jag fråga utrikesministern om det är
            lämpligt att det svenska försvaret samarbetar med den ryska maffian
            för att köpa stöldgods.
          </note>
          <note>
            Jag ber både TV-tittarna och utrikesministern att observera att
            jag inte ställer en fråga om just det här speciella fallet, eftersom
            ministern inte kan ha alla detaljkunskaper. Jag ställer heller
            inte en fråga som är under polisutredning eller under förundersökning,
            utan min fråga är rent generell: Hur ser utrikesministern på att
            Sverige samarbetar med rysk maffia för att köpa stöldgods? Är
            det lämpligt eller ej?
          </note>
          <note type="speaker">
            Anf. 59 Statsrådet GUNNAR LUND (s):
          </note>
          <note>
            Herr talman! Med hänsyn till arbetsfördelningen i regeringen
            och att jag är ansvarig för vapenexporten är det jag som ska svara
            på frågan.
          </note>
          <note>
            Jag vill först konstatera att det som nu, som det heter, avslöjas
            i en kvällstidning inte är någon nyhet.
          </note>
          <note>
            Den som läst tidningarna väl under det gångna året erinrar sig
            att redan förra våren aktualiserades frågan i en artikelserie
            i Dagens Nyheter. Det föranledde
          </note>
          <note>
            Försvarets materielverk och dess revisorer att noggrant gå igenom
            om något hade förevarit som det fanns att erinra mot. Inget tydde
            på det vid det tillfället. Man avstod då från att gå djupare in
            i ärendet. Det var inte behövligt. Det var alldeles uppenbart
            att något fog inte fanns för detta.
          </note>
          <note>
            Vi utgår från att Försvarets materielverk, som alla myndigheter,
            har följt svensk lag. De har att hålla sig till de regler som
            gäller för offentlig upphandling.
          </note>
          <note>
            Regeringen kan inte och ska inte lägga sig i ärenden om offentlig
            upphandling som sker i regi av den enskilda myndigheten. Det har
            vi heller inte anledning att göra. Det blir mitt svar på Lars
            Ångströms fråga.
          </note>
          <note type="speaker">
            Anf. 60 LARS ÅNGSTRÖM (mp):
          </note>
          <note>
            Herr talman! Det var inte ett svar på min fråga, tyvärr, som
            vare sig jag eller TV-tittarna fick. Det här har ju inte handlat
            om någon offentlig upphandling, som Gunnar Lund försöker ge intryck
            av för TV-
          </note>
          <note>
            tittarna, utan det har handlat om ett samarbete med rysk maffia
            för att köpa stöldgods.
          </note>
          <note>
            Min fråga, oavsett om någon har begått ett brott eller inte,
            är av generell karaktär. Anser ministern att det är bra att Sverige
            samarbetar med rysk maffia för att köpa stöldgods? Jag ställer
            frågan mot bakgrund av att vår utrikesminister i andra sammanhang
            just har påpekat vikten av att stödja rättssamhällets skapande
            i Ryssland och motverka maffian. Det här sker ju på tvärsen.
          </note>
          <note>
            Min fråga blir slutligen också: Är det en bra idé att Sverige
            lämnar tillbaka stöldgodset till Ryssland, som den ryska maffian
            har stulit och som nu finns hos det svenska försvaret?
          </note>
          <note type="speaker">
            Anf. 61 Statsrådet GUNNAR LUND (s):
          </note>
          <note>
            Herr talman! Självklart ska inte Sverige samarbeta med rysk maffia.
            Det säger sig självt. Det finns heller inte tydligt och klart
            bevisat att så skulle ha skett i det här fallet. Definitivt har
            inte Sverige som nation gjort det. Det kan ha ägt rum oegentligheter,
            till och med brott av olika slag, i samband med den här affären.
          </note>
          <note>
            Det ska självklart bli en fråga för polis- och åklagarmyndigheter,
            och så bör det gå till. Men de svenska myndigheter som har varit
            involverade i det här har inte begått några fel, såvitt vi kan
            bedöma.
          </note>
          <note>
            Jag vet att försvarsministern i dag har varit i kontakt med Försvarets
            materielverk för att få en ytterligare redovisning av ärendet,
            med anledning av att det har aktualiserats igen, för att se om
            det finns några tillkommande omständigheter. I så fall kommer
            vi att gå till botten med detta.
          </note>
          <note>
            Demokratirörelsen på Kuba
          </note>
          <note type="speaker">
            Anf. 62 ERIK ULLENHAG (fp):
          </note>
          <note>
            Herr talman! Jag hade tänkt rikta min fråga till utrikesministern,
            men jag hade läst mina papper dåligt.
          </note>
          <note>
            Det är möjligt att den mer lämpar sig för biståndsministern som
            också närvarar.
          </note>
          <note>
            Jag har nyligen återkommit från en arbetsresa med
          </note>
          <note>
            Kubas demokratirörelse. Det som är spännande som sker på Kuba
            är att man har en tilltagande oppositionsrörelse. Man har fler
            unga som går in i oppositionen, man har fria bibliotek som växer
            som en rörelse och det pågår ett projekt där man samlat in ett
            stort antal namn för att få till stånd en folkomröstning om demokrati
            och mänskliga rättigheter.
          </note>
          <note>
            Något som är välkommet för oss i Folkpartiet är den omsvängning
            i Sveriges Kubapolitik som har skett under Anna Lindhs utrikesministertid.
            Från att
          </note>
          <note>
            Pierre Schori tidigare åkte dit och hyllade Castro är man nu
            ganska tydlig vad gäller demokrati och mänskliga rättigheter.
          </note>
          <note>
            Min konkreta fråga är: Är Sverige berett att använda biståndsmedel
            för att stödja demokratirörelsen på Kuba?
          </note>
          <note type="speaker">
            Anf. 63 Statsrådet JAN O KARLSSON (s):
          </note>
          <note>
            Herr talman! Enligt regeringens arbetsfördelning är Erik Ullenhags
            bedömning korrekt, att det är jag som ska svara på frågan.
          </note>
          <note>
            Vi är självfallet beredda att pröva stöd till befrielserörelser
            och demokratirörelser överallt i världen. Vi har i vår biståndspolitik
            en lång tradition av sådant stöd. Nyligen utgavs på initiativ
            av Afrikainstitutet
          </note>
          <note>
            Sveriges roll i befrielsen av södra Afrika, som i hög grad handlar
            om stödet till ANC, Frelimo och andra frihetsrörelser.
          </note>
          <note>
            Självfallet är Sverige också berett att som ett komplement till
            sina hittillsvarande insatser, som nu är mycket begränsade vad
            gäller Kuba, också ta sådana initiativ. Det är jag beredd att
            positivt pröva.
          </note>
          <note>
            Jag vill i sammanhanget också understryka att det för närvarande
            pågår en diskussion inom Europeiska unionen om Kubas anslutning
            till Cotonouavtalet.
          </note>
          <note type="speaker">
            Anf. 64 ERIK ULLENHAG (fp):
          </note>
          <note>
            Herr talman! Min förhoppning är i och för sig att man inte alldeles
            för lättvindigt ansluter Kuba till
          </note>
          <note>
            Cotonoaavtalet, men det blir en senare diskussion.
          </note>
          <note>
            Svaret gläder mig. Vad jag och Folkpartiet egentligen har för
            ögonen är att man ska försöka göra samma sak på Kuba som man gör
            i Vitryssland, det vill säga att gå in och aktivt stödja och stärka
            demokratirörelser och enskilda organisationer.
          </note>
          <note>
            Situationen på Kuba är nu i ett kritiskt läge. Man arresterade
            ett antal personer innan jul. Det pågår ett lågintensivt förtryck
            av oppositionen. Man har ett projekt, det så kallade Varelaprojektet,
            som är mycket framgångsrikt. Skulle Sverige ganska snart göra
            någonting, och det hoppas jag att biståndsministern i denna kammare
            kan lova, skulle det kunna bidra oerhört starkt till att stärka
            krafterna för demokrati på
          </note>
          <note>
            Kuba.
          </note>
          <note type="speaker">
            Anf. 65 Statsrådet JAN O KARLSSON (s):
          </note>
          <note>
            Herr talman!
          </note>
          <note>
            Först vill jag på det principiella planet förklara mig positiv
            till fortsatta insatser för att stödja demokratins krafter på
            Kuba. Av känslighetsskäl vill jag inte nu gå in på den exakta
            utformningen av sådana insatser. Det har att göra med att vi här
            handskas med en repressiv regim. Men principiellt ställer jag
            mig mycket positiv till sådana insatser.
          </note>
          <note>
            Jag tycker också att jämförelsen med Vitryssland är talande.
          </note>
          <note>
            Förskolan
          </note>
          <note type="speaker">
            Anf. 66 LENNART GUSTAVSSON (v):
          </note>
          <note>
            Herr talman! Jag riktar mig till statsrådet Hallengren.
          </note>
          <note>
            Det är bra att förskolan diskuteras mycket i den här kammaren
            och att det ställs frågor om den. Jag tycker också att det är
            bra att statsrådet Hallengren är tydlig när det gäller att genomföra
            den satsning som
          </note>
          <note>
            Socialdemokraterna, Vänsterpartiet och Miljöpartiet är överens
            om under den här mandatperioden. Vi har kvar en del jobb, och
            jag hoppas att vi snart kommer i gång med det jobbet.
          </note>
          <note>
            Skollagskommittén lade nyligen fram sitt betänkande. Om jag är
            rätt informerad fanns det, bland alla förslag som kom från Skollagskommittén,
            ett förslag, som kommit från de borgerliga partierna tillsammans
            med Miljöpartiet, om att införa fri etableringsrätt för förskolan
            i kommunerna.
          </note>
          <note>
            Jag har svårt att överblicka konsekvenserna, men det är klart
            att som vänsterpartist är jag orolig om kommunernas möjlighet
            att använda förskolan som ett redskap i det livslånga lärandet
            försämras.
          </note>
          <note>
            Jag skulle vilja fråga ministern om hon ser några konsekvenser
            om förslaget om fri etableringsrätt för förskolan i kommunerna
            skulle bli verklighet.
          </note>
          <note>
            Anf. 67 Statsrådet LENA HALLEN-
          </note>
          <note>
            GREN (s):
          </note>
          <note>
            Herr talman! Det finns säkerligen ett flertal konsekvenser både
            av den fria etableringsrätten för förskolan och av många andra
            saker som Skollagskommittén har lagt fram förslag om. Jag har
            faktiskt inte för avsikt att föregå alla de remisser som kommer
            att komma in. Det kommer att vara viktiga remissinstanser både
            i fråga om det som gäller förskolan och i fråga om det som gäller
            skolan.
          </note>
          <note>
            Det jag vill säga i sammanhanget är ändå att det är viktigt och
            betydelsefullt, tycker jag, att vi har mångfald och valfrihet
            i förskolan. Redan i dag, som regelverket är konstruerat, har
            vi faktiskt 17 % som går i en enskild förskola. Jag vill dock
            inte föregå detta och säga något innan jag har lyssnat på remissinstanserna.
          </note>
          <note>
            I så fall skulle ju de göra ett onödigt jobb.
          </note>
          <note type="speaker">
            Anf. 68 LENNART GUSTAVSSON (v):
          </note>
          <note>
            Herr talman! Jag tycker att vi under en lång tid har försökt
            lyfta upp förskolans betydelse. Förskolan har fått en läroplan.
            Det är noga med att den ska ingå i kommunens planering. Det var
            ur den synpunkten jag ställde den här frågan, för jag har stora
            farhågor för att detta kommer att innebära att förskolans roll
            i det livslånga lärandet kommer att försvåras.
          </note>
          <note>
            En annan fråga som rör förskolan är ju hur vi ska kunna rekrytera
            den personal som vi båda vill ska komma till förskolan för att
            minska barngrupperna och öka personaltätheten. I det gemensamma
            program som Socialdemokraterna, Vänsterpartiet och Miljöpartiet
            har pratar vi ju om de här nya resurserna, de här 6 000.
          </note>
          <note>
            Då behöver vi personal. Men vi vet också att det kan vara lite
            problematiskt. Därför undrar jag om statsrådet har några konkreta
            förslag om hur vi ska få fler att välja förskolläraryrket. Det
            är ju oerhört viktigt att förskollärarjobbet framstår som någonting
            positivt och stimulerande. Det är på det sättet vi kan få fler
            att välja den utbildningen.
          </note>
          <note>
            Anf. 69 Statsrådet LENA HALLEN-
          </note>
          <note>
            GREN (s):
          </note>
          <note>
            Herr talman! Jag hoppas och tror att just den debatt som vi har
            kring förskolan visar hur viktig förskolan är, hur viktigt det
            är att barnen sätts i centrum och att alla de som i dag söker
            sig till lärarutbildningen faktiskt också känner att förskolan
            är en viktig plats att arbeta på, att de känner att förskolan
            är lika viktig som grundskolan. Där läggs många förutsättningar
            fast för barn.
          </note>
          <note>
            Jag har ingen patentlösning på hur vi ska få många fler att jobba
            i förskolan, men vi kan konstatera att många fler är intresserade
            av att bli lärare i någon form. De söker sig till lärarutbildningen,
            och de blir också antagna. Jag tror att vi måste jobba med att
            kompetenshöja, ge möjlighet till kompetenshöjning, både för förskollärare
            och för barnskötare som finns i verksamheten.
          </note>
          <note>
            Jag tror också att det naturligtvis handlar om statusen, hur
            vi ser på att arbeta med barn. Det är en stor attitydfråga i hela
            samhället, och där har vi alla ett gemensamt ansvar.
          </note>
          <note>
            Sjukskrivningar
          </note>
          <note type="speaker">
            Anf. 70 ANNA LILLIEHÖÖK (m):
          </note>
          <note>
            Herr talman! Jag vill ställa en fråga till minister
          </note>
          <note>
            Hans Karlsson. Sedan 1998, då ersättningsnivåerna höjdes, har
            sjukskrivningskostnaderna ökat dramatiskt. De hotar nu balansen
            i statens finanser. Många hävdar att en bidragande orsak till
            detta är att attityderna till sjukskrivning har ändrats på så
            sätt att försörjning genom sjukskrivning blivit mer accepterat.
          </note>
          <note>
            Denna åsikt framfördes bland annat vid en konferens som nyligen
            hölls vid Studieförbundet Näringsliv och
          </note>
          <note>
            Samhälle. Åtgärder efterfrågas nu för att få en mer återhållsam
            attityd.
          </note>
          <note>
            Anser ministern att den av regeringen aviserade höjningen av
            ersättningsnivån kommer att bidra till en attitydförändring och
            till större försiktighet med att tillgripa sjukskrivning?
          </note>
          <note type="speaker">
            Anf. 71 Statsrådet HANS KARLSSON (s):
          </note>
          <note>
            Herr talman! Jag tror att den planerade och aviserade - dock
            ännu ej bestämda - höjningen av ersättningsnivån, alltså höjningen
            av taket, kommer att leda till ökad rättvisa i sjukförsäkringen.
            Jag tror också att det är viktigt att flera omfattas av försäkringen
            så att flera är beredda att vara med och betala till en bra försäkring
            för alla. Det är så att säga det grundläggande motivet till att
            diskutera en takhöjning. Nu ska frågan slutligt prövas i samband
            med vårpropositionen.
          </note>
          <note>
            Jag har inte bekymrat mig mest för huruvida attityder har ändrats
            eller inte. Kanske är det så. Kanske har attityder hos läkare
            ändrats. Det jag har fokuserat på nu är möjligheten för flera
            att få hjälp att bryta sin sjukskrivning så att de kan komma tillbaka
            till jobbet.
          </note>
          <note>
            Jag tror att vi har brister därvidlag i handläggningen av försäkringen.
            Jag vill rätta till det så att vi får pröva människors arbetsförmåga
            så långt det över huvud taget är möjligt.
          </note>
          <note type="speaker">
            Anf. 72 ANNA LILLIEHÖÖK (m):
          </note>
          <note>
            Herr talman! I detta sammanhang har ministern, vad jag förstår,
            vid ett flertal tillfällen talat om ekonomiska drivkrafter vad
            gäller arbetsgivarnas inställning och vilja att agera. Tror ministern
            att ekonomiska drivkrafter också kan påverka, och eventuellt styra,
            enskilda personers agerande och inställning?
          </note>
          <note type="speaker">
            Anf. 73 Statsrådet HANS KARLSSON (s):
          </note>
          <note>
            Herr talman! Ja, det tror jag absolut. Jag tror att ekonomiska
            drivkrafter, i form av exempelvis sänkt sjukersättning, är utomordentligt
            effektiva för att minska antalet sjukskrivningar och därmed också
            minska kostnaderna.
          </note>
          <note>
            Jag är inte säker på att det är effektivt på lång sikt med hänsyn
            till hälsan. Jag tror nämligen, eller jag är övertygad om, att
            om man sänker ersättningsnivån kommer det att tvinga människor
            att gå till jobbet sjuka eftersom de inte har råd att vara hemma.
            Det drabbar företrädesvis grupper som uppvisar en hög sjukfrånvaro
            redan i dag på grund av tunga jobb. Det kan vara dåliga ryggar
            eller utslitna axlar, inte minst i vården.
          </note>
          <note>
            Jag vill inte använda den vägen. Jag vill försvara och utveckla
            en försäkring som ger en hög ersättningsnivå men som är effektiv
            i tillämpningen så att människor verkligen får en möjlighet att
            komma tillbaka i deltidssjukskrivning eller i arbete på heltid
            när man har blivit rehabiliterad.
          </note>
          <note>
            Flyktingstatus
          </note>
          <note type="speaker">
            Anf. 74 MARTIN ANDREASSON (fp):
          </note>
          <note>
            Herr talman! Jag har en fråga till Jan O Karlsson.
          </note>
          <note>
            Den 11 april förra året gick regeringen ut med beskedet att man
            skulle snabbutreda frågan om flyktingstatus i svensk lag för människor
            som förföljs på grund av sitt kön eller sin sexuella läggning.
            Utredningen skulle vara klar den 1 oktober förra året - men den
            har inte ens börjat arbeta! Det finns inte ens någon utredare
            tillsatt. När kommer utredningen och när kommer lagförslaget?
          </note>
          <note type="speaker">
            Anf. 75 Statsrådet JAN O KARLSSON (s):
          </note>
          <note>
            Herr talman! Som jag vid flera tillfällen har haft möjlighet
            att ta upp i kammaren har bedömningen förändrats sedan vi förra
            våren gjorde bedömningen av behovet av en särordning i Sverige
            när det gäller flyktingstatus för de grupper som frågeställaren
            tar upp. Vi ska till att börja med vara klara över att det här
            redan är ett skyddsskäl för människor som söker asyl här i landet.
          </note>
          <note>
            Vad som har inträffat är att under det danska ordförandeskapet
            har beredningen av frågan, som också är föremål för samordningsinsatser
            inom EU och i berört ministerråd, snabbats upp högst avsevärt.
            Jag räknar därför med att vi kan genomföra det här arbetet parallellt
            med det arbete som sker inom den europeiska unionen. Jag räknar
            med att inom kort kunna lämna besked till kammaren om hur detta
            arbete har fortgått.
          </note>
          <note type="speaker">
            Anf. 76 MARTIN ANDREASSON (fp):
          </note>
          <note>
            Herr talman! Socialdemokraternas flyktingpolitik lämnar mycket
            att önska, och jag ska inte påstå att just den här delfrågan tar
            priset. Jag vill snarare se den som ett exempel på en allmän passivitet.
            Jag blir lite förvånad över ministerns besked. Betyder det att
            utredningen är nedlagd? Är det inte längre aktuellt att snabbutreda
            detta, eftersom regeringen menar att det är bättre att vänta på
            EU? Det besked vi hade tidigare var just att Sverige tänkte gå
            före.
          </note>
          <note>
            Jag blir också mycket förvånad över att Jan O
          </note>
          <note>
            Karlsson hänvisar till att dessa grupper redan nämns som skyddsbehövande
            i en annan paragraf i utlänningslagen. Jan O Karlsson har själv
            sagt att den här ändringen är viktig eftersom dessa gruppers ställning
            i asylprocessen ska stärkas. Menar statsrådet att det inte längre
            är så viktigt att åstadkomma en stärkning av den rättsliga ställningen?
          </note>
          <note type="speaker">
            Anf. 77 Statsrådet JAN O KARLSSON (s):
          </note>
          <note>
            Herr talman! Även om vi gör ett eget utredningsarbete och ett
            eget lagstiftningsarbete kommer vi att få anpassa lagstiftningen
            till det direktiv som Europeiska unionen håller på att arbeta
            fram.
          </note>
          <note>
            I det skede då vi lade fast den ursprungliga planen gjordes en
            mer pessimistisk bedömning om den tidtabell varefter EU skulle
            arbeta. Den har drastiskt förändrats, dels efter toppmötet i Sevilla,
            dels på grund av det danska ordförandeskapets sätt att fungera.
            Det innebär antagligen ingen onödig tidsförlust att vi nu avvaktar
            arbetet inom EU. Även en svensk snabbutredning skulle till sitt
            resultat ha fått anpassas till det direktiv som sedermera kommer
            fram i EU-arbetet.
          </note>
          <note>
            Med tanke på frågeställarens tveksamhet inför den svenska socialdemokratiska
            regeringens flyktingpolitik vill jag understryka att jag inte
            minst från folkpartigruppen har fått mycket kraftigt stöd för
            mina ansträngningar att arbeta för en samordnad europeisk asylpolitik.
          </note>
          <note>
            EMU
          </note>
          <note type="speaker">
            Anf. 78 HILLEVI LARSSON (s):
          </note>
          <note>
            Herr talman! Jag skulle vilja ställa min fråga till
          </note>
          <note>
            EMU-minister Gunnar Lund. Inte helt oväntat handlar den också
            om EMU.
          </note>
          <note>
            Jag är intresserad av hur Sverige kommer att agera vid ett ja
            till EMU. Självklart är det nu upp till svenska folket, och vi
            ska följa det beslut svenska folket fattar. Men om det blir ett
            ja till EMU måste det vara en viktig uppgift för regeringen att
            se till att de positiva effekterna blir så stora som möjligt och
            de negativa effekterna så små som möjligt.
          </note>
          <note>
            En negativ effekt, som tyvärr har uppkommit och som egentligen
            inte har med EMU att göra, är att affärerna avrundar uppåt, det
            vill säga passar på att höja priset. Detta missgynnar konsumenterna.
          </note>
          <note>
            En positiv effekt som EMU skulle kunna medföra är att man kan
            göra prisjämförelser mellan länderna för att pressa ned priser
            som ligger överdrivet över genomsnittet. Det gynnar konsumenterna.
          </note>
          <note>
            Min fråga är om regeringen har funderat på hur man vid ett ja
            till EMU ska agera för att befrämja positiva effekter och reducera
            negativa effekter.
          </note>
          <note type="speaker">
            Anf. 79 Statsrådet GUNNAR LUND (s):
          </note>
          <note>
            Herr talman! Konkreta förberedelser kan ju inte inledas förrän
            vi vet vad vi har fått för resultat i folkomröstningen. Det säger
            sig självt. Men en hel del kan vi planera för ändå, så att vi
            har en rimlig beredskap om det blir ett ja i folkomröstningen
            den 14
          </note>
          <note>
            september. Då finns det en lång rad saker man bör tänka på.
          </note>
          <note>
            Jag tror också att det finns klart positiva effekter att utvinna,
            men det finns också en del saker som man ska se upp med. Prishöjningar
            är en sådan sak. Det har fått mycket uppmärksamhet, och det är
            begripligt.
          </note>
          <note>
            Det är många som har rest utomlands och då tagit sig en kopp
            kaffe eller ätit en lunch och upptäckt att det har blivit dyrare,
            och de har fått intryck att den gemensamma valutan är skuld till
            detta. På sina håll är det nog så. Man har rundat av lite väl
            frikostigt. Men ser man på prisutvecklingen generellt, inflationstakten,
            i euroområdet kan man konstatera att den inte har ökat till följd
            av införandet av euron. Snarast kan man eventuellt avläsa en press
            i motsatt riktning.
          </note>
          <note>
            Men ändå: Vi ska vara väldigt vaksamma på det här. Naturligtvis
            ska vi se till att när sedlarna och mynten kommer i omlopp hos
            oss ska vi genom alla tänkbara åtgärder, kontroller och annat
            se till att motsvarande prishöjningar inte äger rum. I gengäld
            ska vi kunna dra nytta av den prispress och ökade konkurrens som
            blir resultatet av euron.
          </note>
          <note type="speaker">
            Anf. 80 HILLEVI LARSSON (s):
          </note>
          <note>
            Herr talman! Jag förstår också att man inte kan börja med detta
            hur tidigt som helst. Vi får avvakta resultatet. Men jag skulle
            redan nu vilja skicka med några tips.
          </note>
          <note>
            Jag har nyligen kommit hem från en resa till
          </note>
          <note>
            Grekland. Där har man varit med om negativa effekter i form av
            höjda priser. Man säger att orsaken till det är att jämförpriset
            togs bort. Under en övergångsperiod angavs priset i den gamla
            valutan, alltså den grekiska valutan, och så kunde konsumenterna
            jämföra med det nya priset och själva räkna om i euro. Så länge
            jämförpriset fanns kvar vågade inte affärerna höja priset, men
            när det togs bort höjde man genast priset. Ett förslag är att
            man skulle kunna ha en lång övergångsperiod där man har det svenska
            priset bredvid europriset.
          </note>
          <note>
            Ett annat förslag, som jag inte har hört talas om men som jag
            själv har hittat på, är att man skulle kunna ange genomsnittspriset
            för varan i euroområdet jämsides med priset i euro i Sverige.
            Så skulle man kunna jämföra, och det som ligger extremt över blir
            det då en prispress på.
          </note>
          <note>
            Detta var bara några tips från min sida.
          </note>
          <note type="speaker">
            Anf. 81 Statsrådet GUNNAR LUND (s):
          </note>
          <note>
            Herr talman! Jag tackar för de tipsen och välkomnar fler. Vi
            ska förbereda detta mycket noggrant. Vi kommer också att ha en
            hel del tid på oss. Om folkomröstningsresultatet föreligger i
            september och är positivt kommer det att ta åtminstone till den
          </note>
          <note>
            1 januari 2006 innan vi faktiskt kan få sedlar och mynt i omlopp.
            Den tiden ska vi utnyttja väl.
          </note>
          <note>
            Jag vill igen understryka att man får betänka att de effekter
            som vi har sett och som har förekommit då euron introducerades
            i andra länder är engångseffekter. De är olyckliga, och vi ska
            undvika dem, men det är engångseffekter.
          </note>
          <note>
            När det gäller prisutvecklingen generellt och på längre sikt
            är jag alldeles övertygad om att den gemensamma valutan bidrar
            till en press nedåt på priserna. Det kommer att bli lägre inflation.
            Vi, som dras med en prisnivå som ligger 20 % över genomsnittet
            i
          </note>
          <note>
            Europa i övrigt, kommer att få en betydande press på våra företag
            och butiker. Det betyder rimligen att vi får en lägre prisnivå
            framöver om vi går med i EMU.
          </note>
          <note>
            Utlokalisering av statliga myndigheter
          </note>
          <note type="speaker">
            Anf. 82 ANNELIE ENOCHSON (kd):
          </note>
          <note>
            Herr talman! Jag har en fråga till arbetslivsminister Hans Karlsson.
          </note>
          <note>
            Regeringen beslutade vid sitt sammanträde den
          </note>
          <note>
            29 augusti förra året att tillsätta en särskild utredare för
            att förbereda och genomföra inrättandet av en ny tillsynsmyndighet
            över arbetslöshetsförsäkringen. I
          </note>
          <note>
            uppdraget ingick även att föreslå en lokaliseringsort för myndigheten
            och att man då skulle ta hänsyn till riksdagens principer för
            lokalisering av statliga verksamheter. Detta innebär att man skulle
            försöka hitta en annan lokaliseringsort än Stockholm.
          </note>
          <note>
            Nu har enmansutredaren kommit fram till att den bästa orten för
            denna nya myndighet är just Stockholm. Ett av skälen lär vara
            att den aktuella personalen på AMS vägrar att flytta. Anser ministern
            att detta är ett godtagbart skäl för ortsplaceringen och att detta
            skulle väga tyngre än riksdagens principer om decentralisering
            av statliga myndigheter?
          </note>
          <note type="speaker">
            Anf. 83 Statsrådet HANS KARLSSON (s):
          </note>
          <note>
            Herr talman! Jag tvingas nog bli Annelie Enochson svaret skyldig
            när det gäller lokaliseringen av det enkla skälet att denna fråga
            bereds. Jag känner till utredarens inställning. Detta handlar
            som alltid om en avvägning mellan olika intressen. Det regionala
            intresset är en stark del i en sådan avvägning. Det finns också
            andra skäl att väga in - det handlar om möjligheten att upprätthålla
            kompetens och närhet till övriga arbetslöshetskassor. Var myndigheten
            så småningom hamnar och vilken avvägning som kommer att göras
            är det för tidigt för mig att säga någonting om.
          </note>
          <note type="speaker">
            Anf. 84 ANNELIE ENOCHSON (kd):
          </note>
          <note>
            Herr talman! Tack för svaret. Erfarenheter från andra utlokaliserade
            verk, till exempel Banverket och
          </note>
          <note>
            Vägverket i Borlänge, visar att det finns gott om kompetent personal
            runtom i landet. När man flyttade
          </note>
          <note>
            Boverket i augusti 1989 till Karlskrona kom det duktig personal
            från hela Sverige. De som inte ville följa med från Plan- och
            byggverket vid flytten från Stockholm fick snällt stanna kvar
            i Stockholm och försöka hitta ett arbete där.
          </note>
          <note>
            I Göteborg som faktiskt är rikets andra stad har vi bara fyra
            statliga verk. Vi har Fiskeriverket, Sjätte och Andra AP-fonden
            och Statens verk för världskultur.
          </note>
          <note>
            Eftersom Göteborg är så underrepresenterat och det ska ske en
            utlokalisering från Stockholm undrar jag om man kan tänka sig
            Göteborg som en utlokaliseringsort.
          </note>
          <note type="speaker">
            Anf. 85 Statsrådet HANS KARLSSON (s):
          </note>
          <note>
            Herr talman! Jag tänker inte binda mig för någon uppfattning
            när det gäller lokaliseringsort. Jag tror att vi skulle kunna
            ha en ganska omfattande diskussion här i kammaren om vilken ort
            som är mest lämpad.
          </note>
          <note>
            Jag vill understryka att det inte var mitt argument att kompetens
            inte finns någon annanstans än i Stockholm, utan jag säger att
            det är den typ av argument som förekommer och den typ av avvägningar
            som ska göras. Självfallet finns kompetens att tillgå i hela landet.
            Men sedan är frågan om den finns för denna speciella verksamhet.
            Nu vill jag inte att vi ska få en debatt om huruvida kompetens
            finns eller inte i detta fall. Jag säger att det är ett kriterium
            som man väger in, och det regionalpolitiska kriteriet är också
            väldigt starkt.
          </note>
          <note>
            Försäkringskassans resurser
          </note>
          <note type="speaker">
            Anf. 86 MONA JÖNSSON (mp):
          </note>
          <note>
            Herr talman! Jag vill ställa min fråga till statsrådet
          </note>
          <note>
            Hans Karlsson.
          </note>
          <note>
            En viktig orsak till att personer är långtidssjukskrivna och
            inte kommer i rehabilitering tillräckligt snabbt är att försäkringskassan
            har haft dåliga resurser.
          </note>
          <note>
            Regeringen har i en promemoria nyligen uttryckt att en lösning
            på detta problem är att anställa och utbilda fler läkare i försäkringsmedicin.
            Det har visat sig att ett stort antal personer som söker läkare
            får diagnosen utmattningsdepression eller har andra psykosomatiska
            symtom. Många läkare saknar kunskaper om hur man ska behandla
            dessa människor, och därför kommer inte människor i rehabilitering
            tillräckligt snabbt.
          </note>
          <note>
            Jag undrar om statsrådet avser att göra någonting för att öka
            kunskapen när det gäller psykosomatisk medicin hos läkare så att
            fler sjukskrivna kommer i arbete tidigare.
          </note>
          <note type="speaker">
            Anf. 87 Statsrådet HANS KARLSSON (s):
          </note>
          <note>
            Herr talman! Jag får, precis som när det gällde den förra frågan,
            säga att jag kanske blir svaret delvis skyldig. Detta är en fråga
            som delvis överlappar mitt ansvarsområde och socialministerns
            ansvarsområde när det gäller utbildning av läkare rent allmänt.
            Det som jag bereder och det som vi nu har remitterat tar sikte
            på att i vart fall förstärka utbildningen av företagshälsovårdsläkare.
            Tillströmningen till utbildning för företagshälsovårdsläkare är
            god. Ambitionen är också att med utbildning av allmänläkare fokusera
            ytterligare utbildning på försäkringsmedicin.
          </note>
          <note>
            Frågan om utbildning i andra behandlingsmetoder överblickar jag
            dessvärre inte nu. Jag inser problematiken, och det är viktigt
            att vara uppmärksam på detta.
          </note>
          <note>
            Jag tror nämligen precis som frågeställaren att det behövs ökad
            kunskap och förståelse om denna typ av sjukdomar och om hur man
            rehabiliterar dem som får dessa sjukdomar.
          </note>
          <note>
            Förskollärare
          </note>
          <note type="speaker">
            Anf. 88 ULF NILSSON (fp):
          </note>
          <note>
            Herr talman! Jag skulle vilja ställa en fråga till statsrådet
            Lena Hallengren som gäller förskolan.
          </note>
          <note>
            Vi har tidigare under frågestunden haft två huvudfrågor uppe,
            dels om stora barngrupper, dels om brist på utbildad personal.
            Det är bara ungefär hälften av personalen som är utbildade förskollärare.
          </note>
          <note>
            Jag trodde att vi var överens om att det var viktigt att vi skulle
            få förskollärare till våra förskolor. Därför blev jag väldigt
            förvånad när jag läste ett TT-
          </note>
          <note>
            meddelande från december där statsrådet Hallengren säger:
          </note>
          <note>
            Jag vill nog inte se det som att det blir en bättre kvalitet
            för att man har en större andel förskollärare.
          </note>
          <note>
            Jag vill med anledning av detta uttalande, om det är rätt återgivet,
            fråga statsrådet hur hon ser på värdet av utbildade förskollärare.
          </note>
          <note>
            Anf. 89 Statsrådet LENA HALLEN-
          </note>
          <note>
            GREN (s):
          </note>
          <note>
            Herr talman! Jag får tacka Ulf Nilsson för att han ställer frågan
            så att jag får möjlighet att tydliggöra mig i ett sådant här officiellt
            sammanhang.
          </note>
          <note>
            Naturligtvis är förskollärarna en oerhört viktig grupp inom förskolan.
            Mitt långa samtal med TT, som för övrigt pågick 45 minuter, som
            många kanske känner igen sig i, resulterade i ett par rader. Det
            handlade om hur man ser på en förskola där ungefär hälften inte
            är förskollärare. Jag tycker inte att man som förälder ska oroa
            sig och känna att barnskötare innebär en låg kvalitet. Jag menar
            att både förskollärare och barnskötare står för kvalitet, men
            naturligtvis på olika sätt. Förskollärarna har en annan roll i
            förskolan eftersom de har en pedagogisk utbildning, en lång högskoleutbildning.
            De är väldigt viktiga. Men jag tror att vi ska vara realistiska.
            Och jag är gärna ärlig och säger att målet inte är att 100 % av
            personalen inom kort ska vara förskollärare, utan både barnskötare
            och förskollärare är viktiga yrkeskategorier i förskolan, och
            dessa yrkeskategorier kommer vi att se en bra tid framöver. Jag
            ser ingen anledning att ändra denna målsättning.
          </note>
          <note type="speaker">
            Anf. 90 ULF NILSSON (fp):
          </note>
          <note>
            Herr talman! Vi har från Folkpartiet föreslagit att man ska skriva
            in i läroplanen att pedagogiskt utbildad personal ska ha ansvar
            för verksamheten. Vi har också föreslagit att den allmänna förskolan
            ska uppnå tydliga mål. Jag är övertygad om att om förskolan ska
            vara något mer än barnomsorg behöver man pedagogiskt utbildade
            lärare.
          </note>
          <note>
            Men låt mig vända på frågan och ställa en rak fråga till statsrådet.
            Anser statsrådet att det blir bättre kvalitet i förskolan om vi
            får fler förskollärare?
          </note>
          <note>
            Anf. 91 Statsrådet LENA HALLEN-
          </note>
          <note>
            GREN (s):
          </note>
          <note>
            Herr talman! Kvalitet är ett begrepp som vi skulle kunna vrida
            och vända på ganska länge tror jag. Ja, förskollärare står för
            kvalitet. Men det gör också barnskötare. Man bidrar på olika sätt
            till förskolans verksamhet.
          </note>
          <note>
            Jag ser också väldigt positivt på det som Ulf Nilsson säger om
            att förskollärarna är pedagogiska ledare för förskolan. Det hoppas
            jag att vi kan vara överens om även framöver i skollagskommittéarbetet,
            alltså att förskollärarna har en pedagogisk ledarroll i förskolan.
            Men jag tycker att vi ska erkänna att både förskollärare och barnskötare
            står för kvalitet men på olika sätt eftersom de har olika erfarenheter
            och olika roller att fylla i förskolan.
          </note>
          <note>
            Jag tycker att förskolan ska ha mål att sträva mot.
          </note>
          <note>
            Men vi har ännu inte skolplikt i förskolan, och det är inte heller
            på väg att genomföras för fyra- och femåringar. Det är valfritt
            för föräldrarna att låta barnen delta i denna verksamhet, men
            det är obligatoriskt för kommunerna att erbjuda denna verksamhet
            för alla fyra- och femåringar.
          </note>
          <note>
            Förbud mot barnaga inom EU
          </note>
          <note type="speaker">
            Anf. 92 HELENA BARGHOLTZ (fp):
          </note>
          <note>
            Herr talman! Jag vill ställa min fråga till utrikesministern.
            Den handlar om mänskliga rättigheter för barn.
          </note>
          <note>
            FN har antagit en konvention om barnens rättigheter som har ratificerats
            av i stort sett alla regeringar.
          </note>
          <note>
            Barn har en extremt utsatt position när det gäller våld och andra
            sätt att kränka deras mänskliga rättigheter.
          </note>
          <note>
            Ett av de värsta sätten att kränka barns mänskliga rättigheter
            är att låta föräldrarna slå dem, att aga dem.
          </note>
          <note>
            Jag blev väldigt upprörd när jag under julen hörde ett program
            där det framkom att många länder inom
          </note>
          <note>
            EU inte har förbud mot barnaga. Det är en minoritet av Europas
            länder som har det. Det är bara nio länder som har förbud mot
            barnaga. Tack och lov har Sverige det.
          </note>
          <note>
            Jag vill be utrikesministern att i samtal med sina kolleger i
            EU arbeta för att varje land i Europa inför förbud mot barnaga.
          </note>
          <note type="speaker">
            Anf. 93 Utrikesminister ANNA LINDH (s):
          </note>
          <note>
            Herr talman! Jag håller med Helena Bargholtz om att det är viktigt
            att ha förbud mot barnaga, och jag skulle önska att många fler
            länder hade det.
          </note>
          <note>
            Jag tror att detta är en attitydfråga som vi bäst arbetar med
            genom att på ministernivå och på politisk nivå i olika sammanhang
            förklara hur viktigt förbudet mot barnaga är och varför vi i till
            exempel Sverige kan se att det har haft väldigt bra effekter.
          </note>
          <note>
            Jag tror tyvärr inte att vi är framme vid att försöka hitta något
            slags gemensam europeisk lösning på detta. Men jag tror att detta
            till stor del är en attitydfråga där både parlamentariker och
            regeringsledamöter kan göra en viktig insats.
          </note>
          <note type="speaker">
            Anf. 94 HELENA BARGHOLTZ (fp):
          </note>
          <note>
            Herr talman! Det är en fråga som man skulle kunna göra något
            mycket konkret av.
          </note>
          <note>
            EU och Europarådet, där jag själv kommer att ingå som delegat,
            borde kunna ta en stark rekommendation att alla medlemsländer
            ska förbjuda barnaga.
          </note>
          <note>
            Vi har en lagstiftning i Sverige. Den skulle till stora delar
            kunna omvandlas, förställer jag mig, till alla andra länder. Det
            är inte bara en attitydfråga. Det är en mycket starkare fråga
            om barnens mänskliga rätt att slippa bli slagna av sina föräldrar.
          </note>
          <note type="speaker">
            Anf. 95 Utrikesminister ANNA LINDH (s):
          </note>
          <note>
            Herr talman! Jag tar gärna med mig förslaget, men för att kunna
            genomföra det tror jag att det krävs att man ändrar attityder
            i ett antal länder. Då tror jag att det är viktigt att vi gör
            insatser både från parlamentariker och från regeringsledamöter.
          </note>
          <note>
            Jag tar gärna med mig Helena Bargholtz förslag.
          </note>
          <note type="speaker">
            Anf. 96 FÖRSTE VICE TALMANNEN:
          </note>
          <note>
            Frågestunden med regeringens ledamöter är därmed avslutad. Jag
            tackar deltagande statsråd för medverkan i frågestunden.
          </note>
          <note>
            11 § Bordläggning
          </note>
          <note>
            Anmäldes och bordlades
          </note>
          <note>
            Förslag
          </note>
          <note>
            2002/03:RR9 Riksdagens revisorers förslag angående
          </note>
          <note>
            Med tvång och god vilja - vad gör Statens institutionsstyrelse?
          </note>
          <note>
            12 § Anmälan om interpellation
          </note>
          <note>
            Anmäldes att följande interpellation framställts
          </note>
          <note>
            den 23 januari
          </note>
          <note>
            2002/03:140 av Torsten Lindström (kd) till statsrådet
          </note>
          <note>
            Mona Sahlin
          </note>
          <note>
            Kommunala folkomröstningar
          </note>
          <note>
            Interpellationen redovisas i bilaga som fogas till riksdagens
            snabbprotokoll tisdagen den 28 januari.
          </note>
          <note>
            13 § Anmälan om frågor för skriftliga svar
          </note>
          <note>
            Anmäldes att följande frågor för skriftliga svar framställts
          </note>
          <note>
            den 23 januari
          </note>
          <note>
            2002/03:422 av Marie Engström (v) till statsminister
          </note>
          <note>
            Göran Persson
          </note>
          <note>
            Barnkonvention
          </note>
          <note>
            2002/03:423 av Krister Örnfjäder (s) till statsrådet
          </note>
          <note>
            Hans Karlsson
          </note>
          <note>
            Lokalisering av tillsynsmyndighet
          </note>
          <note>
            2002/03:424 av Johan Linander (c) till justitieminister Thomas
            Bodström
          </note>
          <note>
            Situationen på kriminalvårdens sexualbrottsavdelningar
          </note>
          <note>
            2002/03:425 av Rigmor Stenmark (c) till justitieminister Thomas
            Bodström
          </note>
          <note>
            Herrelös mark
          </note>
          <note>
            2002/03:426 av Britta Lejon (s) till jordbruksminister
          </note>
          <note>
            Ann-Christin Nykvist
          </note>
          <note>
            Användning av Internet
          </note>
          <note>
            2002/03:427 av Carl B Hamilton (fp) till utrikesminister Anna
            Lindh
          </note>
          <note>
            Ambassadören i Tyskland
          </note>
          <note>
            2002/03:428 av Christer Nylander (fp) till näringsminister Leif
            Pagrotsky
          </note>
          <note>
            E 22:an genom Skåne
          </note>
          <note>
            2002/03:429 av Marie Wahlgren (fp) till kulturminister Marita
            Ulvskog
          </note>
          <note>
            Kulturen i Skåne
          </note>
          <note>
            2002/03:430 av Carina Hägg (s) till vice statsminister Margareta
            Winberg
          </note>
          <note>
            Hotell och kursgårdars tv-utbud
          </note>
          <note>
            Frågorna redovisas i bilaga som fogas till riksdagens snabbprotokoll
            tisdagen den 28 januari.
          </note>
          <note>
            14 § Anmälan om skriftliga svar på frågor
          </note>
          <note>
            Anmäldes att skriftliga svar på följande frågor inkommit
          </note>
          <note>
            den 21 januari
          </note>
          <note>
            2002/03:371 av Torsten Lindström (kd) till utbildningsminister
            Thomas Östros
          </note>
          <note>
            Intervjuantagning till högskolan
          </note>
          <note>
            den 22 januari
          </note>
          <note>
            2002/03:311 av Cristina Husmark Pehrsson (m) till statsrådet
            Morgan Johansson
          </note>
          <note>
            Placering av barn utanför hemmet
          </note>
          <note>
            2002/03:326 av Martin Andreasson (fp) till statsrådet
          </note>
          <note>
            Morgan Johansson
          </note>
          <note>
            Tvångsisolering enligt smittskyddslagen
          </note>
          <note>
            2002/03:330 av Cecilia Magnusson (m) till statsrådet
          </note>
          <note>
            Morgan Johansson
          </note>
          <note>
            Maria ungdomsmottagning i Stockholm
          </note>
          <note>
            2002/03:358 av Lars-Ivar Ericson (c) till statsrådet
          </note>
          <note>
            Morgan Johansson
          </note>
          <note>
            Godis och läsk med anknytning till narkotika
          </note>
          <note>
            2002/03:380 av Torsten Lindström (kd) till statsrådet
          </note>
          <note>
            Jan O Karlsson
          </note>
          <note>
            Avvisning av kristna flyktingar från Nigeria
          </note>
          <note>
            2002/03:383 av Gunilla Tjernberg (kd) till statsrådet
          </note>
          <note>
            Morgan Johansson
          </note>
          <note>
            Spelberoende
          </note>
          <note>
            2002/03:384 av Rigmor Stenmark (c) till justitieminister Thomas
            Bodström
          </note>
          <note>
            Lagstiftningen angående luftfakturor
          </note>
          <note>
            2002/03:385 av Martin Andreasson (fp) till justitieminister Thomas
            Bodström
          </note>
          <note>
            Säkerhetspolisens registrering av homosexuella
          </note>
          <note>
            2002/03:386 av Yvonne Ångström (fp) till jordbruksminister Ann-Christin
            Nykvist
          </note>
          <note>
            Jordförvärvslagstiftningen
          </note>
          <note>
            2002/03:388 av Åsa Torstensson (c) till statsrådet
          </note>
          <note>
            Ulrica Messing
          </note>
          <note>
            E 6:ans färdigställande upp till norska gränsen
          </note>
          <note>
            2002/03:389 av Tobias Krantz (fp) till statsrådet
          </note>
          <note>
            Ulrica Messing
          </note>
          <note>
            Färjetrafiken till Visingsö
          </note>
          <note>
            2002/03:390 av Yvonne Ångström (fp) till statsrådet
          </note>
          <note>
            Ulrica Messing
          </note>
          <note>
            Rikstrafikens upphandling av flyg- och tågtrafik
          </note>
          <note>
            2002/03:391 av Owe Hellberg (v) till näringsminister
          </note>
          <note>
            Leif Pagrotsky
          </note>
          <note>
            Direktverkande elvärme i nyproduktion
          </note>
          <note>
            2002/03:394 av Anita Sidén (m) till statsrådet Berit
          </note>
          <note>
            Andnor
          </note>
          <note>
            De nya pensionsbeskeden
          </note>
          <note>
            2002/03:397 av Eva Arvidsson (s) till justitieminister
          </note>
          <note>
            Thomas Bodström
          </note>
          <note>
            Ny varumärkeslag
          </note>
          <note>
            2002/03:399 av Roger Karlsson (c) till näringsminister Leif Pagrotsky
          </note>
          <note>
            Bidrag för minskad elförbrukning
          </note>
          <note>
            2002/03:400 av Johnny Gylling (kd) till näringsminister Leif
            Pagrotsky
          </note>
          <note>
            Nätbolagens ansvar för brister i elnätet
          </note>
          <note>
            2002/03:401 av Marietta de Pourbaix-Lundin (m) till statsrådet
            Ulrica Messing
          </note>
          <note>
            Utbyggnad av Visby hamn
          </note>
          <note>
            2002/03:404 av Viviann Gerdin (c) till jordbruksminister Ann-Christin
            Nykvist
          </note>
          <note>
            Jordförvärvslagen
          </note>
          <note>
            2002/03:405 av Maria Larsson (kd) till statsrådet
          </note>
          <note>
            Lena Hallengren
          </note>
          <note>
            Skolverkets uppföljning av statsbidraget för personalförstärkningar
          </note>
          <note>
            2002/03:407 av Åsa Domeij (mp) till justitieminister
          </note>
          <note>
            Thomas Bodström
          </note>
          <note>
            Fristående myndighet för att utreda misstänkta brott inom polisen
          </note>
          <note>
            2002/03:408 av Åsa Domeij (mp) till näringsminister
          </note>
          <note>
            Leif Pagrotsky
          </note>
          <note>
            Rörliga elpriser
          </note>
          <note>
            2002/03:409 av Jan Ertsborn (fp) till justitieminister
          </note>
          <note>
            Thomas Bodström
          </note>
          <note>
            Förmånsrättsordningen
          </note>
          <note>
            2002/03:410 av Christina Nenes (s) till justitieminister Thomas
            Bodström
          </note>
          <note>
            Fullgörande av skadeståndsskyldighet
          </note>
          <note>
            Svaren redovisas i bilaga som fogas till riksdagens snabbprotokoll
            tisdagen den 28 januari.
          </note>
          <note>
            15 § Kammaren åtskildes kl. 15.00.
          </note>
          <note>
            Förhandlingarna leddes av tredje vice talmannen från sammanträdets
            början till ajourneringen kl. 13.31 och av förste vice talmannen
            därefter till sammanträdets slut.
          </note>
        </div>
      </body>
    </text>
  </TEI>
</teiCorpus>
