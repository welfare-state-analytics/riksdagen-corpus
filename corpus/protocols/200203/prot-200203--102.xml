<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 200203</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 200203</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200203--102</head>
          <docDate when="2003-05-13 00:00:00">2003-05-13 00:00:00</docDate>
        </div>
      </front>
      <body>
        <div>
          <note>
            18.00 - 19.14
          </note>
          <note>
            Det justerade protokollet beräknas utkomma om 3 veckor
          </note>
          <note>
            ------------------------------------------------------------------------
          </note>
          <note>
            1 § Justering av protokoll
          </note>
          <note>
            Justerades protokollet för den 7 maj.
          </note>
          <note>
            2 § Meddelande om ändring i kammarens sammanträdesplan
          </note>
          <note>
            Talmannen meddelade att interpellationsdebatten tisdagen den
            27 maj skulle äga rum kl. 14.00. Meddelandet hade delats ut till
            kammarens ledamöter.
          </note>
          <note>
            3 § Svar på interpellation 2002/03:250 om piratkopierade programkort
            för betal-TV
          </note>
          <note>
            Anf. 1 Kulturminister MARITA ULVS-
          </note>
          <note>
            KOG (s):
          </note>
          <note>
            Herr talman! Lennart Kollmats har frågat vad jag avser att göra
            för att möjliggöra att kravet på ett effektivt skydd mot piratkopierade
            programkort för betal-TV kan uppfyllas redan nu.
          </note>
          <note>
            Som framgick av mitt skriftliga svar på en fråga av Lennart Kollmats
            den 5 mars 2003 omfattar lagen
          </note>
          <note>
            (2000:171) om förbud beträffande viss avkodningsutrustning (avkodningslagen)
            bland annat ljudradioeller TV-sändningar som är riktade till allmänheten
            och är föremål för villkorad tillgång och tillhandahålls mot betalning.
            Enligt lagen är det förbjudet att yrkesmässigt eller annars i
            förvärvssyfte tillverka, importera, distribuera, sälja, hyra ut,
            inneha, installera, underhålla eller byta ut avkodningsutrustning
            i syfte att göra en tjänst som omfattas av lagen tillgänglig i
            tolkningsbar form utan tjänsteleverantörens godkännande.
          </note>
          <note>
            Lagen innebär en skärpning i förhållande till tidigare lagstiftning
            bland annat på så sätt att det inte längre krävs särskilda skäl
            för att väcka åtal samt att möjligheterna att kräva skadestånd
            har blivit större.
          </note>
          <note>
            Frågan om förbud mot privat innehav av avkodningsutrustning berördes
            vid tillkomsten av lagen. Då gjorde regeringen bedömningen att
            rättsväsendets resurser borde koncentreras till sådan verksamhet
            som genom omfattning, regelbundenhet med mera kan leda till mer
            allvarliga skadeverkningar. Härtill kommer att ett förbud mot
            privat innehav i praktiken skulle bli mycket svårt att kontrollera.
          </note>
          <note>
            För närvarande pågår ett arbete inom Regeringskansliet med att
            ta fram en departementspromemoria med förslag om hur direktivet
            om harmonisering av vissa aspekter av upphovsrätt och närstående
            rättigheter i informationssamhället, även kallat Infosocdirektivet,
            ska införlivas i svensk rätt. Jag har i mitt tidigare frågesvar
            pekat på skillnaderna mellan det upphovsrättsliga skyddet och
            skyddet för villkorade tjänster enligt avkodningslagen. Samtidigt
            finns det förstås, som Lennart Kollmats påpekar, ett visst samband
            mellan de båda rättsområdena. I Infosocdirektivet sägs dock uttryckligen
            att det direktivet inte ska påverka bestämmelser om villkorad
            tillgång, det vill säga sådana bestämmelser som i svensk rätt
            finns i avkodningslagen. Avgränsningsfrågor kommer att behandlas
            i den nyssnämnda departementspromemorian.
          </note>
          <note>
            Jag är väl medveten om att branschföreträdare och upphovsrättsorganisationer
            anser att ett förbud mot privat innehav skulle kunna minska försäljningen
            av piratkort. Jag vill dock betona att det är viktigt att vi har
            en god grund för att bedöma verkningarna av de skärpta regler
            som den nuvarande lagen innebär innan det kan bli aktuellt att
            överväga ytterligare förändringar. Det är också angeläget att
            värdera effekterna av de förbättrade tekniska skyddsåtgärder som
            har aviserats av företag i branschen.
          </note>
          <note type="speaker">
            Anf. 2 LENNART KOLLMATS (fp):
          </note>
          <note>
            Herr talman! Först vill jag tacka för svaret. Jag kan inte säga
            att jag är helt nöjd med svaret, men det hade väl ministern inte
            väntat sig heller.
          </note>
          <note>
            Skälet till att jag har engagerat mig i frågan är att här finns
            både rättsliga och ekonomiska frågor som känns obesvarade eller
            snarare otillräckligt lösta -
          </note>
          <note>
            rättsligt genom att försäljning av en vara är otillåten, medan
            innehavet är tillåtet. Jag tycker inte att det är logiskt. Det
            förhållandet är eller var uppenbarligen regeringen medveten om
            redan när lagen stiftades, men man tyckte inte att skadeverkningarna
            var tillräckligt allvarliga. Här skiljer sig våra bedömningar
            tydligt. Jag anser att det bör finnas en logik i rättstillämpningen,
            och sunt förnuft borde säga att om det är förbjudet att yrkesmässigt
            sälja en vara, tillverka den, importera, distribuera, installera
            varan med mera borde det också vara så att det inte är tillåtet
            att använda varan, inte ens för privat bruk.
          </note>
          <note>
            Jag är inte jurist, men jag tar mig friheten att jämföra detta
            med till exempel hembränning. Det är förbjudet att tillverka sprit
            hemma. Det är förbjudet att sälja hembränt. Det är också förbjudet
            att inneha apparater som möjliggör hembränning.
          </note>
          <note>
            Jag nämnde i början att ärendet också har ett ekonomiskt innehåll.
            Det handlar om de distributionsbolag som förlorar mängder med
            pengar på att det finns människor som tillverkar privatprogramkoder,
            illegalt säljer dem till privatpersoner som sedan tar del av det
          </note>
          <note>
            TV-utbud som de inte har rätt till genom att de inte har betalat
            för det. Här finns också de problem som kulturministern själv
            anför, det vill säga upphovsrättsfrågorna.
          </note>
          <note>
            Distributionsbolagen värderar sina förluster till hundratals
            miljoner kronor per år, och jag kan inte låta bli att fundera
            över ministerns reaktion om det hade varit ett offentligt ägt
            bolag som hade mist så mycket pengar. Låt oss jämföra med TV-licensen.
          </note>
          <note>
            Åtgärderna för att få in TV-avgiften kostar en del.
          </note>
          <note>
            Det kan vara nog så kännbart om man underlåter att betala den.
            Hur skulle man då reagera om någon TV-
          </note>
          <note>
            innehavare presenterade ett förfalskat kvitto som bevis för TV-avgiften?
            Han innehar ju kvittot, men det är falskt. Det är för mig ungefär
            samma sak som innehav av ett privattillverkat kodkort.
          </note>
          <note>
            Ministern säger också att det är svårt att kontrollera innehav
            i praktiken. Jag uppfattar den kommentaren som ett skäl till att
            underlåta att förbjuda innehavet. Med anledning av det kan man
            konstatera att våra skandinaviska grannar inte gör samma bedömning.
            I
          </note>
          <note>
            Danmark har man gjort nedslag hos tillverkare och där hittat
            försäljningslistor med namn och adresser på kunder och därigenom
            fått fatt på piratkortskonsumenter. En del har också dömts till
            böter för innehavet. Bara förbudet mot innehav har en preventiv
            inverkan, anser man i våra skandinaviska grannländer.
          </note>
          <note>
            Jag har fått rapporter om att införandet av den strängare lagstiftningen
            i Danmark och i Norge har haft en god effekt. Problemet med piratprogramkorten
            i Danmark är nu ca 80 % mindre än innan lagen trädde i kraft.
            Man ska inte heller underskatta signalerna från riksdagen och
            oss politiker.
          </note>
          <note>
            Skillnaden i lagstiftning har medfört att Sverige är det land
            i Skandinavien som har det absolut största utbudet av piratprogramkort.
            Jag undrar givetvis om detta inte oroar ministern. Man räknar
            med att antalet sådana kort är fyra till fem gånger större i Sverige
            än i Danmark och Norge. Finns det slutligen inte också ett värde
            i nordisk samordning på det här området?
          </note>
          <note>
            Anf. 3 LENA ADELSOHN LILJE-
          </note>
          <note>
            ROTH (m):
          </note>
          <note>
            Herr talman! Även vi moderater ser naturligtvis faror i de piratkopierade
            programkorten. Upphovsrätten är viktig för att kunskapssamhället
            ska kunna utvecklas. Men upphovsrätt är inte något absolut.
          </note>
          <note>
            Man kan och ska till exempel inte inskränka människors rätt att
            använda sina egna exemplar av böcker eller cd-skivor för att göra
            en kopia för eget privat bruk. Det menar naturligtvis inte heller
            Lennart
          </note>
          <note>
            Kollmats. Det är den kopiering som skadar rättighetsinnehavaren
            som ska vara straffbar.
          </note>
          <note>
            Genom kabelkanalerna sänds nya spelfilmer och dyra sportevenemang,
            ett utbud som ofta går långt utöver vad statstelevisionen kan
            erbjuda. Betal-TV-
          </note>
          <note>
            företagen har kostnader genom att pengarna ska gå tillbaka till
            de ursprungliga rättighetsinnehavarna till filmerna och evenemangen.
            Naturligtvis är många av företagen angelägna om att man skärper
            reglerna. De hävdar, säkert helt korrekt, att lagen om förbud
            mot viss avkodningsutrustning inte fungerar särskilt bra.
          </note>
          <note>
            För att ha ett privat kort till betal-TV är inte, som
          </note>
          <note>
            Lennart Kollmats påpekade, kriminellt. Kortkoderna knäcks och
            säljs via nätet, och betydande ekonomiska belopp hamnar utanför
            systemet. Så ett förbud mot innehav av piratkort vore förmodligen
            en viktig politisk signal att piratkopiering, som faktiskt är
            ett slags stöld, inte ska tillåtas.
          </note>
          <note>
            I dag är den allmänna inställningen - åtminstone bland väldigt
            många, inte minst hos mina barn och ungdomar i tonåren och något
            äldre - att det är okej att inneha piratkort, och detta bäddar
            givetvis för en marknad. Men frågan är inte särskilt enkel, det
            har jag märkt när jag har försökt att sätta mig in i den.
          </note>
          <note>
            I Norge är innehav av piratkort kriminaliserat. Det kan bli böter
            eller fängelse i upp till ett år. I fjol anmäldes 1 000 personer
            för bruk av privatkort och ett hundratal för försäljning.
          </note>
          <note>
            Jag har varit i kontakt med riksdagens utredningstjänst där man
            konstaterade att det är svårt att få reda på hur många åtal som
            har väckts och hur många personer som har fällts. Det hittills
            strängaste straffet uppgår till åtta månaders fängelse, vilket
            ändå är rätt kännbart, och ett antal brukare har dömts till böter.
          </note>
          <note>
            Det kan ju inte ligga i någons intresse - inte heller i vårt
            - att göra fler till brottslingar. Det kan inte heller tillhöra
            polisens mest angelägna uppgifter att gå in i privata hem för
            att leta efter avkodningsutrustning.
          </note>
          <note>
            Däremot är det viktigt att värna upphovsrätten -
          </note>
          <note>
            eller om man så vill den privata äganderätten - även på det här
            området. Men vi tror att man riskerar att hamna fel om man kriminaliserar
            privat innehav. Då är det bättre att rikta in sig på den affärsmässiga
            verksamheten, det vill säga de stora aktörerna, snarare än enskilda
            piratkortsinnehavare.
          </note>
          <note>
            Herr talman! Det finns bolag - Stjärn-TV lär vara ett - som har
            en teknik som skiljer sig från andra företag. Problemet med piratkort
            går kanske att lösa, men det måste i första hand vara aktörerna
            på marknaden, produktions- och TV-bolagen, som ska agera och göra
            vad de kan för att förhindra illegalt utnyttjande av sådana här
            kort.
          </note>
          <note>
            Inom Moderaterna ser vi klara problem med en kriminalisering
            av att inneha piratkort, även om jag förstår det goda syftet bakom.
            Hur ska man se till att lagen följs? I Norge finns som bekant
            en tuff lagstiftning, men problemet existerar likafullt. I förlängningen
            ser vi också andra faror. Den här frågan gränsar ju till yttrandefrihet
            och tillgång till fri information.
          </note>
          <note>
            Jag är nyfiken på att höra när departementspromemorian kan tänkas
            komma.
          </note>
          <note>
            Anf. 4 Kulturminister MARITA ULVS-
          </note>
          <note>
            KOG (s):
          </note>
          <note>
            Herr talman! Det var två väldigt intressanta inlägg som visar
            att vi har en grundläggande samsyn i den här frågan. Piratkorten
            utgör ett problem, men frågan är vilken väg som är den bästa för
            att lösa problemet.
          </note>
          <note>
            Jag har sympati för det som både Lennart Kollmats och Lena Adelsohn
            Liljeroth säger. Det resultat som jag och regeringen har kommit
            fram till är att vi bör försöka att samla ihop erfarenheterna
            av den nya skärpta lagstiftning som vi nu lever med. Lagen bör
            få verka ett tag, så får vi se om den resulterar i någon förbättring.
            Sedan får vi följa frågan som vi har utlovat att göra.
          </note>
          <note>
            Den departementspromemoria som Justitiedepartementet arbetar
            med ska förhoppningsvis komma redan före sommaren.
          </note>
          <note>
            Det finns skrämmande siffror som en del av företagen i branschen
            redovisar. Man ska kanske ta en del av siffrorna med en nypa salt
            - i någon mån får man väl betrakta dem som partsinlagor. Man kan
            också se att när ett TV-företag tappar abonnenter är det ett annat
            som vinner abonnenter.
          </note>
          <note>
            Men visst är det ett problem. Därför är det också intressant
            att se vad företagen själva har lyckats åstadkomma. Åtminstone
            ett av förtagen på den nordiska marknaden menar att det går att
            åstadkomma en säker åtkomstteknik, och man arbetar nu med dessa
            frågor.
          </note>
          <note type="speaker">
            Anf. 5 LENNART KOLLMATS (fp):
          </note>
          <note>
            Herr talman! Tack, Marita Ulvskog! Jag lämnade också in en skriftlig
            fråga i våras om detta, och då pekade jag på hur öppet piratkorten
            säljs över Internet.
          </note>
          <note>
            Jag har här en Internetsida som visar hur det kan se ut. Den
            är färggrann och budskapet är inte alls dolt.
          </note>
          <note>
            Det är uppenbart mycket enkelt att få tag i piratkort. I
          </note>
          <note>
            en ruta på sidan står det:
          </note>
          <note>
            Obs! Det är inte olagligt att som privatperson köpa och inneha
            ett piratkort eller annan avkodningsutrustning.
          </note>
          <note>
            Det finns ju människor som struntar i lagstiftningen, men det
            finns också de som starkt tvekar inför att bryta mot lagen om
            de vet att det är olagligt att inneha piratkort. De nordiska grannländernas
            lagstiftning visar att de delar denna uppfattning. Den text som
            jag läste upp här är ju rena marknadsföringen.
          </note>
          <note>
            I tidningen Vi på TV fanns det artikel i somras om att det i
            Spanien utdöms fängelse för innehav av piratkort. Man kan få fängelse
            i upp till 6-24 månader, och detta sprider sig kanske.
          </note>
          <note>
            Lagen har faktiskt varit gällande ett tag. Den trädde i kraft
            för tre år sedan, den 1 maj 2000. Det är en väldigt liten förändring
            som behöver göras. I 5 § står det: "Avkodningsutrustning får inte
            yrkesmässigt eller annars i förvärvssyfte tillverkas, importeras,
            distribueras, säljas, hyras ut, innehas, installeras, underhållas
            eller bytas ut i syfta att göra en tjänst som omfattas av lagen
            tillgänglig i tolkningsbar form utan tjänsteleverantörens godkännande."
          </note>
          <note>
            Om man styrker de fem orden "yrkesmässigt eller annars i förvärvssyfte"
            är det hela klart. Kommer ministern med ett sådant förslag kan
            jag lova att
          </note>
          <note>
            Folkpartiet, men uppenbarligen inte Moderaterna, stöder det.
          </note>
          <note>
            Jag förstår inte varför kulturministern är så försiktig i den
            här frågan. Det kan väl ändå inte vara något principiellt eller
            ideologiskt. Regeringen är ju själv indirekt med i sammanhanget
            genom marknätet.
          </note>
          <note>
            Nog skulle vi väl tillsammans kunna göra något bra för hela den
            här branschen. Denna åtgärd skulle dessutom inte på något sätt
            drabba laglydiga medborgare negativt, tvärtom.
          </note>
          <note>
            Jag inser att ministern inte har för avsikt att i dag meddela
            någon förändrad syn. Men jag hoppas ändå att debatten och mitt
            engagemang i den här frågan har skapat ett tankekorn som med tiden
            växer till sig så att det kan komma ett förslag till lagändring
            genom att man tar bort fem små ord.
          </note>
          <note>
            Anf. 6 LENA ADELSOHN LILJE-
          </note>
          <note>
            ROTH (m):
          </note>
          <note>
            Herr talman! Jag har inte mer att tillägga i sak, utan jag avvaktar
            departementspromemorian som jag förstod skulle komma före sommaren.
            Det blir säkert anledning till debatt i höst igen.
          </note>
          <note>
            Anf. 7 Kulturminister MARITA ULVS-
          </note>
          <note>
            KOG (s):
          </note>
          <note>
            Herr talman! Jag kan inte se att det är någon jättelik ideologisk
            skiljelinje i den här frågan. Den är intressant och viktig, och
            det handlar också bland annat om att vi ska kunna se till att
            folk som ägnar sig åt lagbrott upptäcks och blir lagförda. Här
            ser vi problem med att använda rättssystemets resurser för den
            här typen av insatser. Det finns också en del integritetsproblem
            som kan uppstå.
          </note>
          <note>
            Men med en fortsatt debatt utan några ideologiska låsningar av
            något slag tror jag att vi kommer att finna att samsynen går att
            översätta också i politiska beslut.
          </note>
          <note type="speaker">
            Anf. 8 LENNART KOLLMATS (fp):
          </note>
          <note>
            Herr talman! Också jag hoppas på det.
          </note>
          <note>
            När det gäller rättssamhället och hur man använder dess resurser
            har danskarna gjort tillslag hos dem som producerar. Då har man
            också hittat namnlistor som har underlättat lagföring, och det
            har inte tagit så mycket av resurserna i anspråk. Däremot har
            man minskat användandet av piratkort i en utsträckning som jag
            tror att de själva var rätt så imponerade av.
          </note>
          <note>
            Jag tycker inte att frågan är så stor att jag ska jaga kulturministern
            med blåslampa i framtiden, men jag lovar att inte släppa debatten.
            Jag tycker också att den är viktig, och det är möjligt att vi
            får tillfälle att återkomma till den. Jag tackar så mycket för
            debatten här i dag.
          </note>
          <note>
            Överläggningen var härmed avslutad.
          </note>
          <note>
            4 § Svar på interpellation 2002/03:255 om skillnader i de kommunala
            musikskoleavgifterna
          </note>
          <note>
            Anf. 9 Kulturminister MARITA ULVS-
          </note>
          <note>
            KOG (s):
          </note>
          <note>
            Herr talman! Cecilia Wikström har frågat mig om jag avser att
            vidta åtgärder för att se över hur de olika avgifterna i kultur-
            och musikskolor påverkar uppfyllelsen av FN:s konvention om barnens
            rättigheter.
          </note>
          <note>
            Frågan föranleds av en rapport från Rädda Barnen som nyligen
            har kartlagt kommunernas avgifter för den kommunala musikskolan
            och som konstaterar att avgiften varierar avsevärt från kommun
            till kommun.
          </note>
          <note>
            FN:s barnkonvention lyfter bland annat fram barnens rätt till
            deltagande i det kulturella och konstnärliga livet och konventionsstaterna
            uppmanas att verka för detta. I Sveriges tredje rapport till FN:s
            kommitté för barnets rättigheter från 2002 beskrivs hur barns
            och ungdomars rätt till kultur beaktas i vårt land.
          </note>
          <note>
            När riksdagen hösten 1996 beslutade om en ny inriktning på den
            nationella kulturpolitiken var målgruppen för flera av de statliga
            reformer som då initierades just barn och ungdomar. Bland de reformer
            som tillkommit under de senaste åren vill jag bland annat nämna
            det statliga stödet för inköp av litteratur till barn och unga
            som kommuner har möjlighet att ansöka om och som har haft stor
            betydelse för att stärka den läsfrämjande verksamheten på folk-
            och skolbibliotek. De nationella uppdragen inom områdena barn-
            och ungdomsteater, ungdomskultur respektive musik, länskonstnärsverksamheten
            och inrättandet av regionala resurscentrum för film och video
            är andra exempel på framgångsrika statliga åtgärder på kulturområdet.
            Listan skulle kunna göras betydligt längre, men jag vill här hänvisa
            till redogörelsen i den nämnda rapporten till FN:s kommitté för
            barnens rättigheter.
          </note>
          <note>
            Ansvaret för musik- och kulturskolorna vilar, som
          </note>
          <note>
            Cecilia Wikström konstaterar, på kommunerna. Det är i kommunerna
            som mycket av förutsättningarna för barns och ungdomars kulturverksamhet
            skapas, med folkbiblioteken samt musik- och kulturskolorna som
            de i särklass viktigaste verktygen. Musiken är för många barn
            och unga den viktigaste kulturformen både genom eget utövande
            och lyssnande. Nästan alla kommuner har också kommunalt anordnad
            frivillig musikundervisning, och ett stort antal kommuner har
            även kulturskolor med undervisning i såväl musik som dans, teater
            och bild. Detta innebär naturligtvis stora möjligheter att nå
            ut med kultur till barn och unga.
          </note>
          <note>
            Det är naturligtvis angeläget att musik- och kulturskolorna uppnår
            en så bred rekrytering som möjligt och att barn inte lämnas utanför
            på grund av höga avgifter. Den senaste statistiken visar att alltfler
            barn och ungdomar deltar i musik- och kulturskolornas verksamhet.
            De kommunala anslagen för verksamheten har också ökat under de
            senaste åren. Jag är övertygad om att avgiftsfria musik- och kulturskolor
            skulle öka deltagandet ytterligare och därmed ge ännu fler barns
            fritid mening och djup, men beslut om nivån på avgifter fattas
            av kommunerna.
          </note>
          <note>
            Regeringen har ändå på olika sätt markerat sitt stöd för musik-
            och kulturskolorna. Ett exempel är det nationella uppdraget inom
            området musik till
          </note>
          <note>
            Sveriges Musik- och Kulturskoleråd (SMOK) under perioden 2000-2002.
            SMOK har till uppgift att främja en god utveckling av de kommunala
            musikoch kulturskolorna och är pådrivande när det gäller att utveckla
            nya former av samverkan med såväl den obligatoriska skolan som
            det allmänna kulturlivet.
          </note>
          <note>
            Regeringen har därefter även gett den nyligen inrättade Myndigheten
            för skolutveckling i uppdrag att samarbeta med SMOK.
          </note>
          <note>
            I den dagordning för kultur 2003-2006 som Kulturdepartementet
            presenterade i början på året är barnkulturen också starkt prioriterad.
            Jag vill bland annat verka för att ytterligare förbättra verksamheten
            i den kommunala musik- och kulturskolan och stimulera en bredare
            rekrytering av elever. Genom en dialog med ett antal kommuner
            avser jag att inleda ett samarbete för att pröva olika modeller
            för samordning av kultur och skola. Flera kommuner har anmält
            intresse av att ingå i ett sådant samarbete. Jag utesluter inte
            att det då också kan komma att föras diskussioner om kommunernas
            avgiftspolitik i förhållande till musikoch kulturskolan.
          </note>
          <note>
            Avslutningsvis: Barnkulturen har en central roll i svensk kulturpolitik.
          </note>
          <note type="speaker">
            Anf. 10 CECILIA WIKSTRÖM (fp):
          </note>
          <note>
            Herr talman! Jag vill börja med att tacka kulturministern för
            svaret. Jag noterar med största tillfredsställelse och glädje
            att kulturministern och jag i sak är helt överens, och det är
            jätteroligt att vi är det. Vi är överens om kulturens och kulturskolornas
            betydelse för barn och ungdomar. Jag har alltså interpellerat
            kulturministern för att lyfta fram detta viktiga ämnesområde och
            för att på ännu ett sätt skapa opinion kring den här frågan.
          </note>
          <note>
            Jag är glad att ministern slår fast värdet av avgiftsfria kultur-
            och musikskolor på det sätt som hon gör i svaret. Det är emellertid
            mycket stora skillnader i avgifterna för deltagandet i de kommunala
            musikoch kulturskolorna.
          </note>
          <note>
            Jag har mött familjer som inte har råd att ha sina barn kvar
            i musikskolan, därför att för en ensamstående mamma med två barn
            kan det handla om
          </note>
          <note>
            3 000 kr per termin och till och med mer. Hur gärna man än prioriterar
            är det inte hyra av instrument och avgift till den kommunala musikskolan
            som går först när man knappt har råd med hyra, mat och kläder
            till växande tonåringar, så det här är uppenbarligen ett stort
            problem.
          </note>
          <note>
            År 1977 var 57 kommuner avgiftsfria, 2002 bara
          </note>
          <note>
            5. Det är en utveckling som oroar mig, precis på samma sätt som
            jag förstår att den också oroar kulturministern. Jag undrar om
            inte avgiftsfria kommunala kultur- och musikskolor kan vara en
            reform som man skulle kunna prioritera i stället för den nu på
            is lagda reformen om fri entré till museer, för det här är av
            mycket, mycket större betydelse.
          </note>
          <note>
            Den kommunala musikskolan fyller en så viktig funktion för så
            många barn och ungdomar och i förlängningen för hela samhället.
            Barn utvecklas och stimuleras när de får tillgång till musik,
            främst genom att de själva får lära sig att uttrycka sig, får
            ta plats, får finnas till och får synas genom sin sång, sitt spel,
            sin teaterverksamhet.
          </note>
          <note>
            Den sociala betydelsen kan inte nog värderas. Att tillsammans
            med andra få skapa musik tränar upp den musikaliska förmågan,
            givetvis, men också förmågan att respektera varandras insatser,
            att lyssna på varandra och att på lika villkor musicera tillsammans.
          </note>
          <note>
            Fritiden får mening och djup på det här sättet för varje barn
            och ungdom.
          </note>
          <note>
            Jag är själv ett resultat av den kommunala musikskolan. Jag tror
            faktiskt inte att jag hade blivit vare sig präst eller politiker
            om jag inte hade tränat där i tid, så jag vet i hela min varelse
            hur viktigt detta är.
          </note>
          <note>
            Jag menar att det är regeringens ansvar att se till att barnkonventionen
            efterlevs, alltså att alla barn, oavsett var i landet man bor
            och oavsett betalningsförmåga hos föräldrarna, ska ha rätt till
            en meningsfull fritid och rätt att delta i den fantastiskt fina
            verksamhet som kulturskolorna och musikskolorna är.
          </note>
          <note>
            Jag är som sagt väldigt glad och tacksam för den positiva tonen,
            och jag vet att kulturministern är besjälad av detta, precis som
            jag. Opinionsbildningen i riksdagsarbetet tycker jag är viktig,
            och det är därför som jag står här nu fast vi egentligen i sak
            är ganska överens.
          </note>
          <note>
            Det som landets kulturminister säger i den här frågan är särskilt
            betydelsefullt, och jag är övertygad om att vi tillsammans ska
            kunna jobba ännu mer med opinionsbildning kring detta.
          </note>
          <note type="speaker">
            Anf. 11 RUNAR PATRIKSSON (fp):
          </note>
          <note>
            Herr talman! Varför ska han lägga sig i den här debatten? kan
            man fundera. Men efter 25 års arbete i den kommunala musikskolan
            och en motion varje år i det här ärendet i Sveriges riksdag så
            länge jag har varit här, kunde jag inte hålla mig borta från debatten
            när jag såg den fantastiska texten i interpellationen.
          </note>
          <note>
            Jag tyckte också att en hel del var bra i svaret som kulturministern
            har skrivit. Men jag tänkte ändå att någon uppgift från källan
            bör ni ju ha med er, och jag är inte riktigt så snäll som Cecilia
            i mina tankar om fortsättningen på det hela.
          </note>
          <note>
            Jag tycker nog egentligen att den kommunala musikskolan av regeringarna
            genom tiderna inte har fått den uppmärksamhet som de är värda.
            Det är så här, kulturministern, att det står inte ett ord i läroplanen
          </note>
          <note>
            Lpo -94 om den kommunala musikskolan. Den är absolut inte nämnd.
            Jag var som kommunal musikledare och musiklärare med i läroplansarbetet
            och försökte att få in en skrivning. Tidigare var det ändock så
            att man hade rätt att gå in i ett klassrum och hämta en elev,
            oavsett vilket ämne det var, för 20 minuters undervisning i den
            kommunala musikskolan. Den rätten försvann i Lpo -94. De kommunala
            musikskolorna finns inte nämnda över huvud taget, och det är inte
            bra.
          </note>
          <note>
            Som varande musikrektor i många år kan jag tala om att vi började
            med noll kronor i avgift, och jag vet vad det betydde i en glesbygdskommun.
            Alla kunde skicka in sin ansökan till den kommunala musikskolan
            och vara med och spela, sjunga, dansa eller delta i någon annan
            kulturverksamhet. Alla barn kunde göra det utan att behöva tänka
            på kostnaden. Sedan införde vi en avgift på 100 kr i den här lilla
            kommunen, och det gick bra. Det var inte så många som backade
            vid
          </note>
          <note>
            100 kr. Men jag såg skillnaden, herr talman, redan vid
          </note>
          <note>
            300 kr. Som varande chef och den som skulle ta emot eleverna
            märkte jag att antalet ansökningar minskade.
          </note>
          <note>
            Som rektor vid den kommunala musikskolan i en liten kommun där
            man känner alla kan jag säga att jag kunde se vilka som inte redan
            vid en avgift på 300 kr lämnade in en ansökan om att få spela
            i musikskolan.
          </note>
          <note>
            Hade man fem barn var det helt säkert att inget av barnen kunde
            söka till musikskolan, för då blev avgiften 1 500 kr. Vi är nu
            uppe i en avgift på 500 kr i den lilla kommun som jag pratar om,
            och jag har diskuterat frågan före den här debatten med min efterträdare,
            som säger att det inte är helt bekymmersfritt.
          </note>
          <note>
            Jag tycker nog att kulturministern i regeringen borde ta en diskussion
            med utbildningsministrarna i den här frågan. Frågan är om det
            ändå inte i säcken av pengar till skolan borde finnas en procent
            eller två som direkt pekade mot den frivilliga kommunala kulturverksamheten
            och som därför också kunde ge möjlighet att sänka avgifterna,
            göra så att det inte skulle behövas så höga avgifter. Man skulle
            kanske rentav kräva noll kronor i avgifter och ha med en liten
            summa i påsen. Jag skrev om det här tidigare och föreslog summor.
            Jag talar här om några procent i påsen för den kommunala frivilliga
            kulturverksamheten. Den är av så stor betydelse.
          </note>
          <note>
            Jag har bara 22 sekunders talartid kvar, men om jag går ifrån
            min nuvarande stol och blir kommunpolitiker i en lite kommun kan
            jag säga att om någon vill etablera ett företag eller vad som
            helst är en av de första frågorna från dem som ska flytta: Finns
            det en kommunal musikskola? Om man har barn i den åldern har det
            en stor betydelse i många orter i Sverige.
          </note>
          <note>
            Men det kostar mycket pengar.
          </note>
          <note>
            Anf. 12 Kulturminister MARITA ULVS-
          </note>
          <note>
            KOG (s):
          </note>
          <note>
            Herr talman! I går besökte jag en av de kommuner som har en avgiftsfri
            kommunal musikskola, nämligen Skellefteå. Nu måste jag bli så
            där obehagligt politisk och säga att de kommuner som är avgiftsfria
            i dag är kommuner som Luleå, Skellefteå, Sundsvall och Örnsköldsvik,
            alltså kommuner med socialdemokratiskt styre där man har valt
            att ha lite högre kommunalskatt och i stället se till att ha en
            avgiftsfri, bred, kommunal musikskola.
          </note>
          <note>
            Jag tror att det är viktigt att kommunerna får fatta beslut i
            dessa frågor. Det är de som bor i kommunerna som ska tycka: Jag
            föredrar nog att rösta på Socialdemokraterna, som säger att det
            ska vara en avgiftsfri kulturskola. Eller också ska de tycka:
            Jag föredrar att inte rösta på Moderaterna, som tycker att kulturkonsumtion
            ska var och en betala ur egen plånbok och att det här ska föräldrarna
            ta ansvar för. Kanske röstar man på en konstellation av folkpartister
            och socialdemokrater, som båda vill att det ska vara avgiftsfri
            kommunal musikskola. Jag tror att det ändå är i den änden man
            måste börja.
          </note>
          <note>
            Det är kolossalt viktigt att vi i detta sammanhang, vi som har
            politiska uppdrag, talar väl om den kommunala musikskolan och
            gör allt vi kan på olika fronter för att se till att inte Skellefteå
            och Luleå också överger systemet utan att det går åt andra hållet.
          </note>
          <note>
            Klassklyftorna är dramatiska på detta område. Det är väldigt
            tråkigt, för den kommunala musikskolan betyder väldigt mycket
            för barns utveckling, för kulturlivets utveckling och - tror jag
            - för samhället i stort.
          </note>
          <note type="speaker">
            Anf. 13 CECILIA WIKSTRÖM (fp):
          </note>
          <note>
            Herr talman! Vi talar alltid om kulturens betydelse för våra
            liv. Vi talar om kultur som främjar hälsa, kreativitet, välbefinnande,
            kamratskap och demokrati.
          </note>
          <note>
            Vi talar om kultur som levandegör kulturarvet och vi talar om
            att investera i barn och ungdomar, en investering som kommer att
            förränta sig i framtiden.
          </note>
          <note>
            Allt det här låter så himla bra ända till dess att vi måste tala
            om att kultur faktiskt kostar pengar, tills vi måste komma in
            på området pengar. När nu kulturministern har varit politisk får
            väl jag också bli det då och konstatera att 1977, när det var
            borgerlig regering, var det 57 kommuner i landet som var avgiftsfria
            för kommunala musikskolan. 2002, med socialdemokratiskt styre,
            var det fem kommuner. I och för sig är de fem kommunerna socialdemokratiska.
            Men tänk på hur många fler kommuner det finns i landet som är
            socialdemokratiskt styrda och som inte är avgiftsfria!
          </note>
          <note>
            I de exempel som jag har tagit upp både i interpellationen och
            i det som jag kort nämnde, där det är väldigt dyrt, är det faktiskt
            också fråga om socialdemokratiska kommuner. Jag tycker inte att
            vi kommer någon vart med debatten genom att tala om hur kommunerna
            är styrda. Kommunerna har, precis som jag skriver i min interpellation,
            att fatta beslut om avgiften till kommunala musikskolan. Men opinionsbildningen
            är viktig. Här har ministern sagt väldigt bra saker, och jag vill
            uppmana ministern att säga de här sakerna igen - högt och ofta
            och mycket tydligt:
          </note>
          <note>
            att en avgiftsfri kommunal musikskola kommer att öka deltagandet,
            precis som det står i svaret. Då kommer det att tas emot av kommunalpolitikerna
            ute i landet, också i de socialdemokratiska kommuner där den kommunala
            musikskolan ännu inte är avgiftsfri.
          </note>
          <note>
            Kommunpolitikerna slåss som bekant var och en för sitt intresseområde.
            Tyvärr, det vet vi ju också båda, är det så att de kommunala kulturpolitikerna
            väldigt ofta har svårt att få gehör för sina önskemål.
          </note>
          <note>
            Jag konstaterar igen att det är allas vårt ansvar som kulturpolitiker
            att väcka opinion och värna barnens rätt till kulturell och konstnärlig
            verksamhet i enlighet med barnkonventionens artikel 31 precis
            som jag skriver i min interpellation.
          </note>
          <note type="speaker">
            Anf. 14 RUNAR PATRIKSSON (fp):
          </note>
          <note>
            Herr talman! Jag vill inte heller vara med om att politisera
            de här debatten. Jag tycker att den är alldeles för viktig för
            det. Jag tror att det kan vara turligt att det råkar vara fem
            kommuner som är socialdemokratiska. Det är många borgerliga kommuner
            som har väldigt låga avgifter, men det smyger sig på överallt.
          </note>
          <note>
            Det är avgiften i sig, hur stor den än är, som är det viktiga.
          </note>
          <note>
            Om de där läspengarna som kulturministern nämner i svaret kan
            jag, som före detta rektor i musikskolan, tyvärr säga att de kommunala
            musikskolorna får ingen glädje av de pengarna. Det är ett problem,
            herr talman, med revirtänkandet mellan de kommunala musikskolorna
            och grundskolan. Det är så kämpigt för skolverksamheter ute i
            kommunerna att det är klart att lärarna och de som arbetar i den
            lagstadgade grundskolan alltid säger - jag har fört kampen många
            gånger - att vi måste finnas. Vi måste ha resurser. Ni är en frivillig
            verksamhet.
          </note>
          <note>
            Några pengar som kommer från kulturministern för läshjälp får
            inte de kommunala musikskolorna runtom i landet någon större glädje
            av. De får ingen glädje av dem. På biblioteken är det tyvärr till
            och med så att de pengar som biblioteksverksamheten har haft för
            att bland annat engagera kommunala musikskolan för spelningar
            och sådant, så att de kanske kunde betala lite för barnens resor
            och annat, också nästan helt är slut.
          </note>
          <note>
            Jag vill återigen vädja till kulturministern. Skulle jag få uppdraget
            att bli kulturminister skulle det första jag gjorde bli att på
            något sätt se till att undervisningsministrarna tar de kommunala
            musikskolorna på större allvar och försöka få in någon form av
            riktad ersättning till kommunerna för att hålla nere avgifterna
            till de kommunala musikskolorna.
          </note>
          <note>
            Rör inte de kommunala musikskolorna! Så sade alltid Harald Treutiger
            när han slutade sina TV-
          </note>
          <note>
            program. Jag tycker att det ligger lite i det där. Jag tycker
            inte att regeringen riktigt rör den kommunala musikskolan. Men
            gör det hädanefter!
          </note>
          <note>
            Anf. 15 Kulturminister MARITA ULVS-
          </note>
          <note>
            KOG (s):
          </note>
          <note>
            Herr talman! Redan när den regering som jag sitter i var rätt
            ny, alltså för ett antal år sedan, åkte i stort sett hela regeringen
            ut under en veckodag och besökte kulturskolor i hela landet. Vi
            har sedan fortsatt att göra detta till en rutin. Vi i regeringen
            tillhör nog dem som har sett flest kulturskolor och musikskolor
            i det här landet. Vi har turnerat runt. Det är klart att jag som
            kulturminister har ett särskilt privilegium att få besöka en kommunal
            musikskola i stort sett varje vecka, vill jag säga, förutom den
            kulturskola som mitt eget barn deltar i.
          </note>
          <note>
            Jag tror alltså att det finns en väldig uppslutning kring detta,
            men faktum är att vi också måste respektera att detta är kommunala
            beslut. Nu är det inte så att de som har politiska uppdrag och
            sitter på pengar i kommunerna vanligtvis är mindre intresserade
            av kommunala musik- och kulturskolor än vad vi är.
          </note>
          <note>
            Då är frågan om det är dem som genom omprioriteringar, genom
            att se till att skattepengarna räcker, faktiskt ger de kommunala
            musikskolorna det utrymme de behöver. Från början var det så,
            när den kommunala musikskolan introducerades, att det var nolltaxa
            i varenda kommun överallt. Sedan har det varit omprioriteringar
            - och kanske har inte heller vi som rikspolitiker varit tillräckligt
            duktiga på att hålla uppe engagemanget för de kommunala musikskolorna
            - vilket betytt att kommun efter kommun har infört avgifter.
          </note>
          <note>
            I topp ligger en del riktiga lågskattekommuner som är moderatstyrda,
            och av dem som är avgiftsfria finns några stackare kvar som kämpar
            i socialdemokratiskt styrda högskattekommuner. Det finns naturligtvis
            ett samband, men det är inte bara så enkelt. Jag tror att vi alla
            har ett ansvar för att se till att engagemanget finns kvar, också
            för de kulturella infrastrukturer vi redan har - de basala behoven
            som handlar om folkbibliotek och kommunala musikskolor - så att
            vi slår vakt om dem och sätter dem i centrum och inte bara lockas
            av det nya och spännande som också måste finnas. Men det som handlar
            om basen får ingen kulturminister glömma, och inte heller de andra
            som inte är kulturministrar än och som är djupt engagerade i kulturfrågor
            och barn- och ungdomsfrågor.
          </note>
          <note type="speaker">
            Anf. 16 CECILIA WIKSTRÖM (fp):
          </note>
          <note>
            Herr talman! Fattigdom är ett relativt begrepp. Vi kan inte jämföra
            de svenska barnens situation med situationen för barn i utvecklingsländer
            som svälter och inte har mat för dagen, men vi kan konstatera
            att det finns fler fattiga barn i Sverige nu än det gjorde i början
            av 90-talet. Berättelserna om hur barnen utestängs från meningsfull
            fritid som kostar mycket pengar och inte minst från dyra sporter
            men också från den kommunala musikskolan, som slår väldigt hårt
            mot låginkomstfamiljer, måste vi ta på allvar, menar jag. Detta
            är ett hinder. Musikskolan blir ett exempel på att barn utestängs
            från meningsfull fritid och meningsfullt skapande på grund av
            brist på ekonomiska resurser.
          </note>
          <note>
            En gång var musikskolans grundtanke att alla barn skulle få delta,
            och jag skulle vilja se att det blev så igen. Därför kan jag bara
            än en gång säga att vi lyfter detta tillsammans. Vi bildar opinion
            omkring detta och ser till att musikskolan blir prioriterad. Det
            kommer att ske, precis som 1977, när många kommuner var avgiftsfria,
            om det en gång blir en borgerlig regering - alldeles säkert! Men
            i väntan på denna lyckliga dag vädjar jag till kulturministern
            att än en gång lyfta fram den här frågan och föra den framåt en
            bit i taget. Sker inte detta, att kommunala musikskolan sänker
            avgifterna radikalt eller helst tar bort dem, så kommer vi att
            utestänga fler och fler barn från kulturskapande och kulturutövande,
            och det är allvarligt på sikt, också för demokratin.
          </note>
          <note>
            Kostnaden för det här talar man alltid om, för det är det man
            måste tala om. När det gäller kultur och kommunal musikskola är
            den så marginell, men vinsterna är enorma!
          </note>
          <note>
            Överläggningen var härmed avslutad.
          </note>
          <note>
            5 § Svar på interpellation 2002/03:317 om rehabilitering i särskilt
            boende
          </note>
          <note>
            Anf. 17 Socialminister LARS ENG-
          </note>
          <note type="speaker">
            QVIST (s):
          </note>
          <note>
            Herr talman! Magdalena Andersson har frågat mig vad jag avser
            att göra för att förstärka de länkar i rehabiliteringskedjan som
            är alltför svaga, så att nödvändig rehabilitering inte bara blir
            beslutad utan också genomförd.
          </note>
          <note>
            Regeringen har vid ett flertal tillfällen och i olika sammanhang
            pekat på betydelsen av en väl fungerande rehabilitering för att
            upprätthålla och stärka äldres egenvårdsförmåga samt för att så
            långt som möjligt återskapa kroppsliga funktioner som gått förlorade
            i samband med sjukdom. En rehabilitering som möjliggör för äldre
            personer att i så stor utsträckning som möjligt kunna sköta sin
            hygien, klä sig, inta sina måltider, förflytta sig och så vidare
            med så lite hjälp som möjligt från omgivningen resulterar i ett
            ökat oberoende för dessa personer och därmed också en ökad livskvalitet.
            Värdet av en god rehabilitering kan också motiveras utifrån samhällsekonomiska
            aspekter.
          </note>
          <note>
            Socialstyrelsen har under senare år genomfört ett antal studier
            om rehabilitering för äldre personer i kommunal äldreomsorg, bland
            annat inom de särskilda boendeformerna. Socialstyrelsen konstaterar
            bland annat att vård- och omsorgspersonalen i de olika boendeformerna
            i allmänhet har en god kunskap om betydelsen av rehabilitering
            för äldre personer och hur den ska utföras samt vikten av att
            kunna integrera rehabiliteringen i det vardagliga arbetet. Emellertid
            finns i många kommuner hinder och begränsningar av olika slag
            som försvårar möjligheterna att bedriva en god rehabilitering.
            Det handlar bland annat om hög personalomsättning som försämrar
            kontinuiteten, bristfällig handledning samt även i vissa fall
            kompetensbrister. Trots att kommunerna i ökad utsträckning börjat
            anställa personal med utbildning inom områdena rehabilitering
            och hjälpmedel är tillgängligheten till sjukgymnaster, arbetsterapeuter
            och annan rehabiliteringspersonal på många håll fortfarande begränsad.
            Det handlar i vissa fall också om informationsoch samarbetsproblem
            i rehabiliteringsfrågor mellan personal inom äldreomsorg, hemsjukvård
            och hälsooch sjukvård. Dessa problem beror delvis på att kommuner
            och landsting inte alltid har beaktat den andra huvudmannens behov
            av information för att kunna ge äldre som är föremål för insatser
            inom både hälso- och sjukvård och social omsorg en god rehabilitering.
            Problemen förklaras också av att kommuner inte alltid lyckats
            organisera sin egen rehabiliteringsverksamhet på ett ändamålsenligt
            sätt.
          </note>
          <note>
            Som framgått vilar ansvaret för att äldre personer får den rehabilitering
            de är i behov på huvudmännen.
          </note>
          <note>
            Kommunens ansvar omfattar bland annat vård och omsorg av äldre
            personer inom de särskilda boendeformerna. Kommunen är också arbetsgivare
            för personal inom vård och omsorg och har som sådan ansvar för
            frågor om bland annat styrning, ledning och organisering av arbetet
            samt frågor om arbetsmiljö, rekrytering, löner, fortbildning med
            mera. Huvuddelen av de brister när det gäller rehabilitering inom
            de särskilda boendeformerna som Magdalena Andersson belyser faller
            inom kommunens ansvar, antingen i dess roll som ansvarig för vård
            och omsorg eller i dess roll som arbetsgivare.
          </note>
          <note>
            Det ansvar som åligger statsmakterna, det vill säga riksdagen,
            regeringen och berörda myndigheter, handlar främst om att via
            lagar, förordningar och andra regelsystem skapa så goda förutsättningar
            som möjligt för kommunernas verksamhet inom vård och omsorg. Staten
            bidrar också med viss finansiering av verksamheten bland annat
            inom ramen för det generella statsbidraget till kommunsektorn.
            Detta bidrag har ökat kraftigt under senare år bland annat i syfte
            att förbättra förutsättningarna för huvudmännen att öka kvaliteten
            i de olika verksamheterna inom vård och omsorg samt inom skolan.
            Ett flertal specialdestinerade bidrag har också utgått särskilt
            till kommunernas äldreomsorg till ett värde överstigande 1 miljard
            kronor.
          </note>
          <note>
            Regeringen har sommaren 2002 uppdragit åt tio statliga myndigheter
            att gemensamt utarbeta en plan för kompetensförsörjning av personal
            inom äldre- och handikappomsorgen. En första redovisning ska lämnas
            till regeringen senast under oktober månad 2003.
          </note>
          <note>
            Riksdagen har förra veckan beslutat om en ny lag som gör det
            möjligt för kommuner och landsting att samverka i en gemensam
            nämnd för att tillsammans fullgöra uppgifter inom vård- och omsorgsområdet.
          </note>
          <note>
            Detta utökar möjligheterna att samverka i frågor av gemensamt
            intresse, bland annat hälso- och sjukvård, hjälpmedel och rehabilitering
            för att ge några exempel.
          </note>
          <note>
            Anf. 18 MAGDALENA ANDERS-
          </note>
          <note>
            SON (m):
          </note>
          <note>
            Herr talman! Den studie från Socialstyrelsen som vi pratar om
            beskriver på ett väldigt klart och konkret sätt de brister som
            finns när det gäller rehabilitering av äldre människor som bor
            i särskilda boenden.
          </note>
          <note>
            Egentligen tycker jag de här bristerna är ganska förvånande.
            De borde vara det i alla fall. I själva verket vet man att en
            gammal människa som inte får den rehabilitering som behövs kommer
            att bli i ett sämre skick än tidigare, och när man är sämre behöver
            man ännu mer stöd, hjälp och vård i framtiden än man behövde tidigare.
          </note>
          <note>
            Jag är övertygad om att det hos alla inblandade finns en god
            vilja, en uppriktig strävan efter att göra verksamheten bra. Men
            det brister alldeles för ofta, och det ser man också i den här
            studien. Om personalomsättningen är alltför hög så brister det
            i kunskapsöverföringen mellan dem som lämnar och dem som kommer.
            Om kompetensen hos baspersonalen brister så kommer själva rehabiliteringen
            att få brister. Om inte handledningen fungerar på ett vettigt
            och strukturerat sätt blir det också brister. Om samarbetet mellan
            olika personalkategorier inte fungerar blir det brister igen.
            Om de gamla själva inte förstår vad det egentligen handlar om,
            det här att väva in rehabilitering i vardagslivet, då blir det
            brister.
          </note>
          <note>
            Om sedan de anhöriga inte är med på tåget brister det. Det säger
            sig självt och är naturligt att det är på det viset.
          </note>
          <note>
            Sammantaget blir det så att rehabiliteringen, precis som Socialstyrelsen
            skriver, riskerar att brista och rinna ut i sanden eller att prioriteras
            bort, även om det finns en god vilja och insatserna är både beslutade
            och påbörjade.
          </note>
          <note>
            När vi gjorde ädelreformen blev det väldigt stora förändringar
            för äldreomsorgen i vårt land. Jag tror att det aldrig någonsin
            har byggts och satsats så mycket som då. De gamla sjukhemmen försvann
            i en rasande takt, och nya moderna och fina äldreboenden byggdes
            - allt för att alla gamla skulle få ha det så värdigt, respektfullt
            och gott som möjligt, precis som vi alla ville. Men barriärer
            finns kvar.
          </note>
          <note>
            Landstingen, som fick lämna ifrån sig pengar till kommunerna,
            hävdar att det mesta är kommunernas uppgifter. Kommunerna säger
            att sjukvården är något som landstingen ska ägna sig åt. Men det
            är inte så att man skickar hem döende människor från sjukhusen
            och att man säger att de är medicinskt färdigbehandlade, som man
            gjorde då. Nu har det uppstått en diskussion mellan kommun och
            landsting om hur man ska hantera detta.
          </note>
          <note>
            Det finns brister i kommunikationen, och precis som socialministern
            säger i sitt svar är det något som man måste jobba med. Det ska
            bli intressant att följa den plan om kompetensförsörjning som
            socialministern talar om och framför allt vad utfallet av den
            sedan blir. Det finns, tyvärr, alldeles för många planer i vårt
            land som stannar vid just planer och välmenande tankar och som
            inte blir det där som hittar ut till själva verksamheten.
          </note>
          <note>
            Jag skulle vilja ta upp problemet med brister i läkarmedverkan
            när det gäller våra gamla. På alldeles för många äldreboenden
            vittnar personal om hur svårt och hopplöst det är att ha en ordentlig
            läkarkontakt, både för de boende och som stöd för personalen.
          </note>
          <note>
            Även om det är en landstingsuppgift skulle det, det är jag övertygad
            om, vara en tillgång för kommunen att kunna ha en egen äldreläkare.
            I nuläget finns det regler som begränsar detta.
          </note>
          <note>
            Det är alltså alldeles okej att ha en skoldoktor men inte att
            ha en äldredoktor. Jag vill därför fråga: Är ministern beredd
            att arbeta för att ge kommunerna en möjlighet att öka sin egen
            kompetens och kunskap och att hjälpa till och stötta den egna
            personalen inom äldreomsorgen och också ge de äldre en bättre
            tillgång till läkare?
          </note>
          <note>
            Med andra ord: Är ministern beredd att ändra regelverket så att
            kommunerna får möjlighet att själva anställa läkare eller sluta
            avtal med enskilda privatpraktiserande doktorer?
          </note>
          <note>
            Anf. 19 Socialminister LARS ENG-
          </note>
          <note type="speaker">
            QVIST (s):
          </note>
          <note>
            Herr talman! Både jag och Magdalena Andersson är fullt medvetna
            om den något besvärliga ansvarsfördelningen mellan staten och
            kommunvärlden å ena sidan och landstingen och kommunerna å andra
            sidan.
          </note>
          <note>
            Vad vi från statligt håll kan göra är, som jag säger i mitt interpellationssvar,
            att skapa förutsättningar för kommunerna och landstingen att ta
            sitt ansvar och att samverka bättre. På statlig nivå har vi också
            en skyldighet att utöva tillsyn och att ge kommunerna råd i deras
            verksamhet.
          </note>
          <note>
            Socialstyrelsens genomlysning och flera andra rapporter som handlar
            om rehabilitering inom äldreomsorgen ska framför allt ses som
            en riktningsangivelse för den kommunala verksamheten och för de
            kommunalt ansvariga. Det är de som ska ta till sig synpunkterna
            och se till att verksamheten förbättras.
          </note>
          <note>
            Från statens sida kan vi göra ganska mycket. När det gäller Socialstyrelsens
            påpekande var det ett viktigt konstaterande från dess sida att
            man också behövde hitta formella möjligheter att samverka i gemensamma
            nämnder. Häromdagen beslutade riksdagen, på regeringens förslag,
            om att kommunerna nu ska få den möjligheten. Det kan röja undan
            åtminstone ett hinder för samverkan.
          </note>
          <note>
            Vi har också bestämt oss för att se över ädelreformen. Av direktiven
            till utredaren, som tillsattes för någon vecka sedan, framgår
            just det som Magdalena
          </note>
          <note>
            Andersson nu vill att jag ska svara på, nämligen detta med gränsdragningen
            när det gäller sjukvårdsansvaret
          </note>
          <note>
            - det vill säga det som mycket enkelt uttrycks i form av att
            det är landstingen som anställer läkarna och att det är kommunerna
            som anställer övrig vård- och omsorgspersonal. Utredaren ska studera
            om detta är en klok gränsdragning och se över samspelet mellan
            landsting och kommuner här.
          </note>
          <note>
            Detta reser en rad andra frågor. Det gäller då exempelvis gränsdragningen
            inom primärvården i övrigt. Det finns många tankar om att man
            borde dra snittet mellan kommunernas och landstingens ansvar på
            ett annat sätt. Jag vill inte gärna gå in i diskussionen om kommunerna
            ska kunna anställa läkare i äldreomsorgen förrän den här genomgången
            är gjord.
          </note>
          <note>
            I allt väsentligt har ädelreformen trots allt betytt en enorm
            nivåhöjning av äldreomsorgen. Den banade väg för ett nytt sätt
            att se på omsorgen och vården av äldre. Men det som varit ett
            problem under de tio år som reformen gällt har ju varit svårigheten
            att hitta rätt samverkan mellan sjukvårdsansvariga i landstingen
            och kommunerna. Det är detta som den utredning som nyligen tillsatts
            ska studera.
          </note>
          <note>
            Vidare har vi ett ansvar när det gäller att ge kommunerna möjlighet
            att rekrytera nödvändig personal.
          </note>
          <note>
            Det är klart att alla de tio myndigheter som nu fått i uppdrag
            att se över personalrekryteringen på sitt område är berörda av
            utbildnings- och rekryteringsfrågor. Jag tror att det behövs en
            samlad plan på det nationella området för att stödja rekryteringen
            och gå igenom utbildningen, rekryteringsförutsättningarna och
            villkoren för att i framtiden klara rekryteringen.
          </note>
          <note>
            Jag tror att den planen kommer att innebära dels att staten i
            framtiden får ta ett större ansvar, dels en vägledning för hur
            kommuner och landsting ska klara sin personalrekrytering framöver.
          </note>
          <note>
            Vi har alltså mycket att göra på nationell nivå, i riksdagen
            och i regeringen, men till sist blir det ändå kommunerna som har
            ansvaret. Det är viktigt att vi stöder kommunerna i det här arbetet.
          </note>
          <note>
            Anf. 20 MAGDALENA ANDERS-
          </note>
          <note>
            SON (m):
          </note>
          <note>
            Herr talman! Först vill jag tacka socialministern för ett intressant
            besked. Jag hoppas att utredningen om ädelreformen inte håller
            på alltför länge utan att vi ganska snart kan komma fram till
            ett beslut i frågan.
          </note>
          <note>
            När det handlar om gamla människor och om rehabiliteringen i
            särskilt boende spelar det liksom ingen roll om varenda person
            kring den gamla är informerad och vet hur allting ska gå till
            om inte också den äldre och den äldres anhöriga känner sig delaktiga
            i detta. Det gäller att förstå att det är viktigt att mamma själv
            ska damma sitt rum och att det inte beror på att det är för lite
            personal utan att det beror på att hon på ett naturligt sätt ska
            röra sig. Genom att utföra något som är nyttigt känner också hon
            sig nyttig. Det här är alltså bra för både kroppen och själen.
          </note>
          <note>
            Jag tror att det finns alldeles för mycket brister i kommunikationen
            om just detta mellan dels dem som arbetar med de gamla, dels de
            gamla och framför allt de anhöriga till äldre. Ett extra bidrag
            till det dåliga samvete som man som anhörig har därför att man
            alldeles för lite, alldeles för sällan, hälsar på hos de äldre
            som man har i sin närhet är att man kanske känner eller tror att
            de inte har det så bra. De får ju till och med damma sitt rum
            själva - de kan alltså inte ha någon personal där.
          </note>
          <note>
            Så här kan man nog beskriva varenda del i rehabiliteringskedjan.
            Jag tänker då på den svaga länk som gör att hela kedjan rasar.
          </note>
          <note>
            Jag tror också att det, tyvärr, finns mycket att göra när det
            gäller personalens eget beteende och uppförande gentemot varandra.
            Men visst fungerar det alldeles utmärkt på många ställen. Det
            är dock inte det som är bra och som fungerar som märks och som
            diskuteras - det är ju inte den fungerande rehabiliteringen som
            märks - utan det är den som inte fungerar som märks.
          </note>
          <note>
            Studien visar alltför tydligt, menar jag, att det finns revirgränser
            och att det finns attityder här -
          </note>
          <note>
            äldre gentemot yngre och olika yrkesgrupper mot varandra - och
            att man alldeles för mycket ser till sitt eget revir och glömmer
            varför man är på sitt jobb, att man är där därför att det finns
            gamla människor som behöver hjälp och stöd.
          </note>
          <note>
            För några år sedan praktiserade jag i egenskap av socialnämndsordförande
            på ett par olika äldreboenden. På några av dem mötte jag en fantastiskt
            härlig stämning. Man mådde gott när man gick hem därifrån. På
            något annat var det en alldeles förfärligt trist och tråkig stämning.
            Där var de äldre till besvär. De var ett störande inslag i verksamheten.
            Så får det inte vara.
          </note>
          <note>
            Herr talman! Som ett exempel var det så att en äldre dam bad
            mig om påfyllning på kaffet. Jag sade:
          </note>
          <note>
            Visst ska du få det. Jag blev tillsagd av personalen att det
            inte var lämpligt. Jag trodde att det berodde på att denna gamla
            människa inte tålde kaffe. Men det visade sig att så var det inte.
            Man sade så här: Vi brukar bara ge dem en kopp kaffe i stöten,
            annars kissar de så mycket. Så får det inte vara.
          </note>
          <note>
            Detta är nutid, och det är sant. Därför är det så oändligt viktigt
            att vi hela tiden när vi talar om de gamla ser till dem precis
            som dem de är. Vi ska se till
          </note>
          <note>
            Sara som den hon är och till Erik som den person han är. Jag
            menar att sådana personer som känner att de inte mår bra, inte
            trivs och känner att miljön inte är rätt, eller där de anhöriga
            känner att det är så, ska kunna göra sina egna val. De ska kunna
            välja någonting annat, eller deras anhöriga ska kunna göra det.
          </note>
          <note>
            Vi har som Moderater förslag om äldrepeng. Det betyder att man
            som gammal ska ha rätt att flytta vart man vill i landet och att
            pengarna för vård och omsorg ska följa den som är gammal. Det
            vore välgörande om socialministern höll med om att det är varje
            gammal människas rättighet.
          </note>
          <note>
            Anf. 21 Socialminister LARS ENG-
          </note>
          <note type="speaker">
            QVIST (s):
          </note>
          <note>
            Herr talman! Jag ska börja där Magdalena Andersson slutade, nämligen
            i diskussionen om äldrepeng. Jag menar att Moderaterna har tänkt
            fel just på det området.
          </note>
          <note>
            Äldreomsorgen ska vara en samhällelig och gemensam skyldighet
            gentemot de äldre. Varje äldre som är i behov av stöd och omsorg
            ska självfallet själv kunna välja formerna för stödet, själv kunna
            påverka hur det ska utvecklas och naturligtvis också ha möjligheter
            att välja i vilket hem man vill bo.
          </note>
          <note>
            Det är svårt att leva upp till detta helt enkelt för att utbudet
            av äldreomsorg och särskilda boenden är begränsat. Men så långt
            det över huvud är möjligt ska man erbjuda människor detta.
          </note>
          <note>
            Äldrepengen kan dessvärre bli början till motsatsen. Vårgivarna
            kommer att tala om för den äldre:
          </note>
          <note>
            Passar det inte kan du ta din peng och gå. Det blir ett sätt
            att motivera dålig kvalitet, eller i varje fall försvara dålig
            kvalitet.
          </note>
          <note>
            Vår utgångspunkt är att oavsett vad du har valt, oavsett var
            du bor någonstans, i vilket äldreboende eller på vilket sjukhem
            du är, ska du ha anledning att ställa mycket höga krav på vården
            och omsorgen. Det ska verkligen vara höga krav. Det ska inte vara
            så att man då möts av beskedet: Du kan gå härifrån.
          </note>
          <note>
            Äldrepengen kan dessvärre legitimera dålig kvalitet snarare än
            det som jag vet att Moderaterna önskar sig, en drift eller en
            drivkraft för bättre kvalitet.
          </note>
          <note>
            Jag skulle i stället för Magdalena Anderssons val av linje säga:
            Låt oss se till att rätten att välja och rätten att påverka gäller
            hela äldreomsorgen oavsett vad man väljer. Detta ska vara en del
            av det löfte vi ger nästa generation av äldre.
          </note>
          <note>
            Sedan något om detta med rehabiliteringen. Det är viktigt att
            påpeka att möjligheten till en god rehabilitering inte bara har
            att göra med att man har tillgång till rehabiliteringspersonal.
            Det handlar också om kunskapsnivån hos baspersonalen.
          </note>
          <note>
            Det är viktigt att så många som möjligt av övrig personal, baspersonalen
            i äldreomsorgen, har kunskaper om hur man arbetar med rehabilitering.
            Det är viktigt att de får stöd och handledning i rehabiliteringsfrågor.
            Det är också viktigt att de har ett gott samarbete med den rehabiliteringspersonal
            som finns.
          </note>
          <note>
            Detta påpekar jag helt enkelt därför att rehabilitering inte
            är alldeles lätt att avgränsa. Det är en del av hela äldreomsorgen.
            Det behövs specialister och specialutbildad personal. Men vi behöver
            framför allt se till att alla som deltar i äldreomsorgen har kunskap
            om hur rehabilitering går till och vad som krävs.
          </note>
          <note>
            Jag tror att det som avgör möjligheten i framtiden att skapa
            en bra rehabilitering är att vi klarar personalrekryteringen allmänt
            till äldreomsorgen både av särskild personal och av personal i
            allmänhet. Vi behöver utöka kvaliteten i svensk äldreomsorg genom
            att helt enkelt ge kommunerna möjligheter att rekrytera inte tusentals
            utan tiotusentals fler.
          </note>
          <note>
            Vi har rekryterat 30 000 fler den senaste femårsperioden. Men
            det behövs minst lika många till under de kommande åren för att
            vi ska kunna säga att vi har en god äldreomsorg.
          </note>
          <note>
            Anf. 22 MAGDALENA ANDERS-
          </note>
          <note>
            SON (m):
          </note>
          <note>
            Herr talman! Jag som kommer från Jönköpings län och bor i Jönköping
            har Gislaved inte så långt ifrån mig. Jag har uppfattningen att
            det inte är rimligt att en anhörig ska känna sig tvingad att sätta
            in en bandspelare på mammas rum för att han känner att han inte
            skulle bli trodd eller uppmärksammad annars. Så ska det självklart
            inte vara.
          </note>
          <note>
            Det förslag som vi har till äldrepeng betyder att man som gammal
            ska ha rätt att flytta vart man vill i landet. Det ska vara så
            att när jag blir gammal är det inte personalen som säger till
            mig att jag får dra. Det är jag som säger: Hallå, hallå, nu passar
            det inte. Jag tar och vänder mig någon annanstans.
          </note>
          <note>
            Det är själva poängen med äldrepengen plus att jag också ska
            kunna flytta till en annan kommun utan att den kommunen ska känna
            sig oändligt besvärad av att det kommer 25 glada pensionärer som
            flyttar in som man vet sedan belastar den kommunala budgeten alldeles
            förfärligt om några år.
          </note>
          <note>
            Hösten 2001, två år sedan, bodde 118 000 personer i särskilt
            boende. Det är klart att det är förfärligt många människor som
            blir inblandade i vården, omsorgen och hela rehabiliteringskedjan.
            Socialministern har rätt. Att sköta det mesta av det är kommunens
            ansvar. Men vi här i huset har också ett stort ansvar för vad
            som händer.
          </note>
          <note>
            Just därför är det min uppfattning att vi ska göra det vi kan.
            Vi ska ändra på regelsystemet så att kommunerna får en möjlighet
            att anställa en äldreläkare.
          </note>
          <note>
            Kanhända det kan bli på det sättet inom en kort tid.
          </note>
          <note>
            Jag är glad att höra detta.
          </note>
          <note>
            Just därför ska vi också införa en äldrepeng, herr talman. Vi
            ska införa ett system som gör att gamla människor ska anses vara
            myndiga också när de vistas på ett äldreboende.
          </note>
          <note>
            Anf. 23 Socialminister LARS ENG-
          </note>
          <note type="speaker">
            QVIST (s):
          </note>
          <note>
            Herr talman! Jag vill bara göra ett kort påpekande.
          </note>
          <note>
            Vi får inte fler läkare och fler äldreläkare i landet för att
            de byter arbetsgivare från landstigen till kommunerna. Vad det
            handlar om är att utnyttja den kompetens vi har på rätt sätt.
            Det är möjligt att det kan vara att de byter arbetsgivare. Men
            det är inte så att vi får tillgång till fler läkare för att kommunerna
            anställer dem, vilket man ibland kan tro av den allmänna debatten.
          </note>
          <note>
            Det handlar helt enkelt om att få samverkan och hela vårdkejdan
            att fungera. Det gäller att se till att läkarna är i äldreomsorgen
            och att de deltar i arbetet att utveckla omsorgen för de äldre.
            Vi har nu gett i uppdrag åt utredarna av Ädelreformen att se över
            vad som krävs för förändringar.
          </note>
          <note>
            Sedan återigen till äldrepengen. För de allra flesta äldre som
            är i behov av omfattande vård och omsorg är valet av särskilt
            boende eller valet av sjukhem det sista stora valet de gör i livet
            när det gäller förutsättningar. Då menar jag att det viktigaste
            man ska säga till dessa är att de har anledning och ska ha rätt
            att ställa mycket höga krav.
          </note>
          <note>
            Det är en klen tröst att säga: Du har ju fått din peng, du kan
            ta pengen med dig och byta. Jag tror inte att det hjälper när
            det handlar om att skapa en god trygghet i framtiden. Utgångspunkten
            måste vara att vi gemensamt ska betala äldreomsorgen. Man ska
            som äldre ha rätt att ställa mycket höga krav.
          </note>
          <note>
            Oavsett vad jag har valt ska jag vara medveten om att de kraven
            har kommunerna, och äldreomsorgen som ansvarar för verksamheten,
            skyldighet att leva upp till oavsett peng.
          </note>
          <note>
            Överläggningen var härmed avslutad.
          </note>
          <note>
            6 § Svar på interpellation 2002/03:278 om öppenheten i de statliga
            företagen
          </note>
          <note>
            Anf. 24 Näringsminister LEIF PAGROT-
          </note>
          <note>
            SKY (s):
          </note>
          <note>
            Herr talman! Mikael Odenberg har ställt fem frågor om regeringens
            ägarförvaltning rörande ersättningsnivåer och insyn.
          </note>
          <note>
            När det gäller Mikael Odenbergs frågor är det angeläget för mig
            att börja med att redovisa några viktiga grundprinciper för regeringens
            ägarstyrning.
          </note>
          <note>
            Vårt arbete med ägarstyrningsfrågor är erkänt och uppmärksammat
            både i Sverige och utomlands. Öppenhet har varit ett av regeringens
            viktigaste och mest prioriterade verktyg i dess ägarutövning.
          </note>
          <note>
            Min mening är att de statligt ägda företagen såväl när det gäller
            att teckna anställningsavtal enligt regeringens riktlinjer som
            när det gäller att redovisa detaljerad och tydlig information
            om dessa avtalade ersättningar sköter detta väl.
          </note>
          <note>
            Som ett led i regeringens kontinuerliga utvecklingsarbete har
            jag tidigare i år meddelat att befintliga riktlinjer ska utvärderas.
            Först på tur står just riktlinjerna för anställningsvillkor. Att
            de riktlinjerna funnits ända sedan 1996 visar att regeringarna
            sedan dess har varit förekommande.
          </note>
          <note>
            Personligen vill jag också betona vikten av den offentliga debatten.
            Jag menar att vi på många håll i näringslivet, inte bara utomlands
            utan också i Sverige, sett en utveckling som gått alltför långt.
            Med ledande befattningshavare som beviljats alltför höga löner,
            bonus om det går bra och fallskärm om det går dåligt, måste det
            beskrivas som en utveckling bortom allt sunt förnuft.
          </note>
          <note>
            Min bild är att de statliga bolagen har skött sig väl på den
            här punkten och att befintliga riktlinjer har varit viktiga för
            att åstadkomma detta.
          </note>
          <note>
            Men ännu viktigare är en öppen diskussion om vilka ersättningar
            som styrelser beviljar. Jag har så sent som i förra veckan påpekat
            för ett par hundra styrelseledamöter i de statliga bolagen hur
            viktigt det är att de öppet redovisar och motiverar de ersättningar
            som styrelsen beviljar ledande befattningshavare i bolagen.
          </note>
          <note>
            Med anledning av Odenbergs fråga om bonus i
          </note>
          <note>
            SAS vill jag betona att det är styrelsen som ytterst ansvarar
            för de avtal den träffar, och den måste vara beredd att motivera
            och försvara de avtalen.
          </note>
          <note>
            Från 2002 ska de statligt ägda företagen i likhet med börsbolag
            lämna kvartalsrapporter från och med i år.
          </note>
          <note>
            Min åsikt är dock att vi inte ska nöja oss med att vara lika
            bra som börsbolagen. Jag vill skruva upp kraven ytterligare, och
            har därför uppmanat styrelserna i de statliga bolagen att lämna
            bokslut innan den
          </note>
          <note>
            31 januari. Min förhoppning är att detta ska vara verklighet
            från och med bokslutet för 2004.
          </note>
          <note>
            När det gäller frågan om öppna bolagsstämmor praktiseras detta
            redan av flera statligt ägda företag.
          </note>
          <note>
            Det är något som regeringen har uppmuntrat och uttryckt bland
            annat i förra årets skrivelse om företag med statligt ägande.
          </note>
          <note>
            I detta sammanhang kan jag bara beklaga att riksdagsledamöterna
            sällan utnyttjar sin möjlighet att vara med vid bolagsstämmorna
            i de statligt ägda företagen. Det är en möjlighet som de har haft
            i tjugo år.
          </note>
          <note>
            När det gäller Odenbergs fråga om riksdagsledamöternas insyn
            i de statliga bolagen så kan riksdagen och dess utskott ta del
            av alla uppgifter hos Regeringskansliet rörande statliga bolag,
            även sådana uppgifter som omfattas av sekretess.
          </note>
          <note>
            Regeringskansliet ansvarar för förvaltningen av aktiebolag som
            lyder under aktiebolagslagen. Därtill är flertalet bolag konkurrensutsatta
            och måste därför ges möjlighet att verka på samma villkor som
            sina konkurrenter. Därför förekommer det att handlingar som innehåller
            affärshemligheter hemligstämplas. Jag har inte för avsikt att
            verka för att denna ordning ska ändras.
          </note>
          <note>
            Låt mig avsluta med en förhoppning att interpellanten med sitt
            intresse för företagsfrågor inte missar den skrivelse regeringen
            kommer att lämna till riksdagen senare i maj månad avseende just
            de här frågorna.
          </note>
          <note type="speaker">
            Anf. 25 MIKAEL ODENBERG (m):
          </note>
          <note>
            Herr talman! Jag har ställt fem stycken konkreta frågor till
            näringsministern som har att göra med öppenhet och insyn i de
            statliga bolagen. När jag tackar näringsministern för svaret så
            får jag väl säga att jag fick en ganska allmän betraktelse till
            svar, eller, om jag uttrycker det på ett annorlunda sätt: Jag
            vet att regeringen varje år lämnar en redogörelse för de statliga
            företagen till riksdagen. Jag vet att Regeringskansliet sedan
            tre år tillbaka publicerar kvartalsrapporter från de statliga
            företagen. Jag vet att regeringen för ett drygt år sedan beslutade
            om riktlinjer för den externa ekonomiska rapporteringen. Jag vet
            att regeringen har antagit riktlinjer om anställningsvillkoren
            för personer i företagsledande ställning i de statliga företagen.
            Jag vet också att näringsministern vid ett seminarium för 250
            statliga styrelseledamöter i förra veckan höll ett, säkert mycket
            intressant, anförande.
          </note>
          <note>
            Men det som har föranlett interpellationen är att jag utöver
            allt det här vet att Riksdagens revisorer har gjort en granskning
            där man har pekat på att åtminstone fem statliga företag inte
            följer riktlinjerna, utan har avtal med sina verkställande direktörer
            som gör att de verkställande direktörerna får både lön och fallskärm
            om de byter jobb. Jag vet också att Riksdagens revisorer i sin
            rapport kritiserade regeringen för att den inte har bättre koll
            på vilka pensionsavtal de statliga företagen har ingått.
          </note>
          <note>
            Jag vet också, eftersom jag bad Riksdagens utredningstjänst om
            hjälp, att Vattenfall AB på fråga från
          </note>
          <note>
            Riksdagens utredningstjänst vägrar att lämna upplysning om hur
            bonusavtalet för koncernchefen i Vattenfall är konstruerat.
          </note>
          <note>
            Vi har under de senaste åren sett en sanslös pengarullning i
            bonusar, fallskärmar och arvoden i delar av det privata näringslivet.
            Nu kommer det, sent omsider, vissa tecken på tillnyktring med
            sänkta arvoden till vissa befattningshavare i till exempel
          </note>
          <note>
            Investor och Ericsson. Samtidigt sänder näringsministern en motsatt
            signal när han medverkar till att
          </note>
          <note>
            Ingvar Carlsson och den andra styrelseledamöterna i
          </note>
          <note>
            Telia Sonera AB ska ha dubblerade styrelsearvoden.
          </note>
          <note>
            Mot den bakgrunden menar jag att interpellationens mycket konkreta
            frågor kvarstår. Jag tänker då särskilt på frågorna 1 och 4, som
            löd:
          </note>
          <note>
            Vad avser regeringen göra för att förbättra kontrollen över de
            statliga bolagens pensionsavtal i enlighet med Riksdagens revisorers
            kritik och se till att alla bolag tillämpar de riktlinjer som
            finns för samordning av avgångsvederlag och andra inkomster?
          </note>
          <note>
            Kommer regeringen att vidta åtgärder för att göra alla bonus-
            och incitamentsavtal med de verkställande ledningarna i de statliga
            bolagen offentliga?
          </note>
          <note>
            Jag tycker inte att det är tillfyllest att skattebetalarna kan
            utläsa ur årsredovisningen vilken lön och vilken bonus som har
            utbetalats till ledande befattningshavare i de statliga företagen.
            Jag tycker att de statliga företagen ska ha en högre ambitionsnivå
            än så. Jag tycker att det ska vara möjligt för riksdagens ledamöter
            och för den intresserade allmänheten att då också få reda på hur
            bonusavtalen är konstruerade.
          </note>
          <note>
            Är statsrådet Pagrotsky beredd att medverka till en sådan öppenhet?
          </note>
          <note>
            Anf. 26 Näringsminister LEIF PAGROT-
          </note>
          <note>
            SKY (s):
          </note>
          <note>
            Herr talman! Vi tillämpar den kanske mest långtgående öppenhet
            som någon ägare gör i Sverige vad gäller information, vad gäller
            offentliggörande och vad gäller andra uppgifter om våra bolag.
          </note>
          <note>
            Men det räcker inte för oss! Vad andra bolag gör i detta sammanhang
            är inte tillräckligt. Vi vill gå längre. Vi vidareutvecklar detta
            hela tiden. Jag tror att det inte går att hitta någon ägare internationellt
            sett som är så transparent och så välkomnande inför extern granskning
            som den svenska staten är som ägare.
          </note>
          <note>
            Detta ska vi vara stolta över, och vi ska värdera de erfarenheterna
            och se hur vi kan gå vidare med det.
          </note>
          <note>
            Jag kunde inte ana någon förståelse för detta hos interpellanten.
            Allting var eländigt. Allting var hemlighetsfullt. Ingenting var
            tillfyllest. Vi gör ett antal förändringar kontinuerligt i just
            den här riktningen.
          </note>
          <note>
            En del av dessa sade Mikael Odenberg att han kände till. En del
            sade han att han kände till på ett sätt som jag inte kände igen.
            Lite lustigt var ju att han vet att vi sedan tre år tillämpar
            att bolagen ska lämna kvartalsredovisning, när verkligheten är
            att det började med det kvartal som vi just har lämnat. Det började
            nämligen just i år. Men detta vet Mikael Odenberg sedan tre år
            tillbaka.
          </note>
          <note>
            Vi har ett par inskränkningar. Det gäller frågor om affärssekretess,
            det gäller uppgifter som lämnas till
          </note>
          <note>
            Regeringskansliet och det gäller vissa uppgifter internt i bolagen.
            Bolagens styrelser har själva att ansvara för sina avtal. Jag
            uppmanar dem att redovisa detta så mycket de kan vad gäller ledningens
            ersättningar och bonusar. Men i vissa fall knyts bonusarna till
            prestationer som gäller speciella affärsförhållanden, att man
            ska nå vissa resultat på vissa interna styrvariabler. I den mån
            detta är faktorer som man inte vill visa konkurrenterna har styrelsen
            möjlighet att göra bedömningen att man redovisar beloppen och
            man redovisar principiellt hur beräkningarna har gått till men
            inte närmare det numeriska innehållet i till exempel de mätningar
            som visar hur man klarar sig i förhållande till sina konkurrenter.
          </note>
          <note>
            Jag tycker att det är en rimlig avvägning mellan kravet på insyn
            och att man ska utvärdera om styrelse och ledning gör ett bra
            jobb å ena sidan och å andra sidan att man inte ska skjuta sig
            i foten genom att bjuda konkurrenter på känslig information som
            man själv inte har tillgång till från dem.
          </note>
          <note>
            Det är en sak till som jag skulle vilja kommentera.
          </note>
          <note>
            Mikael Odenberg klagar på att bolagsstämman har dubblerat arvodena
            till ledamöterna i Telia. Det är faktiskt inte sant. Det är ytterligare
            en felaktighet som
          </note>
          <note>
            Mikael Odenberg sprider. Det är nämligen så att den ungefär halva
            styrelse som tidigare satt i Sonera före fusionen mellan Telia
            och Sonera hade exakt samma arvode som de nu får i det nya Telia-Sonera.
            Den del av styrelsen som tidigare har haft uppdrag i Telia får
            en höjd ersättning till den nivå som gällde i Sonera.
          </note>
          <note>
            Detta svarar också mot en mycket högre arbetsbörda.
          </note>
          <note>
            Det är ett större bolag och ett större ansvar. Men jag medger
            gärna att jag också tycker att den ersättningsnivå vi har hamnat
            på är för hög. Alternativet hade varit att tvinga fram en sänkning
            av ersättningen för våra finska vänner som fortsätter sitt förtroendearbete
            i bolaget. Jag tyckte att det var att gå för långt. Därför kunde
            vi i ägarkretsen enas om en kompromiss på den här nivån.
          </note>
          <note type="speaker">
            Anf. 27 MIKAEL ODENBERG (m):
          </note>
          <note>
            Herr talman! Jag tycker kanske inte att näringsministern ska
            bli gramse på mig därför att jag kritiserar de fördubblade styrelsearvodena
            till de svenska ledamöterna i Telia-Sonera när näringsministern
            själv tycker att arvodena hamnat på en för hög nivå genom den
            kompromiss han själv har ingått.
          </note>
          <note>
            Sedan sade näringsministern att jag inte tyckte att någonting
            var bra och att ingenting var tillfyllest. Jag var tydligen väldigt
            trist, förgrämd och dum i mitt inledande anförande. Det finns
            ingen anledning för mig att ta upp talmannens tid med att ställa
            interpellationer om det jag vet och om det som fungerar bra.
          </note>
          <note>
            Jag har anledning att använda interpellationsinstitutet till
            att lyfta fram de punkter där jag ännu inte är nöjd med vad näringsministern
            åstadkommer.
          </note>
          <note>
            Och jag är inte riktigt nöjd med transparensen och öppenheten.
            Näringsministern säger att han vill gå längre i öppenhet och transparens.
            Ja, men gör det då!
          </note>
          <note>
            Gå längre! Se exempelvis till att de statliga bolagen redovisar
            hur deras bonusavtal med verkställande direktören är konstruerat!
            Men det vill inte näringsministern göra. Han skyller på styrelsen.
            Han säger att det kan vara så att man träffar avtal där bonusen
            beror på faktorer, resultatmått och annat som man inte vill avslöja
            för konkurrenterna.
          </note>
          <note>
            Då blir min slutsats att då ska man inte ingå den typen av bonusavtal.
            I statliga företag ska man inte ingå bonusavtal med den verkställande
            direktören som man inte klarar av att öppet redovisa. Skälet till
            det är att det faktiskt är relevant för skattebetalarna och för
            riksdagens ledamöter att kunna få reda på hur konstruktionen av
            avtalen ser ut. Det finns ju skrattretande exempel från det privata
            näringslivet där
          </note>
          <note>
            Ericsson ett tag hade ett bonussystem som byggde på cash flow.
            Samtidigt som företaget blödde fick den verkställande ledningen
            stora bonusar därför att man gjorde sig av med sina anläggningstillgångar.
            Nu regnar det miljonbelopp över den verkställande direktören i
            delägda SAS samtidigt som företaget blöder och personalen ska
            sänka lönerna eller avskedas.
          </note>
          <note>
            Det är relevant att vi har en sådan öppenhet i de statliga företagen
            att vi faktiskt får reda på hur bonusavtalen är konstruerade.
            Därför kvarstår frågan: Är
          </note>
          <note>
            Leif Pagrotsky beredd att göra någonting annat än att skylla
            på styrelserna? Är han beredd att agera som ägare och säga att
            vi ska ha den öppenheten och klarar vi inte av att redovisa hur
            avtalen är konstruerade ska sådana avtal inte heller ingås?
          </note>
          <note>
            Öppenheten eller hemlighetsmakeriet har ju inte bara att göra
            med bonusavtal. Hanteringen i SJ är ett bra exempel på detta.
            Vi hade en hearing med statssekreterare Ånstrand och näringsministern
            så sent som i december med finansutskottet, trafikutskottet och
            näringsutskottet. Intill den hearingen var kontrollbalansräkningen
            hemlig. SJ vägrade att lämna ut den. Jag bad själv SJ:s ledning
            att få del av kontrollbalansräkningen och man vägrade att lämna
            ut den.
          </note>
          <note>
            Först under hearingens gång sade näringsministern att den inte
            var hemlig. Då kom tjänstemännen krypande fram ur hörnen med papperen.
          </note>
          <note>
            Nu har vi på riksdagens bord fått en proposition på 14 sidor
            utan något beslutsunderlag för att skjuta till 1,8 miljarder i
            kapitaltillskott till SJ. Huvuddelen av underlaget för den propositionen
            är hemligstämplat och ligger i ett kassaskåp på näringsutskottets
            kansli. Jag har inte hunnit ta del av det underlaget än.
          </note>
          <note>
            Mina medarbetare får inte se det underlaget. Det har funnits
            där i tre dagar. På den grunden, 14 sladdriga stencilsidor, förväntas
            jag och 348 kolleger till mig fatta beslut. Det är inte att leva
            upp till särskilt högt ställda krav på öppenhet.
          </note>
          <note>
            Med detta, herr talman och näringsministern, ber jag så hemskt
            mycket om ursäkt om jag har låtit irriterad och förgrämd ännu
            en gång.
          </note>
          <note>
            Anf. 28 Näringsminister LEIF PAGROT-
          </note>
          <note>
            SKY (s):
          </note>
          <note>
            Herr talman! Jag hade inte väntat mig att Mikael
          </note>
          <note>
            Odenberg eller någon annan moderat skulle ägna en minuts eller
            en sekunds debattid åt att säga något positivt om Sverige eller
            om regeringen. Jag har inte varit med om det hittills, och jag
            hade väntat mig det i dag.
          </note>
          <note>
            Jag kan avslöja en hemlighet. Jag är inte heller riktigt nöjd.
            Jag är hyggligt stolt över hur långt vi har kommit, men jag vill
            fortsätta att jobba vidare framåt.
          </note>
          <note>
            Jag kan konstatera att det råder en avgrund när det gäller skillnad
            i öppenhet mellan hur det var på Per
          </note>
          <note>
            Westerbergs tid i det här sammanhanget och hur det är i dag.
            Vi fortsätter att utveckla avståndet till hur det var på den tiden
            så att det blir ännu större.
          </note>
          <note>
            När det gäller bonusar tycker jag att det ska vara styrelsens
            ansvar att fatta beslut om den här typen av frågor. Den ska ta
            det ansvaret, och den ska kunna bli utvärderad när det gäller
            hur den har skött sitt jobb.
          </note>
          <note>
            Vi som ägare ska dela ut riktlinjer som är tydliga, konkreta
            och begripliga. Där är riktlinjer om öppenhet centrala och viktiga.
          </note>
          <note>
            Det är min åsikt att bonus inte bör förekomma och att det förekommer
            i för stor grad. Men eftersom vi lever i en värld där de statliga
            företagen är en liten minoritet på arbetsmarknaden har vi att
            agera i den värld som faktiskt råder, och där kan det krävas den
            här typen av instrument för att locka medarbetare. En och annan
            styrelse har åsikten att detta är ett instrument att styra ledningens
            arbete dit där styrelsen tycker det behövs. Jag har svårt att
            förstå att inte kompetenta människor på den här nivån kan springa
            i rätt riktning utan den här typen av styrsignaler, men jag får
            acceptera att det ibland blir på det här sättet.
          </note>
          <note>
            Jag tycker vi har för många bonusar och för stora bonusar. Jag
            vill gärna medverka till att de blir färre.
          </note>
          <note>
            SJ är ett exempel på ett bolag där vi faktiskt har en väldigt
            öppen informationsgivning. Vi har öppna bolagsstämmor där riksdagsmännen
            kan komma och ställa frågor. Jag skulle vilja fråga Mikael Odenberg
            vilka erfarenheterna är från de här bolagsstämmorna.
          </note>
          <note>
            Får Mikael Odenberg svar på de frågor han ställer som förste
            vice ordförande i näringsutskottet och den borgerliga riksdagsgruppens
            tyngsta ombud när det gäller att granska de statliga företagen?
            Får han de svar han vill ha på bolagsstämmorna? Är ledningarna
            och styrelserna i bolagen njugga med information?
          </note>
          <note>
            Har han kritik mot hur bolagsstämmorna bedrivs? Det skulle jag
            vilja höra som underlag för det arbete vi bedriver för att värdera
            om vi är öppna nog och om vi ska gå vidare. Redovisa lite intryck
            från besöken på bolagsstämmorna, Mikael Odenberg!
          </note>
          <note>
            När det gäller SJ kan jag konstatera att vi har de sekretesslagar
            vi har i Sverige.
          </note>
          <note>
            Information som är känslig ur affärssynpunkt ska vi inte lämna
            ut.
          </note>
          <note>
            Jag skulle vilja fråga Mikael Odenberg: Vill Moderaterna ändra
            sekretesslagen, eller vill Moderaterna ha olika sekretesslagar
            för statliga och privata företag? Är det bara för SAS som jag
            ska vika ut affärshemligheter, eller ska jag göra det också för
            Volvo, för Saab, för IKEA och för andra företag som ibland i sina
            mellanhavanden med staten behöver lämna in känslig information?
            Jag tycker att det skulle vara intressant att få höra hur den
            moderata synen i de här frågorna är. Ska vi vika ut känslig information
            som kan skada företag som konkurrerar företag på en marknad, eller
            ska vi inte göra det? Ska vi göra det för vissa företag men inte
            för andra företag? Det är en fråga som jag skulle vilja ha ett
            principiellt inriktat svar från Mikael Odenberg på.
          </note>
          <note type="speaker">
            Anf. 29 MIKAEL ODENBERG (m):
          </note>
          <note>
            Herr talman! Jag har inga förslag till förändringar av sekretesslagen.
            Men jag hoppades att näringsministern skulle kunna sända sådana
            signaler om öppenhet och transparens att Kristdemokraterna nästa
            gång som de vill träffa SJ:s chefsjurist slipper få det svar som
            de enligt Dagens Industri har fått, nämligen att det inte är lämpligt
            att han träffar dem och svarar på deras frågor eftersom sakerna
            har varit uppe på departementet till och med på ministernivå.
          </note>
          <note>
            Jag kan gärna redovisa mina intryck från bolagsstämmor som jag
            har besökt i Vattenfall och SJ AB.
          </note>
          <note>
            Jag är nöjd med de svar som jag får på de frågor som jag ställer
            på bolagsstämmorna. Det är just därför som jag tycker att fler
            bolagsstämmor borde vara öppna på det sätt som bolagsstämmorna
            är i SJ. Jag tycker att jag har fått mycket bättre information
            och mer information som svar på frågor som jag har ställt på SJ:s
            bolagsstämma än vad jag har fått när jag har läst näringsministern
            proposition om kapitaltillskott till SJ. Där tycker jag möjligen
            att det borde vara tvärtom.
          </note>
          <note>
            Låt mig också till sist säga att jag i likhet med näringsministern
            också är skeptisk mot bonussystem.
          </note>
          <note>
            Jag är tveksam till värdet av dessa bonussystem, och jag har
            blivit alltmer tveksam till värdet av dem just därför att det
            är svårt att konstruera bonussystem på ett sådant sätt att de
            verkligen ger rätt incitament. Just därför tycker jag att man
            borde vara återhållsam med att använda dem i de statliga företagen.
            Och framför allt borde man se till att när man använder bonussystem
            ska man också öppet och ärligt kunna redovisa hur dessa bonussystem
            är konstruerade.
          </note>
          <note>
            Jag beklagar djupt att näringsministern inte har mäktat med att
            röra sig en millimeter i riktning mot ökad öppenhet. Jag tror
            inte heller att näringsministern har som default-läge att det
            ska vara så hemligt som möjligt. Men jag beklagar att näringsministern
            inte har tagit tillfället i akt att faktiskt ta några steg till
            mot ökad öppenhet. Det hade kostat väldigt lite att göra det.
          </note>
          <note>
            Anf. 30 Näringsminister LEIF PAGROT-
          </note>
          <note>
            SKY (s):
          </note>
          <note>
            Herr talman! Det känns meningslöst att diskutera med någon som
            jag upplever som döv. Det rör sig i rasande hastighet bort från
            det läge som var när Per
          </note>
          <note>
            Westerberg skötte de statliga företagen. Vi har en fantastisk
            öppenhet jämfört med alla andra jämförelseobjekt som finns. Och
            vi har redovisat en lång rad saker som fortsätter att utvecklas,
            senast att vi nu i år börjar med kvartalsredovisning och kvartalsrapporter
            för alla de statliga företagen, inte bara de börsnoterade. Vi
            öppnar bolagsstämmorna. Vi kommer att ha fler bolagsstämmor öppna
            för allmänheten. Och vi har sedan 20 år tillbaka, trots vad som
            stod i Mikael
          </note>
          <note>
            Odenbergs interpellation, haft dem tillgängliga för riksdagsmännen.
          </note>
          <note>
            Det var intressant att höra rapporten från SJ:s bolagsstämma
            och att det var så bra svar. Enligt den rapport som jag har infann
            sig inte en enda riksdagsledamot på SJ:s bolagsstämma. Men det
            var intressant att höra att det var väldigt öppna och fina svar
            på denna bolagsstämma, där inte en enda riksdagsledamot var närvarande,
            jämfört med de svar som jag ger.
          </note>
          <note>
            När det gäller bonusar tycks det som att vår syn ligger närmare
            varandra i fråga om detta. Jag ogillar bonusar. Jag konstaterar
            att vi inte styr arbetsmarknaden, och vi måste anpassa oss efter
            vad som krävs för att kunna rekrytera folk. Men jag konstaterar
            också att om vi ska kunna ha styrelser som vi ska avkräva ett
            rejält ansvar måste vi ge dem möjlighet att ha ett visst manöverutrymme
            och en viss flexibilitet. Jag kräver att de ska argumentera, offentligt
            likaväl som till mig, kraftfullt och begripligt varför bonus är
            nödvändig i det enskilda fallet och varför den är konstruerad
            på det sätt som den är. Det ska styrelserna göra på ett sätt som
            alla människor begriper. Om de har goda skäl för att hemlighålla
            en och annan siffra och en och annan beräkningsgrund i fråga om
            detta stärker det också mig i bedömningen att sådana system lätt
            blir så komplicerade att de inte rimligen fyller sitt syfte att
            vara tydliga signaler om vad som förväntas av de berörda personerna.
            Kan man inte konstruera raka och enkla regler för hur bonusarna
            beräknas kan de rimligen inte fungera som raka och enkla styrinstrument
            för organisationen.
          </note>
          <note>
            Överläggningen var härmed avslutad.
          </note>
          <note>
            7 § Svar på interpellation 2002/03:311 om företagsklimatet
          </note>
          <note>
            Anf. 31 Näringsminister LEIF PAGROT-
          </note>
          <note>
            SKY (s):
          </note>
          <note>
            Herr talman! Maria Larsson har frågat mig vilka nya förslag jag
            avser att lägga fram för att tillskapa ett bättre entreprenörskap,
            och när förslagen kommer.
          </note>
          <note>
            Låt mig börja med att säga att för oss socialdemokrater, som
            har höga ambitioner med välfärden, är en god ekonomisk utveckling
            ständigt i fokus. Som näringsminister är min högst prioriterade
            uppgift att skapa bästa möjliga förutsättningar för ett konkurrenskraftigt
            näringsliv och livskraftiga företag.
          </note>
          <note>
            Sverige har ett bra näringsklimat och ett starkt näringsliv.
            Sverige har under de senaste åtta åren haft en mycket god ekonomisk
            utveckling, med en starkare tillväxt, en snabbare produktivitetsökning
            och en högre sysselsättning än omvärlden. Men vi ska bli ännu
            bättre.
          </note>
          <note>
            Maria Larsson frågar när förslagen kommer.
          </note>
          <note>
            De kommer kontinuerligt, det handlar inte om några enstaka förslag.
            Det finns inga enkla lösningar eller alexanderhugg för att åstadkomma
            ett bättre näringsklimat. Det är ett långsiktigt arbete med helheten,
            med åtgärder på olika områden.
          </note>
          <note>
            Låt mig till exempel nämna mitt och miljöministerns gemensamma
            initiativ i förra veckan, för att åstadkomma kortare handläggningstider
            vid miljöprövning för företag. Låt mig också nämna utvecklingen
            av det virtuella tullkontoret, som innebär att företag nu via
            Internet, eller till och med via SMS, kan sköta sina tullärenden
            helt utan papper, eller att det sedan den 1 april är möjligt att
            via en enda webbsida genomföra hela processen med att registrera
            ett nytt företag, eller det långt gångna arbetet med att förändra
            redovisningslagstiftningen, för att kraftigt förenkla redovisningsreglerna
            för företagare med enskild firma. Det kommer att avsevärt minska
            redovisnings- och pappersarbetet för hundratusentals företagare.
          </note>
          <note>
            Det här är exempel på åtgärder som underlättar vardagen för företagare,
            frågor som jag kontinuerligt arbetar med.
          </note>
          <note>
            Bland de områden jag kommer att ägna särskild uppmärksamhet är
            steget att starta och driva företag under den första tiden. Det
            är en känslig tid när man ska kunna ägna sin tid åt att utveckla
            sitt företag och sina produkter, och att skaffa kunder. Det ska
            vara smidigt, enkelt och snabbt att skaffa de papper som behövs.
            Man ska inte behöva passa telefontider eller stå i kö. Här kommer
            den nya tekniken att spela en viktig roll.
          </note>
          <note>
            Vi är nu i full gång med förberedelser för ett handlingsprogram
            för bättre service och tillgänglighet hos myndigheterna, färre
            och enklare blanketter och
          </note>
          <note>
            IT-lösningar som förenklar tillvaron för små företag.
          </note>
          <note>
            Dessutom fortsätter och utvecklas kontinuerligt granskningen
            av nya regler.
          </note>
          <note>
            Vi sätter också fokus på att stimulera och uppmuntra unga människor
            att i framtiden starta och driva företag genom ett nationellt
            program för entreprenörskap.
          </note>
          <note>
            Nya och små företag har ofta svårt att få lån. Därför har regeringen
            infört ett nytt företagarlån upp till
          </note>
          <note>
            50 000 kr utan krav på medfinansiering.
          </note>
          <note>
            Vi kommer också att ägna särskild uppmärksamhet åt finansiering
            i tidiga skeden, så kallad såddfinansiering, och den rådgivning
            och stöd som ofta behövs på detta stadium.
          </note>
          <note>
            Arbetet med att stärka företagsklimatet pågår hela tiden. Jag
            är glad att Maria Larsson är engagerad i frågan och hoppas på
            kloka förslag och ett gott samarbete i framtiden.
          </note>
          <note type="speaker">
            Anf. 32 MARIA LARSSON (kd):
          </note>
          <note>
            Herr talman! Tack, näringsministern, för svaret.
          </note>
          <note>
            Jag vill börja med att upplysa näringsministern om att också
            jag var på SJ:s bolagsstämma, så jag tror att näringsministerns
            spejare får bli lite mer välinformerade när de rapporterar tillbaka.
            Såväl Mikael Odenberg som jag samt ytterligare en riksdagsledamot
            ställde dessutom frågor. Något fel måste det ha varit på rapporteringen.
          </note>
          <note>
            Dessvärre tror jag att rapporteringen utifrån Sveriges näringsliv
            också ger felaktiga signaler in i departementet, att döma av näringsministerns
            svar. Där framgår att näringsministern är nöjd, belåten på det
            hela taget.
          </note>
          <note>
            Jag önskar att näringsministern hade varit med i
          </note>
          <note>
            Värnamo i går, när Gnosjöupproret var samlat för att tala med
            i första hand näringsministern. Näringsministern var inbjuden
            men hade inte svarat på inbjudan; lite ohövligt kan jag tycka.
            Jag vet dock att det är något nytt möte på gång. Hans Karlsson
            ryckte ju in och räddade situationen via länk.
          </note>
          <note>
            Jag tror att det är viktigt för näringsministern att få känna
            de här vibrationerna. Där vibrerade det av en vrede som satt i
            väggarna. De företagare som var där i går skulle inte ha känt
            igen sig i den beskrivning som näringsministern ger i det här
            interpellationssvaret. De känner sig överkörda, utnyttjade. Det
            var många vittnesbörd i går om att sjuklöneförslaget var droppen
            som fick bägaren att rinna över - den droppe som gör att man inte
            vågar anställa ytterligare personal, den droppe som gör att man
            inte vågar eller vill genomföra generationsskifte i ett företag
            och i stället funderar på att sälja av, sälja ut och ge upp. Där
            förklarades krig mot regeringen. Detta är en bild från svenskt
            näringsliv som är absolut dagsaktuell.
          </note>
          <note>
            Jag skulle vilja ställa en fråga till näringsministern. Det förslag
            som är en följd av att Socialdemokraterna, Vänsterpartiet och
            Miljöpartiet har gjort upp, kommer det att skapa fler företag
            i Sverige?
          </note>
          <note>
            Eller tror näringsministern att det kommer att skapa färre företag?
          </note>
          <note>
            Sjuklöneansvaret är ett förslag från sittande regering som riktar
            sig direkt mot svenskt näringsliv.
          </note>
          <note>
            Min fråga är: Gynnar det eller missgynnar det svenskt näringslivsklimat?
          </note>
          <note>
            De företagare som var med i går skulle inte ha varit nöjda med
            att läsa svaret från näringslivsministern.
          </note>
          <note>
            Det är inte heller jag. Jag ställde min fråga kort och öppet
            för att ge näringsministern möjlighet att komma med sina framtidstankar
            om vilka strukturella förändringar som behövs för att få fart
            på svenskt näringsliv.
          </note>
          <note>
            Mycket av näringsministerns svar handlar om regelförenklingar.
            Det gläder mig naturligtvis. Vi beställde faktiskt det här i kammaren
            i december av regeringen, en borgerlig majoritet där Kristdemokraterna
            var med plus ytterligare fyra partier. Då var minsann inte Socialdemokraterna
            så glada. Därför blev jag glad över att höra att näringsministern
            nu har förstått nyttan med det och arbetar med det med glatt mod.
            En del kanske hade kommit till ändå. Men hela regelverket ska
            gås igenom, och det är viktigt. Det är en viktig del. Men det
            räcker inte för att få fart på
          </note>
          <note>
            Sverige.
          </note>
          <note>
            28 % tyckte att regelbördan ökade under 2002.
          </note>
          <note>
            Det krävs svar från 75 olika myndigheter. Det finns
          </note>
          <note>
            1 150 olika blanketter. Så det är bra att det görs saker i den
            riktningen.
          </note>
          <note>
            Min fråga kvarstår: Ohälsoförslaget, utökningen av sjuklöneansvaret,
            förbättrar eller försämrar det näringslivsklimatet i Sverige?
            Den frågan vill jag att näringsministern besvarar med ett ja eller
            ett nej.
          </note>
          <note type="speaker">
            Anf. 33 TOBIAS KRANTZ (fp):
          </note>
          <note>
            Herr talman! I likhet med Maria Larsson befann jag mig under
            en del av gårdagen i Värnamo och fick lyssna till de 300-350 personer
            som hade samlats för att diskutera företagarklimatet i Sverige
            och regeringens senaste ohälsoförslag. Det fanns en enorm vrede
            och frustration över den brist på förståelse, engagemang och vilja
            att ta till sig företagarnas synpunkter som många av företagarna
            upplevde från regeringen.
          </note>
          <note>
            Den vreden och det engagemanget är någonting som vi måste ta
            till oss. Regeringens förslag var bara det senaste i en lång rad.
            Man menar att regeringen inte har vidtagit åtgärder eller också
            vidtagit åtgärder som har gått i fel riktning. Det här var det
            sista förslaget som har förts fram, som man ser som ett stort
            problem för företagarklimatet.
          </note>
          <note>
            De stämningar som fanns i Värnamo i går - vreden och engagemanget
            - kan också kläs i siffror.
          </note>
          <note>
            Förra året minskade nyföretagandet i landet med 8 %.
          </note>
          <note>
            Många andra siffror, exempelvis när det gäller kvinnors nyföretagande,
            visar att det går knackigt. Sjuklöneförslaget är det senaste i
            raden av förslag som faktiskt försämrar möjligheterna för företagarna
            i landet.
          </note>
          <note>
            Det nya sjuklöneförslaget innebär att företagarna i landet belastas
            med ytterligare 4 miljarder kronor.
          </note>
          <note>
            Det leder till att många småföretag inte kommer att våga anställa
            människor som de är rädda kommer att behöva vara sjukskrivna en
            lång tid, därför att de vet att de får ökade kostnader.
          </note>
          <note>
            Regeringen säger att det är viktigt att skapa ekonomiska incitament
            för att se till att vi får ned ohälsotalen och att människor blir
            friskare. Det är naturligtvis riktigt. Samtidigt betalar redan
            i dag de svenska företagen 170 miljarder kronor för sjukskrivningar,
            för de två veckor som företagen i dag betalar.
          </note>
          <note>
            Visst har företagen ekonomiska incitament för att se till att
            människor är friska och kan gå till jobbet.
          </note>
          <note>
            Regeringen säger också att det är viktigt att göra någonting
            åt ohälsotalen. Det är naturligtvis helt riktigt. Men misstanken
            smyger sig fram att det egentligen handlar om någonting annat,
            när man ser hur regeringens förslag är konstruerat. Varför är
            det annars så att den offentliga sektorn, där de stora ohälsoproblemen
            finns i dag, i praktiken har undantagits från det nya förslaget?
            Människor är otroligt mycket mer sjuka där än i privata företag.
            Det är vad som sker genom att man ger den offentliga sektorn en
            kompensation.
          </note>
          <note>
            Den vrede och det engagemang som fanns i Värnamo i går borde
            vi utnyttja till någonting positivt.
          </note>
          <note>
            Ibland brukar vi som kritiserar regeringens politik anklagas
            för att vara dysterkvistar och för att måla allting i svart. Så
            är det inte. Det finns en enorm dynamik och ett enormt engagemang,
            en enorm positiv kraft i det svenska företagarsamhället i dag.
            Det finns en mängd människor som vill starta företag, har nya
            idéer och en enorm kraft. Men dessa människor lever och verkar
            i ett negativt politiskt klimat. De jobbar i uppförsbacke.
          </note>
          <note>
            Kan näringsministern i dag ge någon typ av positiva signaler,
            uppmuntrande tillrop till dessa människor, som dag efter dag kämpar
            för att förverkliga sina idéer, skapa arbetstillfällen för sina
            medmänniskor och på så sätt också bygga upp den gemensamma välfärden
            i Sverige? Kan näringsministern ge något tydligt besked på den
            punkten?
          </note>
          <note>
            Anf. 34 BENGT-ANDERS JOHANS-
          </note>
          <note>
            SON (m):
          </note>
          <note>
            Herr talman! Jag kanske ska överraska näringsministern och säga
            att även som moderat kan man tycka att något svenskt är bra. Jag
            tycker att svensk natur är bra, trots socialdemokratiskt styre.
            Så var denna floskel borttagen.
          </note>
          <note>
            Det är ett ganska tunt papper som näringsministern har lämnat
            ifrån sig till Maria Larsson. Jag har läst det. Jag såg fram emot
            att det skulle komma någonting rejält, eftersom näringsministern
            och Socialdemokraterna i många andra sammanhang har sagt att det
            ska komma någonting, man är på gång och så vidare. Jag vet sedan
            tidigare att näringsministern har en förmåga att i någon mån skriva
            finurligt, så att det ska se bättre ut än vad verkligheten är.
            Det upptäckte jag till min häpnad även denna gång.
          </note>
          <note>
            Näringsministern säger att näringsklimatet etcetera är bra. Låt
            oss nu inte stirra oss blinda på det korta perspektivet. Om vi
            tittar över en period på 30 år när vi i huvudsak har haft socialdemokratiskt
            styre kan väl näringsministern ändå inte, med någon heder i behåll,
            säga att vi har stuckit ifrån våra konkurrentländer. Det vore
            intressant att få den beskrivningen verifierad.
          </note>
          <note>
            Sedan sägs det att det inte finns några alexanderhugg. Men det
            kanske är just vad vi behöver.
          </note>
          <note>
            Vi kanske behöver ett alexanderhugg i den svenska näringspolitiken
            för att skapa positivitet. Jag misstror inte näringsministerns
            önskemål om att få ännu bättre tillväxt och ökat nyföretagande
            så att hela Sverige kan blomma. Vi är överens på den punkten,
            men vi är tydligen ganska oense om vägen dit.
          </note>
          <note>
            Låt mig från det finurliga svaret nämna några exempel som näringsministern
            räknade upp. Man har tagit initiativ för att åstadkomma kortare
            handläggningstider vid miljöprövning. Det har bland annat jag
            tagit upp tidigare. Jag tror att miljöprövningen för
          </note>
          <note>
            Kvarnsvedens pappersbruk tog tio. Det tog tio år att komma fram
            på den punkten. Därför frågar jag mig:
          </note>
          <note>
            När kommer detta? Må vara att initiativet är taget, men när kommer
            det? Löften har vi fått tidigare.
          </note>
          <note>
            När det gäller det virtuella tullkontoret undrar jag om det redan
            är genomfört, klart, färdigt, eller när kommer det i praktiskt
            bruk? I svaret talas också om
          </note>
          <note>
            "det långt gångna arbetet med att förändra redovisningslagstiftningen".
            När kommer den? Att arbetet är långt framskridet är måhända korrekt,
            men när kommer förändringen så att människor ser den?
          </note>
          <note>
            Vidare talas i svaret om "förberedelser för ett handlingsprogram
            för bättre service" etcetera. Det handlar om förberedelser för
            ett handlingsprogram, men när kommer programmet? Dessa frågor
            har Maria Larsson ställt, och därför såg jag fram emot att nu
            få en tidsstege för när vi kan räkna med att få de möjliga förbättringar
            som kan åstadkommas.
          </note>
          <note>
            När det gäller det nationella programmet för entreprenörskap
            är det möjligt att det redan finns; jag känner inte till detta.
            I annat fall är frågan återigen:
          </note>
          <note>
            När kommer det?
          </note>
          <note>
            Nu ska jag inte upprepa det som sagts om den tredje sjukförsäkringsveckan.
            Den har mina kolleger redan tagit upp. Låt mig ändå nämna att
            när det gäller attityder till företagande handlar det bland annat
            om generationsskiften. Man behöver kanske lägga ut hundratusentals
            kronor för att klara ett generationsskifte i Sverige, och det
            är ju inte tillständigt. Varför ska en skogsmaskinsförare i Sverige
            behöva betala
          </note>
          <note>
            150 000 mer i dieselskatt än den finska kollegan när man konkurrerar
            på exakt samma marknad?
          </note>
          <note>
            Det handlar om misstro mot företagare. Det gäller också frågan
            om miljöbalksregler. I vissa lägen upplever företagare det som
            ren förföljelse att de, när de försökt leva upp till lagen, ändå
            blir straffsatta.
          </note>
          <note>
            Anf. 35 Näringsminister LEIF PAGROT-
          </note>
          <note>
            SKY (s):
          </note>
          <note>
            Herr talman! Det känns trist att behöva börja med att repetera
            det som sades i den föregående debatten.
          </note>
          <note>
            Maria Larsson använde stora ord om SJ:s bolagsstämma. Får jag
            fråga Maria Larsson om hon verkligen var på SJ:s bolagsstämma
            den 9 april. De rapporter jag fått säger att det inte fanns en
            enda ledamot närvarande. Ingen hade hörsammat inbjudan att komma
            den 9 april när den ordinarie bolagsstämman hölls och där föregående
            år summerades.
          </note>
          <note>
            Jag vill också kommentera den andra formfrågan.
          </note>
          <note>
            Jag fick en förfrågan från Gnosjö om att delta i en debatt om
            sjukförsäkring. Jag svarade med att hänvisa till att dessa frågor
            i regeringen handläggs av Hans
          </note>
          <note>
            Karlsson. Den person som då påstår att jag inte ens har varit
            hövlig nog att svara på inbjudan talar inte sanning, Maria Larsson,
            även om personen kallar det för krig mot regeringen. Den typen
            av ordval kanske säger något om personens trovärdighet. Den som
            pratar om att förklara krig i en sådan här fråga tycker jag inte
            förtjänar att tas på riktigt allvar.
          </note>
          <note>
            Jag beklagar att tonläget har blivit så uppskruvat.
          </note>
          <note>
            Till och med Svenskt Näringsliv, som de senaste åren ansträngt
            sig för att tvätta bort anseendet från det gamla Industriförbundets
            överord, börjar nu skruva upp tonen i hetsen kring kampanjmötena.
            Vi har ett stort och allvarligt problem med att många människor
            drabbas av ohälsa på jobbet. Detta borde vi hantera seriöst och
            allvarligt och försöka angripa.
          </note>
          <note>
            Det förslag som vi nu har lagt fram innebär att sjukförsäkringsavgiften
            sänks. Många företag kommer att få sänkta kostnader. Jag inser
            att det finns nackdelar med detta förslag och att alla inte blir
            vinnare. Men att bara vara emot allt som är dåligt, och för allt
            som är bra, duger inte för ansvarskännande politiska partier som
            gör anspråk på att regera Sverige. Mer måste man kunna begära.
          </note>
          <note>
            Det var många olika klagomål på saker som är eländiga i det svenska
            företagsklimatet. Att det över huvud taget finns några småföretagare
            som kan gå till jobbet på morgonen är svårt att förstå när man
            hör tonen i de tre borgerliga partiernas litanior som lästs upp
            här. Jag inser att ni konkurrerar hårt om rösterna i den här kretsen.
            Metoden är att skruva upp röstläget och bli tuffare och elakare
            och svartmåla ännu mera.
          </note>
          <note>
            Låt mig dock i all enkelhet påminna om några grundläggande saker.
            Sedan era tre partier senast satt i regeringen har nyföretagandet
            ökat med bortåt
          </note>
          <note>
            50 %. Jag vill därför fråga: Är det en tillfällighet? Är det
            automatiskt befriande för företagsamheten att ni lämnar regeringen,
            eller är det automatiskt glädjande för företagen att vi kommer
            till regeringsmakten?
          </note>
          <note>
            Eller har det inträffat någonting annat?
          </note>
          <note>
            Enligt de borgerliga partierna har allting blivit så mycket sämre,
            varje dag och år efter år, sedan Socialdemokraterna kom till makten.
            Hur kan det då komma sig att nyföretagandet och sysselsättningen
            i Sverige har ökat? Hur kan det komma sig att tillväxten i
          </note>
          <note>
            Sverige har ökat snabbare än i andra länder? Det stämmer inte
            med tanke på det eviga gnöl som ni visar upp i den här frågan.
            Försök i stället visa lite respekt för sakfrågorna och ta de svåra
            uppgifterna på allvar.
          </note>
          <note>
            Jag har redovisat ett tiotal områden som vi just nu jobbar på,
            inklusive det tilläggsdirektiv som vi tog i torsdags om snabbare
            miljöprövning. Allt detta kan ni läsa en gång till när protokollet
            kommer. Det var ett försök att redovisa ett konstruktivt och aktivt
            agerande för att i vardagen underlätta för våra småföretag.
          </note>
          <note>
            Och vad blir svaret? Gap och skrik och rop om krig.
          </note>
          <note>
            Bättre kan ni!
          </note>
          <note type="speaker">
            Anf. 36 MARIA LARSSON (kd):
          </note>
          <note>
            Herr talman! Jag noterar att jag inte fick svar på den enda konkreta
            fråga jag ställde, men utifrån det svar som lämnades får jag tolka
            näringsministern så att det blir färre företag och färre jobb.
          </note>
          <note>
            Ja, näringsministern, vi står naturligtvis här för att vi inte
            är nöjda med allt som regeringen beslutar om.
          </note>
          <note>
            Ett av de områden som jag tror kräver den allra största insatsen
            av en regering som vill ha en positiv framtid i Sverige är näringslivsområdet.
            Här finns många tillkortakommanden, och här finns mycket att göra.
          </note>
          <note>
            Det finns en hoper färdigutredda förslag som bara ligger i departementets
            skrivbordslådor och väntar på genomförande. Det är kanske det
            alexanderhugg som behövs i form av ett punktprogram där man reducerar
            eller avskaffar förmögenhetsskatten, så som man har gjort i omvärlden,
            och där man möjliggör och genomför den utredning kring generationsskiften
            som är avgörande för hur många företag vi kommer att ha i framtiden.
          </note>
          <note>
            Massor av företagare befinner sig i 60-årsåldern, alltså precis
            inför ett generationsskifte. Det var just de svaren jag ville
            ha. Jag vet att detta är färdigutrett. Jag vill ha ett datum av
            näringsministern, där det sägs att det kommer i höst, eller när
            det nu blir. Jag vill inte höra att det hela har blivit begravt
            i departementets skrivbordslådor.
          </note>
          <note>
            Det gäller också 3:12-reglerna, där den aktuella utredningen
            tyvärr inte kommer med de förslag som behövs. Mycket fattas för
            att svenskt näringsliv ska vara livskraftigt. Jag vet inte vad
            det är för villfarelser som näringsministern far med, men kurvan
            för nyföretagande pekar nedåt. Från 1994 till 2002 har det varit
            en utförsbacke.
          </note>
          <note>
            Näringsministern hänvisar till olika saker som han inte har täckning
            för. De flesta kurvor pekar ju brant nedåt. Det är verkligheten.
            Det är tillståndet i Sverige, och därför vill vi ha någonting
            annat.
          </note>
          <note>
            Nu ger sig näringsministern också på Svenskt
          </note>
          <note>
            Näringsliv och Sören Gyll, som i en tidning förra veckan sade:
            Vi har haft ett antal samtal med regeringen och enskilda ministrar
            om tillväxten det senaste året. Nu måste vi konstatera att vi
            har helt skilda synsätt på företagens roll. För regeringen är
            begreppet tillväxt en läpparnas bekännelse.
          </note>
          <note>
            Ja, det sägs många vackra ord, och jag vill att de orden ska
            realiseras. Vi har lagt fram ett antal förslag som regeringen
            har avslagit. Det är förslag som väsentligt skulle kunna förbättra
            Sveriges näringslivsklimat. Därför återkommer jag i frågan. Det
            skapar stor frustration hos mig att se att de unga människor som
            i dag vill bli företagare, bygga företag i Sverige, inte ska kunna
            göra det. I stället väljer de ett annat etableringsland där det
            finns riskkapital och möjligheter.
          </note>
          <note>
            Man kan säga att det entreprenörskapsprogram som man nu har startat,
            med tolv miljoner på tre år, är gott tänkt, men det är en droppe
            i havet. Det är väldigt lite pengar för att det ska ge något resultat.
            Ändå är det så mycket att regeringen kan gå ut med ett pressmeddelande
            och säga att detta har vi gjort.
          </note>
          <note>
            Sådana små projekt räcker inte. Det behövs just alexanderhugg.
            Det behövs generella åtgärder för att förbättra klimatet både
            i dagsläget och på lång sikt.
          </note>
          <note type="speaker">
            Anf. 37 TOBIAS KRANTZ (fp):
          </note>
          <note>
            Herr talman! I den tidigare interpellationsdebatten pratade näringsministern
            om att han aldrig hade hört någon, tror jag, från den borgerliga
            oppositionen säga något gott om Sverige.
          </note>
          <note>
            Jag kan deklarera från Folkpartiets sida att vi har otroligt
            mycket trevligt och bra att säga om Sverige.
          </note>
          <note>
            Däremot har vi inte riktigt lika mycket trevligt att säga om
            den socialdemokratiska regeringens politik, särskilt på näringsområdet,
            vilket kanske inte förvånar näringsministern.
          </note>
          <note>
            Sedan måste jag återigen - jag har fått göra detta ett antal
            gånger från den här talarstolen - påminna om att när vi har interpellationsdebatter
            här i riksdagen så är det oppositionen som ställer regeringen
            till svars för den politik som regeringen bedriver. Det är inte
            regeringen som ställer oppositionen till svars. Så fungerar det
            inte i den här riksdagen. Vi utöver riksdagens kontrollmakt när
            vi har en interpellationsdebatt med näringsministern.
          </note>
          <note>
            Men vi har förstås lagt fram en mängd förslag på hur näringsklimatet
            ska kunna förbättras i Sverige.
          </note>
          <note>
            Det handlar om lägre skatter på företagandet. Det handlar om
            en arbetsrätt som är moderniserad utifrån den tid som vi i dag
            lever i, som inkluderar människor i stället för att stänga ute
            människor. Det handlar om en offensivare satsning på utbildning
            och forskning, till exempel. Detta skulle vara tre viktiga åtgärder
            för att få i gång det svenska företagarklimatet, men allt detta
            säger näringsministern och hans regering nej till. I stället ägnar
            sig näringsministern och regeringen åt att lägga fram förslag
            som verkar i rakt motsatt riktning.
          </note>
          <note>
            Jag har respekt för att själva sjuklöneförslaget formellt sett
            ligger på en annan minister i regeringen, men jag utgår från att
            regeringen har sammanträden och möten och kollektivt står bakom
            de förslag som läggs fram. Då måste ju också näringsministern
            kunna svara i en interpellationsdebatt när vi kommer med synpunkter,
            frågor och kritik kring det här förslaget.
          </note>
          <note>
            Det handlar om hur näringsministern ser att det här förslaget
            kan förbättra förutsättningarna för det svenska företagarklimatet.
          </note>
          <note>
            Det finns, återigen, en mängd företagare ute i landet som varje
            dag går till jobbet och är djupt besjälade av sin företagsidé,
            men de kämpar i dag i en uppförsbacke. Kan näringsministern se
            till att de kommer i ett bättre läge än vad de är i i dag? Det
            är den viktiga frågan, som jag tycker att näringsministern nu
            faktiskt ska svara på.
          </note>
          <note>
            Anf. 38 BENGT-ANDERS JOHANS-
          </note>
          <note>
            SON (m):
          </note>
          <note>
            Herr talman! Jag måste säga att det är ett lite lumpet debattknep
            när näringsministern försöker få det till att vi tre på något
            sätt skulle konkurrera och av det skälet skruva upp tonläget.
          </note>
          <note>
            Om näringsministern hade prioriterat annorlunda i går hade näringsministern
            förstått att det är en mycket stilla västanfläkt, så som vi framför
            det vi upplevde i går. Vi lever i verkligheten. Näringsministern
            är välkommen till denna verklighet. Jag bjuder härmed in näringsministern
            till Gnosjöregionen närhelst det passar. Lyssnar näringsministern?
            Tack!
          </note>
          <note>
            Inte ett enda svar fick jag på frågan när de fem förbättringar
            som näringsministern själv ståtar med i svaret kommer att införas.
            Jag noterar detta. Jag konstaterar då att företagarna inte längre
            nöjer sig med socialdemokratiska utfästelser, eftersom de ju inte
            infrias.
          </note>
          <note>
            Man hänvisar till utredningar, till att det är på gång. Man hör
            det år efter år, men det kommer inte till skott. Det är detta
            som människor upplever.
          </note>
          <note>
            Eftersom näringsministern inte ens har nämnt den tredje veckan
            när det gäller sjukförsäkringen i sitt svar till Maria Larsson
            kan jag själv konstatera att detta inte uppfattas som en näringslivsförbättrande
            åtgärd. I så fall borde ju näringsministern ta credit för det
            också, att det skulle skapa fler jobb i Sverige.
          </note>
          <note>
            Men det torde vara klockrent. Det skapar inte fler arbeten, och
            det kommer definitivt inte att förbättra sjukdomsläget eller sjukskrivningsförhållandet
            i Sverige. Detta är ett rent budgetknep som Socialdemokraterna
            ägnar sig åt och som kommer att bli en slumpvis utlagd skatt på
            vissa företag.
          </note>
          <note>
            Anf. 39 Näringsminister LEIF PAGROT-
          </note>
          <note>
            SKY (s):
          </note>
          <note>
            Herr talman! Jag kommenterade sjukförsäkringsförslaget i mitt
            första svar. Eftersom ingen, tydligen, lyssnade kanske jag ska
            upprepa det.
          </note>
          <note>
            Vi har ett mycket allvarligt samhällsproblem i
          </note>
          <note>
            Sverige på det här området. Det måste vi ta på stort allvar.
            Det är också ett stort och allvarligt budgetproblem. Jag inser
            att det inte finns några lösningar på detta svåra problem som
            kommer att göra att alla människor ställer sig upp och jublar.
            Därmed finns det inte heller något sådant förslag som kommer att
            få stöd av era tre partier, eftersom det kommer att kräva avvägningar
            mellan fördelar och nackdelar, mellan uppoffringar och positiva
            effekter.
          </note>
          <note>
            Men om man ska bedriva en ansvarsfull regeringspolitik måste
            man ha kurage nog att stå för målkonflikter och redovisa varför
            man gör de avvägningar som man gör. Om man har 130 miljarder att
            disponera för skattesänkningar eller om man struntar i budgetsaldot
            eller låter budgeten skena, som borgerliga regeringar brukar göra,
            kan man kosta på sig att vara flotta Viktor och låta socialdemokratiska
            regeringar komma i efterhand och städa upp. Men om man befinner
            sig i den situation där vi är nu och där det är socialdemokrater
            som regerar måste man ta itu med det här.
          </note>
          <note>
            Några förslag som får Svenskt Näringslivs eller de borgerligas
            stöd finns inte. Därför måste vi agera på annat sätt.
          </note>
          <note>
            Jag inser att det förslag som nu ligger också innebär att det
            blir förlorare, och jag inser att det har nackdelar. Men alternativet,
            att låta underskottet skena, låta sjukförsäkringsutgifterna skena,
            låta ohälsan skena, är sämre också för de små och medelstora företagen.
            Det gynnar ingen.
          </note>
          <note>
            Det var väldigt många frågor om väldigt många saker. Ni är tre
            stycken. Ni har tredubbel debattid. Jag har inte tid till mitt
            förfogande för att svara på alla frågor.
          </note>
          <note>
            Det finns en central punkt här. Om klimatet för nya företag är
            så katastrofalt och, utifrån ett katastrofalt utgångsläge, i ett
            sådant brant fall som ni säger är de siffror som jag ska läsa
            upp omöjliga. Siffrorna gäller antalet nystartade företag i Sverige.
          </note>
          <note>
            År 1991 var det 22 760. 1992 var det 20 910.
          </note>
          <note>
            1993 var det 22 390. Och det sista år som vi har utfall från,
            2001, var det 35 570. Det är alltså 15 000 mer, mycket mer än
            50 %, jämfört med till exempel 1992.
          </note>
          <note>
            Ställ er själva frågan: Är er gnällbild trovärdig om detta är
            det faktiska resultatet? Ställ den självkritiska frågan: Hur trovärdiga
            är ni?
          </note>
          <note>
            Jag inser att väldigt många människor som driver små företag
            är missnöjda, och väldigt många människor vill ha förändringar,
            förbättringar. Men man måste väl ha proportionerna klara för sig
            som ansvarskännande politiker. Man måste väl ha kurage nog att
            stå upp och säga: Det och det och det behöver bli bättre, men
            det grundläggande är trots allt att fler och fler människor försörjer
            sig på företagande. Fler och fler människor väljer att verka som
            småföretagare därför att de gillar det livet och därför att de
            klarar av att försörja sig på detta.
          </note>
          <note>
            Detta går inte ihop med det gnöl som era tre gnällpartier kontinuerligt
            ägnar sig åt. Verkligheten talar ett annat och starkare språk.
            Sedan återstår mycket att göra - man kan göra det ännu bättre.
            Men utgångsläget är inte så eländigt som ni i er svartmålning
            ständigt säger.
          </note>
          <note type="speaker">
            Anf. 40 MARIA LARSSON (kd):
          </note>
          <note>
            Herr talman! En bild säger mer än tusen ord. Jag visar gärna
            bilden igen på hur det ser ut med nyföretagandet i Sverige. Jag
            lånar dessutom gärna ut den till näringsministern.
          </note>
          <note>
            Jag förstår att det är obehagligt att stå inför en massiv kritik,
            men det är näringsministerns jobb, och vi har som opposition rätt
            att framföra den kritik som vi upplever utifrån den verklighet
            som vi känner. Vi kan naturligtvis tycka olika, men fortsatt tycker
            jag att vi ska ha respekt för varandra som personer. Det hoppas
            jag att också näringsministern har i sitt sista inlägg, så att
            han inte sopar till med någonting som vi inte har en chans att
            bemöta. Även om vi har mer gemensam talartid än näringsministern
            har näringsministern alltid rätt till ett sista inlägg, vilket
            man kan fundera över.
          </note>
          <note>
            Nyföretagandet behöver stärkas. Kom med konstruktiva förslag,
            till exempel ett riskkapitalavdrag som kan få fart på riskkapitalet
            i det här landet! De möjligheterna är alltför få. Vi samverkar
            gärna om sådana förslag. Vi kommer att säga ja till dem samma
            dag som de läggs fram i kammaren. Vi har haft sådana förslag väldigt
            länge. När det gäller ohälsan har vi förslag som alla ryms inom
            budgettaket. Vi har lagt
          </note>
          <note>
            6,2 miljarder på en rehabiliteringsförsäkring som snabbt ska
            få människor tillbaka till arbetslivet i stället för att lägga
            över ett betalningsansvar på arbetsgivaren. Vi tror inte att det
            är rätt lösning.
          </note>
          <note>
            Jag tror att det handlar mycket om attityder. Vi var inne på
            det i början av den här debatten. I Finland säger Matti Sundberg
            så här: De små och medelstora företagen är viktiga, oerhört viktiga.
            I Finland anser jag att vi grovt sett saknar 100 000 små och medelstora
            företag. Det som oroar mig mest är varför det är så få som vill
            starta i alla nordiska länder.
          </note>
          <note>
            Näringsministern och hans regering har satt upp en målsättning
            om att ha, jag tror, 1 500 företag mer än förra året. Det är inte
            en målsättning som ens ersätter de företag som samtidigt lägger
            ned. Finland har gått uppåt i tillväxtligan, kanske därför att
            man har den här attityden. Sverige ramlar nedåt. Finland har 200
            miljarder mer än Sverige i BNP.
          </note>
          <note>
            Jag vill tacka för debatten. Jag välkomnar alla konstruktiva
            förslag. Vi har massor i våra motioner.
          </note>
          <note>
            Det är bara att ta sig en titt. De är allihop finansierade.
          </note>
          <note>
            Överläggningen var härmed avslutad.
          </note>
          <note>
            8 § Svar på interpellation 2002/03:259 om självmordsrisk enligt
            utlänningslagen
          </note>
          <note type="speaker">
            Anf. 41 Statsrådet JAN O KARLSSON (s):
          </note>
          <note>
            Herr talman! Kalle Larsson har frågat mig om jag avser att vidta
            några åtgärder för att se till att utlänningslagen tillämpas i
            enlighet med lagstiftarens intentioner när det gäller bedömning
            av självmordsrisk i avvisningsärenden.
          </note>
          <note>
            Kalle Larsson hänvisar till ett uttalande i propositionen 1988/89:86
            där det anges att med synnerliga skäl för att bifalla en ny ansökan
            om uppehållstillstånd avses "mycket starka skäl av humanitär art,
            t.ex. om det föreligger en risk för självmord eller om ett avlägsnande
            annars skulle medföra allvarlig fara för utlänningens liv eller
            hälsa".
          </note>
          <note>
            Till att börja med vill jag understryka att utlänningsmyndigheterna
            ställs inför mycket svåra uppgifter när det gäller att avgöra
            om en person ska beviljas uppehållstillstånd på grund av psykisk
            ohälsa eller på grund av hot om självmord eller åberopad risk
            för självmord, skäl som ofta åberopas först i ett sent stadium
            av utredningen. Att sådana skäl ska kunna uppstå under vistelsen
            i Sverige är i sig olyckligt och visar på vikten av ett snabbt
            förfarande. När det gäller asylsökande borde det i stället vara
            de åberopade skyddsskälen som är de centrala vid prövningen.
          </note>
          <note>
            Frågan om vilken generell betydelse hot om självmord och åberopad
            risk för självmord i läkarintyg eller på annat sätt ska tillmätas
            vid bedömningen i ett enskilt ärende har ställts i ett ärende
            som Utlänningsnämnden överlämnade till regeringen för några år
            sedan. I regeringsbeslut den 28 maj 1998 konstaterade regeringen
            att något generellt uttalande i denna fråga inte låter sig göras.
            En bedömning måste alltid ske i det enskilda fallet.
          </note>
          <note>
            Det åligger alltså utlänningsmyndigheterna att göra den svåra
            avvägningen huruvida psykisk ohälsa eller hot om självmord eller
            åberopad risk för självmord ska utgöra grund för uppehållstillstånd.
            Oftast avgörs detta med hänsynstagande till ett eller flera intyg
            från i första hand läkare och psykologer. Utlänningsmyndigheterna
            har även möjlighet att inhämta yttrande från särskilt utsedda
            förtroendeläkare. Utlänningsnämnden har vid skilda tillfällen
            beviljat uppehållstillstånd av humanitära skäl i de fall där utlänningen
            lider av en allvarlig psykisk störning och inte kan anses ansvarig
            för de handlingar som hans eller hennes förtvivlan kan leda till.
          </note>
          <note>
            Föreligger inte någon psykisk störning får uttalanden om självdestruktiva
            handlingar enligt gällande praxis inte samma tyngd. Det förhållandet
            att en person har utfört självdestruktiva handlingar eller hotar
            med att begå sådana handlingar utgör inte ensamt grund för att
            bevilja uppehållstillstånd men kan ändå få betydelse när det gäller
            att bedöma den humanitära situationen i dess helhet.
          </note>
          <note>
            Jag är övertygad om att utlänningsmyndigheterna i de enskilda
            fallen tar vederbörlig hänsyn till åberopad självmordsrisk. Dessutom
            har jag som statsråd inte möjlighet att påverka praxis i utlänningsärenden,
            såvida inte enskilda ärenden överlämnas till regeringen för avgörande.
          </note>
          <note>
            Utlänningsnämnden är sammansatt av både lagfarna domare och lekmän
            vilket är avsett att bidra till väl avvägda beslut. Alla riksdagspartier
            har möjlighet att påverka nämndens praxis genom att delta med
            lekmannaledamöter. Här bör även nämnas att lekmannaledamöterna
            är i majoritet när nämnden fattar praxisbildande beslut liksom
            i övriga beslut där prövningen inte är av sådan enkel beskaffenhet
            att ordföranden kan besluta ensam. Enskilda ordföranden på
          </note>
          <note>
            Utlänningsnämnden kan således inte styra hur praxis utvecklas,
            även om de har en stor och viktig roll här.
          </note>
          <note>
            Här vill jag också påpeka att vare sig den publicerade kommentaren
            till utlänningslagen, annan litteratur på området eller internt
            upprättade promemorior på
          </note>
          <note>
            Utlänningsnämnden styr praxisutvecklingen. Grunden för rättstillämpningen
            är lagarna och dess förarbeten.
          </note>
          <note>
            Herr talman! Eftersom Kalle Larsson tar upp ämnet i sin fråga,
            vill jag säga några ord om tryckfriheten. Var och en som bor i
            Sverige, även personer som är anställda på Utlänningsnämnden,
            har en grundlagsskyddad rätt att uttrycka sig fritt med de begränsningar
            som tydligt anges i lagen och att i tryckt skrift yttra sina tankar
            och åsikter. Två personer vilka båda är ordförande på Utlänningsnämnden
            har i en tryckt kommentar till utlänningslagen bland annat refererat
            delar av förarbetena som de anser vara relevanta. Det säger sig
            självt att kommentarer av detta slag inte kan innehålla fullständigt
            återgivna förarbetsuttalanden.
          </note>
          <note>
            En del stryks och en del läggs till från upplaga till upplaga,
            och det är författarna som bestämmer vad.
          </note>
          <note>
            Jag finner det anmärkningsvärt att Kalle Larsson kritiserar utövandet
            av en grundlagsskyddad rättighet på detta sätt.
          </note>
          <note>
            Herr talman! Jag vill i detta sammanhang lämna information om
            pågående arbete inom Regeringskansliet som har anknytning till
            Kalle Larssons fråga.
          </note>
          <note>
            Regeringen fattade i mars beslut om direktiv till en parlamentarisk
            kommitté som ska se över utlänningslagens materiella bestämmelser.
            Kommittén, där samtliga riksdagspartier medverkar med representanter,
            ska bland annat lämna förslag till hur förutsättningarna för uppehållstillstånd
            av humanitära skäl ska preciseras i utlänningslagen. Arbetet i
            denna kommitté har påbörjats.
          </note>
          <note>
            Vidare har en departementspromemoria som berör frågan om ny prövning
            av beslut om avvisning eller utvisning som vunnit laga kraft under
            en tid varit ute på remissbehandling. Förslaget innebär bland
            annat att det nuvarande institutet ny ansökan om uppehållstillstånd
            försvinner och att reglerna som behandlar verkställighetshinder
            i stället utvecklas.
          </note>
          <note>
            Svaret på Kalle Larssons fråga är att jag för närvarande inte
            avser att vidta några övriga särskilda åtgärder för att styra
            rättstillämpningen när det gäller bedömningen av självmordsrisk
            i utlänningsärenden.
          </note>
          <note>
            Jag vill inte föregripa resultatet av den parlamentariska kommitténs
            arbete eller remissbehandlingen av departementspromemorian.
          </note>
          <note type="speaker">
            Anf. 42 KALLE LARSSON (v):
          </note>
          <note>
            Herr talman! Jag har i flera debatter med socialdemokratiska
            företrädare och med företrädare för de myndigheter som ansvarar
            för utlänningsärenden diskuterat det vi menar är en hårdnande
            praxis inom svensk flyktingpolitik. Det är inte alltid lätt att
            bevisa eller påvisa att så är fallet. Om man hänvisar till enskilda
            fall och berättar hur verkligheten faktiskt ser ut får man svaret:
            Enskilda fall kan vi inte diskutera.
          </note>
          <note>
            Om man talar om lagen är den inte de facto förändrad sedan 1988/89.
          </note>
          <note>
            I detta fall har vi hittat åtminstone två tecken som vi tycker
            är värda att diskutera med migrationsministern när det gäller
            möjligheten att få uppehållstillstånd av humanitär art, nämligen
            tanken om att självmordsrisken faktiskt är en grundläggande sådan
            risk. Detta skulle kunna vara tillfällen där man har börjat använda
            sig av en alltmer hårdnande praxis.
          </note>
          <note>
            Vi bedömer det från vår sida som att Utlänningsnämnden har börjat
            utveckla en praxis som går ut på att självmordsrisk måste kunna
            kopplas till ett psykiskt sjukdomstillstånd för att kunna beaktas
            som skäl för uppehållstillstånd. Detta är tvärtemot vad Johan
          </note>
          <note>
            Cullberg, Socialstyrelsens vetenskapliga råd i allmän psykiatri,
            avgav i sitt yttrande 1986 när man diskuterade förarbetena till
            den nu gällande utlänningslagen.
          </note>
          <note>
            Det handlar om den i svaret upptagna skriften
          </note>
          <note>
            Utlänningslagen med kommentarer där skillnaden i vad man väljer
            att citera är uppenbar från 1999 till
          </note>
          <note>
            2002. Det handlar också om den PM som upprättades den 10 januari
            2000 av Utlänningsnämndens generaldirektör Göran Håkansson, där
            man tydligt och klart anger att för att självmordsrisk ska kunna
            anges som ett skäl till att få uppehållstillstånd av humanitära
            skäl så måste det kunna kopplas till ett psykiskt sjukdomstillstånd.
            Detta går alltså tvärtemot de yttranden som avgavs när man i förarbetena
            till lagen diskuterade frågan.
          </note>
          <note>
            Här ser man alltså tecken, menar vi, på att svensk flyktingpolitik
            i det här avseendet faktiskt har hårdnat i sin praxis.
          </note>
          <note>
            I stället för att diskutera den frågan väljer migrationsministern
            att lyfta upp ett antal andra frågor, och dem kan vi mycket väl
            också diskutera, till exempel huruvida det är möjligt att påverka
            praxis genom att ge ut skrifter av den här karaktären. Min avsikt
            är självfallet inte - det skulle aldrig falla mig in - att hindra
            någon människa, någon institution eller något organ att ge ut
            vilka tidskrifter och böcker man vill, så länge de faller inom
            lagens råmärken. Faktum är dock att det finns någonting som heter
            rättsvetenskaplig doktrin, och genom detta har man möjlighet att
            påverka och att ta hänsyn till viktiga verk som inte är vare sig
            förarbeten eller lagstiftningen i sig när man tar ställning till
            hur praxis utvecklas.
          </note>
          <note>
            Nog måste väl en skrift som utlänningslagen med kommentarer vara
            en del av den doktrinen. Nog måste väl dessutom de PM som har
            upprättats inom
          </note>
          <note>
            Utlänningsnämnden vara en annan del av den doktrinen. Där ser
            vi nu, menar vi, tydligt och klart att man har förändrat praxis
            när det gäller möjligheten att få uppehållstillstånd av humanitära
            skäl just på grund av självmordsrisken.
          </note>
          <note type="speaker">
            Anf. 43 Statsrådet JAN O KARLSSON (s):
          </note>
          <note>
            Herr talman! Om det har funnits något som kunnat uppfattas som
            en raljant ton i detta vill jag understryka att det inte varit
            min avsikt. Vi rör oss här på ett oerhört laddat och grannlaga
            område. Jag går också gärna in i en mer inträngande analytisk
            diskussion med Kalle Larsson om detta, inte minst som indikator
            på om vi skulle ha skärpt politiken.
          </note>
          <note>
            När det gäller detta med praxis och doktrin var det visserligen
            en tid sedan jag läste propedeutiska kursen i juridik 1957, men
            jag tror att samma grundläggande idé gäller om skillnaden däremellan.
            För att en doktrin ska kunna övergå i praxis fordras det någonting
            annat, nämligen någon handling av de berörda konstitutionella
            organen. Även om vi kan ha en diskussion kring doktrinens långsiktiga
            inverkan på praxis kan man alltså inte omedelbart översätta doktrinära
            uttalanden till att Domstolsverket eller förvaltningen har börjat
            tillämpa lagarna på ett nytt sätt.
          </note>
          <note>
            Jag håller med om att man mycket väl kan se detta som ett uttryck
            för ett förändrat samhällsklimat. Jag tycker också att det är
            en angelägen debatt som Kalle
          </note>
          <note>
            Larsson tar upp. Vi har ju sett ett hårdnande samhällsklimat
            på flyktingpolitikens område i Europa under de senaste 10-15 åren.
            Jag menar att vi i Sverige kan glädja oss åt motsatsen. Från den
            här talarstolen talades det i positiva ordalag om barn i Afrika
            som åts upp av lejon av Ny demokrati i början av 90-
          </note>
          <note>
            talet. Sådant är försvunnet, men i kammarens protokoll finns
            det sådana hemskheter.
          </note>
          <note>
            Under min tid som ansvarigt statsråd tycker jag att vi har fått
            en samtalston och en diskussion som jag är glad över och belåten
            med. Jag tycker att den blivit mer analytisk och mer framåtsyftande.
            Och det behövs, för vad vi talar om här är ett oerhört svårt område
            att avgöra.
          </note>
          <note>
            Jag läser inte den här kommentaren som en skärpning av hållningen.
            Framför allt finns ju båda upplagorna tillgängliga, och därför
            tycker jag inte att man kan läsa in det på det sättet.
          </note>
          <note>
            Man kan däremot ställa sig frågan om det förslag som jag själv
            har lagt fram om att slopa ny ansökan och i stället ha en annan
            typ av säkerhetsventil vid verkställighet av lagakraftvunna beslut
            skulle kunna ses som en skärpning. Vi kan då titta på de reaktioner
            som vi har fått från fackkunnigt håll, från barnpsykiatri och
            barnläkare. Senast i dag skrev en av de mer kunniga kolumnisterna
            i Dagens Nyheter: Jan O
          </note>
          <note>
            Karlsson har rätt, men det är fel tid. Det kan jag gärna diskutera,
            liksom annat vi behöver göra för att förbättra det. Ser man på
            allt detta tycker jag att vi tvärtom ser en humanisering av hela
            debatten. Detta har jag själv velat sammanfatta i slagordsmässiga
            former:
          </note>
          <note>
            en demokratisk front mot främlingsfientligheten.
          </note>
          <note>
            Jag tycker alltså inte att vi ska utläsa detta som en skärpning
            av flyktingpolitiken. Jag har dock full förståelse för behovet
            av att diskutera detta, eftersom det rör sig om utomordentligt
            grannlaga och svårbedömda frågor. Jag avlyssnar gärna ytterligare
            argument i frågan från Kalle Larsson.
          </note>
          <note type="speaker">
            Anf. 44 KALLE LARSSON (v):
          </note>
          <note>
            Herr talman! Det är utmärkt om vi kan ha en rimlig samtalston
            i den här debatten. Men det räcker inte riktigt, tycker jag, att
            som migrationsministern i allt väsentligt gör hänvisa till att
            det finns strömningar i
          </note>
          <note>
            Europa som ser annorlunda ut än vad vi har i den svenska debatten.
            Det finns det som är värre, men det räddar inte svensk flyktingpolitik
            undan den ganska grundläggande kritik som vi som parti, många
            andra partier i den här kammaren och en lång rad frivilligorganisationer
            nu riktar mot den hårdnande svenska flyktingpolitiken och praxisen.
          </note>
          <note>
            Vi har gett ett antal exempel i tidigare debatter.
          </note>
          <note>
            Nu diskuterar vi ett mycket konkret sådant exempel.
          </note>
          <note>
            Det är riktigt att det inte finns någon självklar och automatisk
            överföring från doktrin till praxis. Men låt mig göra en jämförelse
            mellan två citat.
          </note>
          <note>
            Det ena är hämtat från det yttrande som Johan
          </note>
          <note>
            Cullberg, Socialstyrelsens vetenskapliga råd i allmän psykiatri,
            gjorde 1986. Han säger där:
          </note>
          <note>
            Krisreaktioner med stark upplevelse av hopplöshet och hjälplöshet
            är således en icke ovanlig utlösande orsak till självmord. Att
            därför kunna avgöra en sådan risk som bedömts av specialistpsykiatriker
            utan att göra en egen undersökning är inte försvarbart.
          </note>
          <note>
            Suicidium har alltså inte en ovillkorlig koppling till psykisk
            sjukdom. Om det vore så skulle den psykiatriska riskbedömningen
            vara betydligt enklare.
          </note>
          <note>
            Så långt Johan Cullberg.
          </note>
          <note>
            Jag citerar sedan den PM som är upprättad inom
          </note>
          <note>
            Utlänningsnämnden:
          </note>
          <note>
            Nämnden gör den bedömningen att hot om självdestruktiva handlingar
            för att i princip beaktas bör ha någon koppling till ett psykiskt
            sjukdomstillstånd.
          </note>
          <note>
            Dessa två citat står, menar jag, i skarp kontrast till varandra.
            Här måste vi avgöra och fundera över: Vad är egentligen det rimligaste?
            Är det en skillnad? Finns det en glidning? Jag har gett ett par
            exempel på att den glidningen faktiskt försiggår. Jag skulle kunna
            ge ett antal exempel av konkret karaktär där vi också ser de faktiska
            konsekvenserna av att praxis har förändrats på den här punkten.
          </note>
          <note>
            Jag är medveten om att varken migrationsministern eller den här
            kammaren diskuterar enskilda fall i sig, men vi ska vara medvetna
            om att det finns många sådana fall där det är uppenbart att man
            gör en hårdare bedömning i dag - grundat, skulle jag vilja hävda,
            på den doktrin som vi nu talar om och som är upprättad, dels med
            utlänningslagen och dess kommentarer, dels med den PM som är upprättad
            inom myndigheten själv.
          </note>
          <note type="speaker">
            Anf. 45 Statsrådet JAN O KARLSSON (s):
          </note>
          <note>
            Herr talman! Cullbergs uttalande är ett principiellt och generellt
            uttalande, och det är oerhört svårt att utifrån detta tillämpa
            det på de faktiska fall där Utlänningsnämnden har fattat beslut.
            Håkanssons promemoria är inte heller praxisbildande. Det är Utlänningsnämndens
            beslut som är praxisbildande, inte en enskild promemoria i Utlänningsnämnden.
            Man kan alltså inte ens uppfatta den som styrande för Utlänningsnämndens
            beslut.
          </note>
          <note type="speaker">
            Anf. 46 KALLE LARSSON (v):
          </note>
          <note>
            Herr talman! Jag ser fram emot en förnyad diskussion i frågorna
            där vi har med oss både en ny ansökan och den promemoria som finns
            ute på remiss. Jag ska gärna läsa remissvaren inom några dagar.
            Dessutom ser jag fram emot arbetet i den utredning som nu ska
            ta vid. Vi kommer att få anledning att mycket djupt ge oss in
            i frågorna. Vi kommer att göra det utifrån utgångspunkten att
            det vi ser i verkligheten också har en bakgrund.
          </note>
          <note>
            Vi ser i verkligheten att det i dag är avsevärt svårare att få
            uppehållstillstånd av humanitära skäl. Det räcker inte att man
            är självmordsbenägen, utan det måste vara kopplat till ett psykiskt
            sjukdomstillstånd.
          </note>
          <note>
            Så gör Utlänningsnämnden i dag sina bedömningar.
          </note>
          <note>
            Vi är djupt oroade över detta. Vi menar att det faktiskt i praktiken
            innebär att människor riskerar att genomföra sina självmord, därför
            att man från nämndens sida inte tar hänsyn till att det kan finnas
            skäl av humanitär karaktär för att få uppehållstillstånd.
          </note>
          <note>
            Överläggningen var härmed avslutad.
          </note>
          <note>
            Ajournering
          </note>
          <note>
            Kammaren beslutade kl. 16.31 på förslag av talmannen att ajournera
            förhandlingarna till kl. 18.00.
          </note>
          <note>
            Återupptagna förhandlingar
          </note>
          <note>
            Förhandlingarna återupptogs kl. 18.00.
          </note>
          <note>
            9 § Svar på interpellation 2002/03:282 om offer för trafficking
          </note>
          <note type="speaker">
            Anf. 47 Statsrådet JAN O KARLSSON (s):
          </note>
          <note>
            Herr talman! Tina Acketoft har frågat mig vilka åtgärder jag
            avser vidta för att Sverige bättre ska leva upp till FN:s konvention
            om de mänskliga rättigheterna och vilka åtgärder jag avser vidta
            för att konkret förbättra situationen för offer för människohandel.
          </note>
          <note>
            Till att börja med vill jag understryka att regeringen delar
            frågeställarens engagemang i kampen mot människohandel och för
            att hjälpa och stödja dess offer. Det krävs ett multidisciplinärt
            synsätt i detta arbete. Regeringen arbetar mycket aktivt inom
            flera olika politikområden, däribland inom dem som jag ansvarar
            för, migration och utvecklingssamarbete.
          </note>
          <note>
            Människohandel är en av vår tids grövsta kränkningar av den mänskliga
            värdigheten. Sverige driver mycket aktivt frågan om människohandel,
            framför allt handel med kvinnor och barn, både nationellt och
            regionalt liksom på global nivå. Frågan var bland annat prioriterad
            under Sveriges ordförandeskap i
          </note>
          <note>
            Europeiska unionens ministerråd. Medlemsstaterna enades då bland
            annat om definitionerna av straffbar människohandel för sexuell
            exploatering och arbetskraftsexploatering.
          </note>
          <note>
            Sverige har även inom ramen för EU:s regionala samarbete med
            Asien och Afrika tagit initiativ till gemensamma åtgärder mot
            människohandel. Det handlar om förebyggande åtgärder, effektiv
            lagstiftning och stöd till offren för människohandel.
          </note>
          <note>
            Sveriges utvecklingssamarbete fyller en viktig roll i arbetet
            med att förebygga och bekämpa människohandel. Regeringen har färdigställt
            en strategi för hur utvecklingssamarbetet kan användas i detta
            avseende.
          </note>
          <note>
            Under de senaste åren har Sverige bara i Central- och
          </note>
          <note>
            Östeuropa, inklusive västra Balkan och före detta
          </note>
          <note>
            Sovjetunionen, satsat mer än en halv miljard kronor i projekt
            för att förbättra situationen för utsatta barn, ungdomar och familjer
            samt för att bekämpa människohandel. Drygt 100 miljoner kronor
            avser direkt människohandelsrelaterade insatser. Här finns många
            projekt som syftar till att förbättra situationen för både offer
            och potentiella offer för människohandel.
          </note>
          <note>
            Sverige är också drivande i arbetet runt Östersjön.
          </note>
          <note>
            Under 2002 pågick en gemensam informationskampanj mot handel
            med kvinnor i de nordiska och baltiska länderna. Som ett resultat
            av denna kampanj har länderna beslutat undersöka möjligheterna
            att stödja utvecklandet och genomförandet av ett multilateralt
            samarbetsprojekt mellan de nordiska och baltiska länderna rörande
            bistånd och skydd för offer för människohandel i destinationsländerna
            samt säker och planerad reintegration för offer för människohandel
            som återvänder till sina hemländer. Dessutom har
          </note>
          <note>
            Sverige initierat en kartläggning och insats mot handel med kvinnor
            i Barentsregionen som kommer att inledas under hösten 2003.
          </note>
          <note>
            I det sammanhanget skulle jag speciellt vilja nämna en konferens
            mot handel med barn i Helsingfors i juni, organiserad av bland
            andra svenska ambassaden i Helsingfors, där frågan om stöd till
            offren kommer att tas upp.
          </note>
          <note>
            Sverige stöder också aktivt arbetet som pågår i
          </note>
          <note>
            Organisationen för Säkerhet och Samarbete i Europa
          </note>
          <note>
            (OSSE) med att ta fram en handlingsplan mot människohandel.
          </note>
          <note>
            Herr talman! Som Tina Acketoft själv påpekar går det inte att
            med ord beskriva vidrigheterna bakom människohandeln. De som cyniskt
            och hänsynslöst utnyttjar dessa utsatta personer ska bestraffas
            med kännbara påföljder. Offren för människohandel ska ha rätt
            till upprättelse.
          </note>
          <note>
            För att detta ska vara möjligt förutsätts att offren har möjlighet
            att medverka i brottsutredningar och rättegångar. Det krävs mod
            och styrka att ännu en gång konfronteras med de gärningsmän som
            så hänsynslöst förnedrat och hotat dessa människor, främst kvinnor
            och barn. Det är därför av stor vikt att offer för människohandel
            får rätt till skydd och stöd så att de vågar vittna i en rättegång.
          </note>
          <note>
            Tina Acketoft har frågat mig vilka åtgärder jag avser att vidta
            för att konkret förbättra dessa kvinnors situation.
          </note>
          <note>
            Regeringen gav redan i november 2000 Anhörigkommittén i uppdrag
            att utreda hur vi kan ge offren för människohandel rättsligt och
            annat stöd så att de kan bistå i utredningar. Anhörigkommitténs
            betänkande har remissbehandlats och är för närvarande under beredning
            i Regeringskansliet. Kommittén föreslår bland annat att offer
            för människohandel ska kunna ges tidsbegränsade uppehållstillstånd
            för att närvara vid brottsutredning och rättegång och då ha rätt
            till hälso- och sjukvård och annat socialt bistånd.
          </note>
          <note>
            Detta gäller naturligtvis alla offer för människohandel, såväl
            kvinnor och flickor som män och pojkar.
          </note>
          <note>
            Det är också viktigt att påpeka att offer för människohandel
            redan i dag kan ansöka om asyl och har rätt till en individuell
            bedömning av skyddsbehov eller humanitära skäl.
          </note>
          <note>
            Min ambition är att så snart som möjligt kunna lägga fram ett
            lagförslag som stärker skyddet för offren. Det kommer att förbättra
            möjligheterna att lagföra den här typen av brott. De som utsatts
            för brott ska ha rätt till nödvändigt socialt och psykologiskt
            stöd förutom det rättsliga stöd som kan ges under rättsprocessen
            i form av målsägandebiträde och stödpersoner.
          </note>
          <note type="speaker">
            Anf. 48 TINA ACKETOFT (fp):
          </note>
          <note>
            Herr talman! Jag vill tacka migrationsminister Jan
          </note>
          <note>
            O Karlsson för att vi har möjlighet att ha den här debatten i
            kväll.
          </note>
          <note>
            I går var jag i Simrishamn i Skåne och pratade bland annat om
            människohandel med ungdomar på en gymnasieskola. Simrishamn ligger
            väldigt nära
          </note>
          <note>
            Ystad, i Ystad går färjorna till Polen, så de här ungdomarna
            har kanske lite mer kunskap än andra ungdomar i Sverige om just
            människohandel och prostitution. Jag berättade naturligtvis att
            jag skulle ha en debatt här i kammaren i dag och fick då frågan
            hur jag trodde att migrationsministern skulle svara och hur han
            skulle agera. Det är ganska märkligt, men trots att detta är min
            första debatt med migrationsministern svarade jag att jag trodde
            att han skulle vara utsökt charmig och förstående och försäkra
            mig att han och regeringen insåg problemet och vikten av frågan
            och redan hade vidtagit kraftfulla åtgärder.
          </note>
          <note>
            Allt är gott och väl, och Sverige agerar ansvarskännande, starkt
            och övertygande med humanismen i fokus.
          </note>
          <note>
            Min interpellation föregicks av en skriftlig fråga till fyra
            ministrar för att få ansvarsfördelningen för de offer för människohandeln
            som finns i Sverige utredd. Det var jämställdhetsministern, justitieministern,
            socialministern och migrationsminister Jan O
          </note>
          <note>
            Karlsson. Han var också den som kände sig mest manad att svara,
            varpå jag riktade min interpellation till Jan O Karlsson och fick
            så gott som ordagrant samma svar som på den skriftliga frågan.
            Först en lång och detaljerad redogörelse för att man inser det
            fruktansvärda brott som de här kvinnorna och även barn utsätts
            för och sedan hur Sverige agerar i frågan i utlandet.
          </note>
          <note>
            Om agerandet i Sverige säger han: "Regeringen gav redan i november
            2000 Anhörigkommittén i uppdrag att utreda". Ordet "redan" kan
            man naturligtvis se som att det var en dygd att man insåg problemet
            redan då, för år 2000 var detta ett helt nytt problem. Ingen visste
            egentligen vad trafficking var för någonting. Men man kan också
            se detta "redan" som att vi fortfarande i dag inte har sett vad
            som har kommit ut av Anhörigkommitténs uppdrag. Jag börjar förstå
            att tålamod är den bästa dygden i det här huset, men har inte
            tiden ändå på något sätt gått så långt att vi borde kunna få ett
            aktivt agerande?
          </note>
          <note>
            Han säger vidare: "Min ambition är att så snart som möjligt kunna
            lägga fram ett lagförslag som stärker skyddet för offren." Detta
            "så snart som möjligt" gör mig lite rädd, om man ser på att vi
            redan i november 2000 tillsatte en kommitté.
          </note>
          <note>
            Det är möjligt att min fråga var otydlig. Jag tyckte att jag
            genom att redogöra för offrens situation i Sverige och fråga ministern
            vilka åtgärder han avsåg att vidta för att konkret förbättra dessa
            kvinnors situation skulle få ett svar om just vad han avsåg att
            göra här hemma i Sverige för dessa kvinnor. Jag tror nämligen
            att vi är tämligen överens om den internationella bilden och orsakerna
            bakom människohandeln. Det är ett fattigdoms- och ett jämställdhetsproblem
            i både avsändar- och mottagarländerna. Det såg jag tydligt framför
            allt när jag var i Moldavien i våras för att bättre kunna skapa
            mig en bild av hur den här handeln fungerar och hur den ska förebyggas.
          </note>
          <note>
            Är det så att ministern har missförstått min fråga och därför
            inte svarar på vad han och regeringen avser att göra för att förbättra
            offrens situation här hemma i Sverige? Det är egentligen min enda
            fråga just nu.
          </note>
          <note type="speaker">
            Anf. 49 HILLEVI ENGSTRÖM (m):
          </note>
          <note>
            Herr talman! Tina Acketoft har belyst en del problem som finns
            kring trafficking på ett bra sätt. Jag vill också påpeka att Anhörigkommittén
            har arbetat ganska lång tid. Vi hade förväntat oss en proposition
            på riksdagens bord under våren. Jag ställer också frågan: Varför
            har man inte kunnat bryta loss just frågan om brottsoffren och
            vad som ska hända med dem lite tidigare?
          </note>
          <note>
            Jag har gjort besök i både Lettland och Litauen, och jag har
            förstått att det är väldigt svårt för kvinnor att återvända särskilt
            till de här länderna efter att de har vittnat om så här grova
            brott. Människohandel är efter narkotika- och vapenbrott den typ
            av grov gränsöverskridande kriminalitet som omsätter allra mest
            pengar. De som håller på med det här är alltså grova kriminella
            personer. I de baltiska länderna är polisen ofta korrumperad,
            och det finns också förgreningar inom polisen där man håller på
            med trafficking. Därför är inte polisen någon som kvinnorna med
            speciellt gott förtroende kan vända sig till när de tvingas tillbaka.
          </note>
          <note>
            De frivilligorganisationer som finns har också väldigt lite stöd,
            så de kan inte erbjuda något skyddat boende eller så mycket annat
            för kvinnor som återvänder till dessa länder.
          </note>
          <note>
            Ett av sätten att få bukt med den här kriminaliteten är att kvinnorna
            förmås vittna i rättegångar mot gärningsmännen. Det är alltså
            på grund av kvinnornas vittnesmål som personer kan bli lagförda
            och dömda till fängelse och senare utvisade. Det finns sällan
            teknisk bevisning, och därför är det så oerhört angeläget att
            kvinnorna stöds i den rättsliga processen.
          </note>
          <note>
            Ett annat problem här i Sverige för dessa kvinnor är problematiken
            med allas ansvar-ingens ansvar. Det är någonting som särskilt
            brottsoffer drabbas dubbelt av. Först har de varit inblandade
            och blivit offer för den här grymma människohandeln, prostitutionen,
            det grova våldet och hoten. Sedan börjar den rättsliga processen,
            och de möter poliser, åklagare, domstolspersonal och domare. De
            har en försvarsadvokat och målsägarbiträde. De får kontakt med
            socialtjänstens ekonomihandläggare för att få pengar för att kunna
            vara kvar i Sverige en tid. De har kontakt med sjukvård, rättsläkare,
            Migrationsverket med flera.
          </note>
          <note>
            Men vem är det egentligen som ansvarar för kvinnan? Jag menar
            att det måste vara en person som blir kvinnans kontaktperson gentemot
            alla dessa myndighetspersoner. Det kan inte vara så att kvinnan,
            förutom att vara traumatiserad, ska behöva ha alla dessa kontakter.
            Det verkar inte professionellt.
          </note>
          <note>
            Jag menar att det behövs en individuell plan för att se till
            kvinnans egna behov. Det finns kanske hos en del ett önskemål
            om att komma tillbaka till sitt hemland, om hon då kan tillförsäkras
            skydd, stöd och hjälp i form av ett skyddat boende och studier
            som kan leda till egen försörjning och så vidare.
          </note>
          <note>
            Det behöver byggas upp ett samarbete mellan de frivilligorganisationer
            som finns i dessa länder. Det behövs framför allt ett ekonomiskt
            stöd på hemmaplan så att de inte tvingas tillbaka i prostitution.
            Risken är också stor att de utsätts för repressalier och blir
            tvångsåterrekryterade till den kriminella verksamheten. Men i
            de fall kvinnan själv ser det som den enda möjligheten, och det
            bedöms som den enda utvägen, måste hon kunna få permanent uppehållstillstånd
            i
          </note>
          <note>
            Sverige. Det är den frågan som jag skulle vilja få belyst lite
            mer av ministern.
          </note>
          <note type="speaker">
            Anf. 50 Statsrådet JAN O KARLSSON (s):
          </note>
          <note>
            Herr talman! Jag får tacka för det charmfulla. Jag vill återgälda
            detta. Jag ligger nog trea här.
          </note>
          <note>
            Jag får till att börja med säga att jag inom mycket kort tid,
            inom en månad, kommer att lägga fram ett lagförslag tillsammans
            med en del andra strategiska förslag när det gäller kampen i Sverige
            mot människohandel. Jag har inte hunnit göra det till den här
            debatten, men vi kanske får tillfälle att återkomma när lagrådsremissen
            är lagd. Jag vågar lova, för riksdagens protokoll, att allt ska
            vara framlagt inom en månad.
          </note>
          <note>
            Jag vill gärna redovisa ett synsätt som innebär att när vi nu
            gör detta ska vi se det i samband med den här brottslighetens
            gränsöverskridande karaktär. Det framgick inte minst av Hillevi
            Engströms inlägg att hela den här strategin måste ses som gränsöverskridande.
            Det kom också i den avslutande frågan om människor som kommer
            utifrån, nämligen hur vi ska handskas med deras skyddsbehov när
            det föreligger.
          </note>
          <note>
            Därför menar jag att det är svårt att angripa hela det här problemkomplexet
            utan att se att det har internationella återverkningar. I vår
            strategi har vi gjort det. Det är därför som vi har lagt detta
            som en hel strategi i vår biståndspolitik. Det finns ingen anledning
            att se ned på den delen av vår verksamhet - den är oerhört viktig
            för att göra det möjligt för oss att agera också här i vårt land.
          </note>
          <note>
            Jag vill gärna understryka - det kan naturligtvis låta övermaga
            av mig att deklarera det - att jag har samma uppfattning om företeelsen
            som Tina Acketoft. Varför har regeringen inte gjort mer? Vi ska
            vara klara över att denna brottsbeskrivning inte är ens ett år
            gammal. Det är egentligen ganska sent som det har uppstått ett
            tydligt och klart medvetande om räckvidden av den här typen av
            brottslighet - slavhandeln eller vad vi nu ska kalla den.
          </note>
          <note>
            Jag kan inte låta bli att berätta om ett samtal jag hade med
            Anita Gradin när vi båda var nya i var sin
          </note>
          <note>
            EU-institution 1995 och hon tog upp den här frågan i kommissionen.
            De satt och viskade med varandra och fnissade och sade att hon
            väl såg i syne. Det var först
          </note>
          <note>
            Dutrouxskandalen i Belgien 1997 som gjorde att det här över huvud
            taget togs på allvar. Det är fråga om ett seende.
          </note>
          <note>
            Sedan är jag den förste att hålla med om att det krävs en utveckling
            av strategier på många olika områden. Det gäller ensamkommande
            barn, samarbetet runt Östersjön och polissamarbete. Frivilligorganisationerna
            nämndes. Frivilligorganisationerna i
          </note>
          <note>
            Baltikum är fruktansvärt svaga, och vi behöver säkert stärka
            dem. När vi nu arbetar vidare med frågan om ensamkommande barn,
            som väldigt mycket vetter mot det här problemet, inser vi - eftersom
            vi har tagit upp det samarbetet med frivilligorganisationerna
            här
          </note>
          <note>
            - att de är väldigt svaga på andra sidan Östersjön. Vi måste
            därför se till att hjälpa till även där. Jag återkommer gärna
            till det.
          </note>
          <note>
            Jag ska gärna i mitt nästa inlägg gå in på en mer inträngande
            analys av frågeställningen om permanent uppehållstillstånd. Grundinställningen
            är att det inte ska vara en automatik i det här. Vi kan få en
            kontraproduktiv effekt om vi säger att kvinnor som befinns vara
            offer av detta automatiskt ska ha uppehållstillstånd. Det kan
            leda till att vi ger upphov till de problem som vi försöker bidra
            till att lösa.
          </note>
          <note type="speaker">
            Anf. 51 TINA ACKETOFT (fp):
          </note>
          <note>
            Herr talman! Tack för det förtydligandet. Det förs då till protokollet
            att vi inom detta riksdagsår ska ha ett förslag på bordet. Det
            ser vi fram mot.
          </note>
          <note>
            Det är naturligtvis en gränsöverskridande strategi.
          </note>
          <note>
            Jag påpekade också att jag tror att vi är överens om det. Detta
            är framför allt en bistånds- och utbildningsfråga. Det kan också
            föras till protokollet att medan
          </note>
          <note>
            Folkpartiet vill höja biståndet vill Socialdemokraterna dra ned
            det. En av orsakerna till att vi vill höja biståndet är just att
            vi ser att trafficking är en del av fördelningspolitiken, där
            den alltså har brustit.
          </note>
          <note>
            Jan O Karlsson säger att man inte per automatik vill bevilja
            dessa offer permanent uppehållstillstånd.
          </note>
          <note>
            Vi ser naturligtvis också risken i detta, om man helt plötsligt
            har en biljett in i landet, alltså inte kvinnorna utan brottslingarna.
            Men i dag är det per automatik så att de inte får stanna i landet.
          </note>
          <note>
            Man säger mycket vackert att de naturligtvis kan ansöka om asyl
            - redan i dag, till och med - och få det av humanitära skäl. Men
            vi vet också att praxis agerar emot detta uttalande. Vi vet att
            man inte får uppehållstillstånd av humanitära skäl om man har
            varit offer för trafficking. Migrationsverket säger klart att
            man har problem här.
          </note>
          <note>
            Senast för några månader sedan var det en flicka som utvisades
            från Malmö. Hon fick enkel biljett tillbaka till Polen. Dessutom
            vet de vid polska gränsen inte ens att hon kommer, vilket innebär
            att de som vet att hon kommer är de som skickade ut henne till
          </note>
          <note>
            Sverige en gång i tiden. Sannolikheten är betydligt större att
            hon i dag är i deras klor än att hon sitter hemma och läser tidningen.
          </note>
          <note>
            Jag förstår naturligtvis problematiken - den är otroligt stor.
            Detta var någonting som helt plötsligt slog oss alla i ansiktet
            någon gång kring 2001. Det var ett problem som vi inte ville se
            innan dess - vi vet att det har existerat tidigare. Att det ska
            behöva ta så lång tid kan jag inte förstå, när vi i dag förmodligen
            har stöd i svensk lagstiftning för att se dessa kvinnor som en
            skyddsvärd grupp och ge dem tillfälligt uppehållstillstånd.
          </note>
          <note type="speaker">
            Anf. 52 HILLEVI ENGSTRÖM (m):
          </note>
          <note>
            Herr talman och herr minister! Vi har nog i mångt och mycket
            exakt samma uppfattning om att det behövs göras saker. Det jag
            är angelägen om och orolig för är de kvinnor som redan i dag har
            skickats tillbaka som vi inte vet vart de har tagit vägen, om
            de lever eller om de över huvud taget har klarat sig i sina tidigare
            hemländer, och de som i dag är på väg att tvingas tillbaka.
          </note>
          <note>
            Jag menar att man i dag måste ändra rutinerna så att man har
            en kontakt på ett mycket bättre sätt innan hemvändandet sker med
            myndigheter, i det fall det fungerar, eller frivilligorganisationer.
            Det finns trots allt frivilligorganisationer som med ekonomiskt
            stöd i ökad omfattning kan ta emot kvinnorna, möta dem, hjälpa
            dem tillrätta och ge dem en fristad. Det ska inte behöva dröja
            ytterligare år förrän det sker.
          </note>
          <note>
            På något sätt glömmer vi bort att det är brottsoffer som varit
            utsatta för väldigt grova kränkningar. Det är inte samma problem
            för många andra som kommer till Sverige. Jag vågar påstå att dessa
            kvinnor, flickor och barn är från de allra sämsta förhållandena.
            Redan innan de har kommit till Sverige är de väldigt utsatta.
          </note>
          <note>
            Vi i Sverige har ett stort ansvar innan vi skickar tillbaka dem,
            som sker i dag. Jag vill erinra om att det skyndar.
          </note>
          <note type="speaker">
            Anf. 53 Statsrådet JAN O KARLSSON (s):
          </note>
          <note>
            Herr talman! För att inte detta ska leda till en livslång fiendskap
            vill jag säga att jag inte har lovat någon proposition inom en
            månad utan en lagrådsremiss.
          </note>
          <note>
            Vad beträffar biståndet ökar det innevarande år med 2 miljarder.
            Jag kan alltid få lite mer. Men under åtstramningstider när vi
            skär ned väganslagen i
          </note>
          <note>
            Norrland med 1 ½ miljard är jag ganska belåten med att man kallar
            det en minskning att biståndet ökar med 2 miljarder. Tack för
            allt stöd. Vi lägger inom kort fram en biståndsproposition där
            biståndet kommer att öka ytterligare. Jag är glad över att kunna
            stå med stöd för våra ambitioner där.
          </note>
          <note>
            Jag gläder mig åt att vi är överens om risken med en automatik,
            att vi får någon form av mekanisk eller automatisk mekanism. Jag
            medger det gärna å min sida. Vi har tidigare i dag diskuterat
            en helt annan fråga, nämligen hur praxis utvecklas, doktriner,
            vilken samhällssyn vi har och så vidare.
          </note>
          <note>
            Jag kan också ställa mig den fråga som både Tina
          </note>
          <note>
            Acketoft och Hillevi Engström ställt. Varför ska det behöva ta
            så lång tid? Man kan filosofera över detta.
          </note>
          <note>
            Det är fråga om ett seende på något sätt. Det handlar om att
            förstå det vi upptäcker och ser i samhället av våldsamma missförhållanden
            som vi tidigare inte har kunnat göra oss en föreställning om.
          </note>
          <note>
            När jag under en förhandsvisning i augusti såg
          </note>
          <note>
            Lukas Moodyssons film var det en av de mera fruktansvärda upplevelser
            jag har haft när det gäller något gestaltat verk. Det var alldeles
            fruktansvärt. Jag ska erkänna att jag är gammal och att jag tycker
            att jag är en rimligt erfaren person. Men jag blev så tagen:
          </note>
          <note>
            Tänk att detta förekommer. Jag tar frågan nästan som en suck
            och en betraktelse över tillvarons villkor.
          </note>
          <note>
            Utan att det ska uppfattas som något slags försvar vill jag säga
            att vi har satsat 500 miljoner i biståndsinsatser varav 100 miljoner
            direkt för detta på västra Balkan och östra Europa. Vi har tillsammans
            med framför allt Rädda Barnen men också andra av våra egna frivilligorganisationer
            skaffat oss ett visst kunnande.
          </note>
          <note>
            Jag delar Hillevi Engströms synpunkter att vi har ett ansvar.
            Vi måste också i vår biståndsverksamhet arbeta in detta hur det
            ser ut när de kommer tillbaka.
          </note>
          <note>
            Vi har jobbat i Albanien och i andra länder i västra
          </note>
          <note>
            Balkan med kvinnor och människohandelns offer från
          </note>
          <note>
            Moldavien. En hel del av dessa pengar har också gått till att
            bygga upp något slags tillvaro i andra ändan.
          </note>
          <note>
            När vi nu arbetar med ensamkommande barn -
          </note>
          <note>
            det var ett regeringssamarbete - tog jag initiativet till att
            vi omedelbart måste koppla in frivilligorganisationerna. Annars
            kommer vi ingenstans. Jag tycker inte att vi har varit overksamma.
            Vi har arbetat. Vi har satsat ganska mycket resurser, mer än de
            flesta andra.
          </note>
          <note>
            Jag kan ta ett exempel. När vi har konferenser med Afrika om
            människohandel är det egentligen bara ett europeiskt land som
            på allvar driver samma verksamhet som vi, och det är Italien.
            Det har direkt samarbete med till exempel Nigeria. Jag måste understryka
            att vi dessutom måste missionera om detta bland våra egna samarbetspartner
            i Europeiska unionen.
          </note>
          <note>
            Vi har oerhört stora uppgifter i detta. Jag medger gärna att
            vi befinner oss i ett tidigt skede. Men vi har ändå satsat ganska
            stora resurser. Vi skaffar oss bättre kunskaper om detta så att
            vi ser till att det blir en hel process där vi inte bara betraktar
            det som ett slags vittnesverksamhet. Det handlar om människor
            som måste kunna få vård och omsorg.
          </note>
          <note>
            Det är precis som Hillevi Engström säger. Det är brottsoffer
            som vi måste hjälpa. Men det är också fråga om en gränsöverskridande
            brottslighet och en internationell fråga.
          </note>
          <note type="speaker">
            Anf. 54 TINA ACKETOFT (fp):
          </note>
          <note>
            Herr talman! Italien är naturligtvis ett av föregångsländerna.
            Men det är det också därför att det är det störst mottagarlandet
            av trafficking av kvinnor.
          </note>
          <note>
            Det har en industri som blomstrar, om jag får använda det uttrycket,
            när det gäller denna typ av verksamhet.
          </note>
          <note>
            Det är också intressant att veta att Italien har öppnat för arbetskraftsinvandring
            för denna grupp, som anses skyddsvärd. Man kommer att använda
            andra typer av regler för att ge dessa kvinnor möjlighet att arbeta
            legalt, och då inte som prostituerade utan med ett vettigt arbete.
          </note>
          <note>
            Vi talade tidigare om att ni omedelbart ville koppla in frivilligorganisationer.
            Det är då ganska intressant att veta att IOM, som är ett underorgan
            till
          </note>
          <note>
            FN som är specialiserade på detta, hittills inte haft någon kontakt.
            Det existerar ändå i 70 länder och har sitt nätverk uppbyggt där
            det tar emot kvinnor och försöker att återbörda dem till samhället
            igen.
          </note>
          <note>
            Ett första steg när man skickar tillbaka flickor som man vet
            har varit utsatta för trafficking - och det är faktiskt vad vi
            gör i dag, vi skickar tillbaka dem till avsändarländerna - hade
            varit att man åtminstone hade tagit kontakt med IOM så att det
            hade stått vid gränsen och plockat upp kvinnorna. Enligt IOM självt
            sker inte det utbytet av information.
          </note>
          <note>
            Tålamod är som sagt en dygd. Jag vill återigen säga något med
            risk för att vara tjatig, och det kommer jag att fortsätta att
            vara. Man anser att det finns stöd i svensk lagstiftning för att
            se dessa kvinnor som en skyddsvärd grupp. De borde få lov att
            stanna kvar i landet när de så önskar. Varför ska vi behöva vänta
            på utredningar för att se det som är ett faktum för många?
          </note>
          <note type="speaker">
            Anf. 55 Statsrådet JAN O KARLSSON (s):
          </note>
          <note>
            Herr talman! Jag ska inte polemisera i mitt sista inlägg utan
            tala lite om uppehållstillstånd.
          </note>
          <note>
            När det till att börja med gäller avvägningen tror jag att vi
            är överens om att permanent uppehållstillstånd måste vara förknippat
            med skyddsskäl av den typ vi i allmänhet menar med det.
          </note>
          <note>
            När det sedan gäller de tillfälliga uppehållstillstånden är jag
            lite handikappad av att det är några veckor kvar innan vi lägger
            fram ett förslag som jag tror kommer i hög grad tillgodose de
            synpunkter som
          </note>
          <note>
            Tina Acketoft och Hillevi Engström här har fört fram.
          </note>
          <note>
            När det gäller IOM måste jag kontrollera det lite mer noga. Det
            arbete som vi började med att bygga upp på västra Balkan om detta
            inom ramen för stabilitetspakten skedde just tillsammans med IOM.
            Vi har ett samarbete med IOM som vi har bedrivit vid bland annat
            trafficking-frågor. Det vill jag kontrollera.
          </note>
          <note>
            Mitt intryck är att vi har haft det arbetet. Det har i hög grad
            bidragit till att förbättra våra kunskaper på området. De ganska
            hyfsade resultat för detta som vi har haft i vår biståndsverksamhet
            beror just på att vi har använt IOM som samarbetspartner i väldigt
            många stycken.
          </note>
          <note>
            Jag får återkomma till om det i ärendehanteringen i Migrationsverket
            på något sätt har brustit på den punkten. När det gäller den biståndsrelaterade
            verksamheten har vi mycket goda erfarenheter av just samarbetet
            med IOM.
          </note>
          <note>
            Överläggningen var härmed avslutad.
          </note>
          <note>
            10 § Svar på interpellation 2002/03:283 om anhöriginvandring
          </note>
          <note type="speaker">
            Anf. 56 Statsrådet JAN O KARLSSON (s):
          </note>
          <note>
            Herr talman! Anne-Marie Ekström har frågat mig om jag avser att
            vidta åtgärder för att inte ytterligare försena genomförandet
            av de förslag som Anhörigkommittén lagt fram i sitt delbetänkande
            Vår anhöriginvandring (SOU 2002:13)
          </note>
          <note>
            I ett frågesvar nyligen till Anne-Marie Ekström
          </note>
          <note>
            (2002/03:497) gjorde jag den bedömningen att regeringen inte
            separat borde ta ställning till Anhörigkommitténs förslag om anhöriginvandring
            eftersom det var samma slags frågor som diskuterades i förhandlingarna
            om ett rådsdirektiv om familjeåterförening. Enighet föreligger
            nu mellan medlemsstaterna om innehållet i ett sådant direktiv.
            Det formella beslutet väntas bli fattat inom kort. Regeringen
            kommer därefter att låta utreda hur direktivet ska genomföras
            i
          </note>
          <note>
            Sverige och efter remissbehandling av utredningens förslag lämna
            en proposition till riksdagen. Beslutet ska vara genomfört inom
            två år från det att direktivet har offentliggjorts i Europeiska
            unionens officiella tidning.
          </note>
          <note>
            Anne-Marie Ekström anser att det bör vara enkelt att med utgångspunkt
            från Anhörigkommitténs utredning beakta också rådsdirektivet i
            en proposition och annars komplettera vid senare tillfälle om
            direktivet skulle skapa ett sådant behov. Till detta vill jag
            framhålla kravet att varje lagförslag som regeringen lämnar till
            riksdagen ska vara erforderligt berett. Den ovan beskrivna ordningen
            är avsedd att uppfylla detta beredningskrav. Jag avser inte att
            föreslå regeringen att samtidigt som en utredning görs av hur
            rådsdirektivet ska genomföras lägga fram en proposition i samma
            frågor där man preliminärt tar ställning till detta genomförande.
            Inte heller anser jag det motiverat att lägga fram ett förslag
            enbart grundat på beredningen av Anhörigkommitténs förslag för
            att kort tid därefter återkomma i en ny proposition till samma
            frågor. Utöver den upprepade behandlingen av frågorna skulle riksdagen
            under beredningen av en proposition utifrån Anhörigkommitténs
            förslag få del av utredningen om rådsdirektivets genomförande
            och kanske också remissinstansernas synpunkter på detta.
          </note>
          <note>
            Det ska vara synnerligen brådskande lagstiftningsbehov som ska
            motivera ett sådant förfarande och jag kan inte finna tillräckliga
            skäl för det i detta fall.
          </note>
          <note>
            I den mån något förslag av Anhörigkommittén utan problem kan
            behandlas separat i annat, tidigare sammanhang är jag emellertid
            öppen för att ta till vara en sådan möjlighet.
          </note>
          <note>
            Avslutningsvis vill jag påminna om bakgrunden till de begränsningar
            som riksdagen i december 1996
          </note>
          <note>
            beslutade om när det gällde möjligheterna att invandra för nära
            anhöriga utanför kärnfamiljen. Det skedde för att strukturellt
            hålla utgifterna inom utgiftsområde
          </note>
          <note>
            8 inom de ekonomiska ramar som riksdagen uppställt.
          </note>
          <note>
            Under senare tid har kostnaderna åter vuxit kraftigt på detta
            utgiftsområde och tvingat fram stora tilläggsanslag. Jag har tagit
            initiativ till en rad åtgärder för att effektivisera migrationspolitiken.
            Migrationsverkets statistik och bedömningar tyder på att åtgärderna
            nu börjar få god effekt. Antalet nya asylsökande minskar samtidigt
            som de ökade personalresurserna hos Migrationsverket skapar förutsättningar
            för att minska handläggningstiderna. Detta blir mer humant för
            alla sökande, tillgodoser bättre dem som har skyddsbehov och minskar
            kostnaderna.
          </note>
          <note type="speaker">
            Anf. 57 ANNE-MARIE EKSTRÖM (fp):
          </note>
          <note>
            Herr talman! Jag tackar statsrådet för svaret, men jag kan inte
            påstå att jag är nöjd. Tvärtom blev jag både arg och besviken
            när jag läste det i går kväll.
          </note>
          <note>
            Jag tänkte på de människor som har hört av sig till mig och vill
            att deras anhöriga ska kunna komma hit
          </note>
          <note>
            - antingen för att stanna eller bara för att hälsa på, kanske
            vid någon familjehögtid. Ska de behöva vänta i ytterligare flera
            år innan de ska få träffa sina nära och kära? Ska min goda vän,
            en kvinna som har varit i ganska många år i Sverige tillsammans
            med sin man och barn, och har en gammal pappa kvar i ett flyktingläger
            i Pakistan aldrig få se sin pappa igen? Familjen kommer ursprungligen
            från Afghanistan.
          </note>
          <note>
            Kvinnan har försökt och försökt att få hit sin pappa.
          </note>
          <note>
            Hon har funnit sig väl till rätta i Sverige i övrigt. Hon har
            haft arbete och håller på med utbildning inom sjukvården. Men
            tanken på pappan och hans situation som förvärrades i samband
            med kriget i Afghanistan gjorde att hon inte tänkte på annat.
            Hon mår dåligt.
          </note>
          <note>
            Men senast jag träffade henne berättade hon att det snart skulle
            lösa sig, för den 1 juli skulle lagen förändras. Det hade hon
            läst i en röd bok - den från
          </note>
          <note>
            Anhörigkommittén.
          </note>
          <note>
            Fram till 1997 hade hennes pappa kunnat komma hit, men då var
            det inte aktuellt. Då fanns det möjlighet för en ensam förälder
            som inte hade någon annan kvar i hemlandet att komma hit - den
            så kallade sista länken. Varför kan inte statsrådet medverka till
            att hon får hit sin pappa innan det är för sent? Varför kan man
            inte ta tillbaka den regeln?
          </note>
          <note>
            Herr talman! Jag tänker på de barn i det här landet som inte
            har möjlighet att träffa sina far- eller morföräldrar. De finns
            kvar i barnets hemland och får inte möjlighet att ens för en kortare
            tid komma och hälsa på sina barnbarn på grund av att det är krångligt
            och i många fall omöjligt att skaffa visum för att komma till
            Sverige. Jag har ett barnbarn som jag tyvärr inte träffar så ofta
            som jag skulle vilja, men jag har ändå möjlighet att följa hans
            utveckling. Statsrådet berättade i en debatt för en månad sedan
            att han har fem barnbarn.
          </note>
          <note>
            Det borde vara en mänsklig rättighet att få träffa sina barn
            och barnbarn även om de bor i ett annat land och även om det bara
            är för ett kortare besök.
          </note>
          <note>
            Ska dessa familjer få vänta flera år ytterligare för att regeringen
            ska utreda och utreda?
          </note>
          <note>
            Herr talman! Det är beklagligt att förändringarna, både de som
            gäller visum och permanent uppehållstillstånd för gamla föräldrar
            som är ensamma kvar i hemlandet, inte kommer att träda i kraft
            den 1 juli som det var tänkt enligt utredningen, som presenterades
            för ett år sedan.
          </note>
          <note>
            Det är i allra högsta grad också en fråga för att underlätta
            integrationen. Oron för gamla föräldrar försämrar i många fall
            möjligheten för invandrare att snabbt komma till rätta i det nya
            landet. När man inte kan släppa tanken på hur gamla mamma eller
            pappa mår och har det så har man svårare att koncentrera sig på
            att lära sig svenska och helhjärtat satsa på en tillvaro i sitt
            nya hemland. Möjligheten att få hit sina föräldrar eller att få
            besök även för en kortare tid av sina nära och kära skulle underlätta
            och snabba upp integrationsprocessen. Att kunna få ha sina syskon
            och föräldrar med vid familjhögtider och helger gör hela tillvaron
            lättare.
          </note>
          <note>
            Socialdemokraterna och regeringen pratar och pratar om att förbättra
            integrationen. Ska möjlighet till anhöriginvandring fortsatt bara
            vara vackert tal, eller tänker statsrådet medverka till att det
            också blir praktisk verklighet?
          </note>
          <note type="speaker">
            Anf. 58 Statsrådet JAN O KARLSSON (s):
          </note>
          <note>
            Herr talman! Jag är mycket bedrövad över att ha gjort Anne-Marie
            Ekström upprörd.
          </note>
          <note>
            För det första måste jag understryka att det inte är av grymhet
            som jag har avlåtit detta svar. Men om denna upprördhet ändå har
            blivit resultatet av mitt svar så beklagar jag det mycket. Mitt
            sätt att arbeta med detta förestavas åtminstone av god vilja,
            om också icke av en framgång så långt att den kan möta ett erkännande
            ifrån Anne-Marie Ekström.
          </note>
          <note>
            Jag ska försöka redogöra lite för hur jag har resonerat om det
            här. Till att börja med har jag inga som helst problem att föreställa
            mig vilket lidande det innebär att vara flykting eftersom jag
            i min familj har haft flyktingar. Att detta flyktingskap leder
            till att en familj slits sönder är ohyggligt. Det finns 18 miljoner
            människor i världen som har varit tvungna att lämna sitt land
            därför att de är förföljda. Det finns 30 miljoner till som är
            tvungna att lämna sina bostäder och som inte ens kan komma ur
            sitt land. Det är ohyggligt att tänka sig vad de människorna tvingas
            uppleva.
          </note>
          <note>
            Många av dem lever, precis som Anne-Marie Ekström nu påpekar,
            i flyktingläger.
          </note>
          <note>
            Jag har nog tänkt mig att under den tid som jag arbetar med det
            här försöka spänna våra krafter till det yttersta för att underlätta
            de här människornas villkor så mycket som möjligt. Jag vill också
            i så stor utsträckning som möjligt göra det genom att de som har
            kommit till vårt land ska leva under drägliga förhållanden. Jag
            är fullt på det klara med vilka väldiga brister detta alltid kommer
            att ha därför att utgångspunkten är en tragedi.
          </note>
          <note>
            Det är tre saker som jag vill åstadkomma. Det första är att vi
            ska ha ett bättre förhållande för barnen till flyktingar. Det
            andra är att vi ska få ett mer rättssäkert system för att pröva
            dessa ärenden. Det tredje är att vi ska försöka lösa det här med
            familjåterförening.
          </note>
          <note>
            Det är de tre saker som jag skulle vilja göra.
          </note>
          <note>
            Det kräver vissa ting. Anne-Marie Ekström säger att regeringen
            utreder och utreder. Det är en lite tvärbrant sammanfattning av
            det sätt på vilket en rättsstat stiftar sina lagar. På den punkten
            känner jag ingen förhandlingsmarginal. Jag tänker nog sega mig
            fast vid att också behandla den lagstiftande församlingen riksdagen
            lite bättre än att komma sättande med ett förslag medan ett annat
            är på kommande, vilket faktiskt var innebörden av mitt svar.
          </note>
          <note>
            Jag har av Folkpartiet fått återupprepade deklarationer om stöd
            för det sätt på vilket vi arbetar med samordning inom den europeiska
            unionen. Jag hoppas att det stödet ska fortsätta. I detta ingår
            just att vi har arbetat på att få fram ett anständigt direktiv
            om familjeåterförening där vi har slagits för just principen när
            det gäller hela Europa att flyktingfamiljer inte ska splittras.
            En familj som har en flykting i sig - de allra mest nära och kära
            - ska också betraktas som flyktingar. Det har inte varit självklart
            för många av våra samarbetsländer.
          </note>
          <note>
            Att riva ut den här frågan när det här pågår ska vägas mot det
            förhållandet att vi kan få anständigare villkor för flyktingfamiljerna
            i en union med 500
          </note>
          <note>
            miljoner människor, även om det leder till att det lidande som
            människor har åsamkats kommer att förlängas. Det tycker jag också
            är ett värdigt mål. Jag hoppas att vi är överens om att gemensamt
            arbeta för att nå det målet.
          </note>
          <note type="speaker">
            Anf. 59 ANNE-MARIE EKSTRÖM (fp):
          </note>
          <note>
            Herr talman! Jag håller med om att många människor på flykt lider.
            Men de människor jag pratar om nu finns i Sverige. De kanske är
            svenska medborgare.
          </note>
          <note>
            De bör ha samma möjligheter och förutsättningar som andra svenska
            medborgare att få träffa sin barn och barnbarn, sina nära och
            kära. Jag vet att vi inte kan ta hand om alla människor som kommer
            hit, men vi måste göra vårt yttersta för dem som finns här nu.
          </note>
          <note>
            Man tillsatte en parlamentarisk utredning där i stort sett alla
            partier var överens. Den var färdig för ett år sedan. Då kunde
            man ha börjat jobba med detta.
          </note>
          <note>
            Att man inte kan komma sättandes till riksdagen med förslag i
            all hast är egentligen en annan sak, men det förekommer dagligen.
            Vi har haft ett färskt exempel i dagarna.
          </note>
          <note>
            Jag tycker att det är oacceptabelt att man tillsätter en utredning,
            och när den är klar lägger man den i byrålådan. Det inger falska
            förhoppning, precis som jag sade i början. Så var det för min
            goda vän. Det håller inte att bara skylla på att vi måste vänta
            på EU.
          </note>
          <note>
            Det är miniminormer som det är fråga om. I ett PM
          </note>
          <note>
            från Utrikesdepartementet i september förra året, även om inte
            hela förslaget var klart då, står det att direktivförslaget inte
            torde innebära ökade kostnader för
          </note>
          <note>
            Sveriges del eftersom Sverige huvudsakligen tillämpar generösare
            regler än förslaget. Då borde man väl lätt kunna plocka in det
            som finns med i Anhörigkommitténs utredning. Det handlar inte
            om att vi ska ha grundnormen, utan om mer övergripande normer.
          </note>
          <note>
            Eller är det så att regeringen ändrat åsikt och inte vill ställa
            upp på Anhörigkommitténs förslag eftersom man nu tänker begrava
            det ytterligare? Nu är det ju en ny utredning på gång. Först har
            man en parlamentarisk anhörigutredning som blir färdig med sitt
            förslag, sedan gör man ingenting. Man väcker en massa förväntningar
            hos en mängd människor. Sedan säger man att man ska utreda igen.
            Det står att det ska vara färdigt inom högst två år. Då har de
            här människorna fått vänta i tre år. Det skulle ha kunnat tagit
            ett år. En proposition skulle ha kunnat vara färdig nu. Ett förslag
            skulle ha kunnat var färdigt i dag.
          </note>
          <note>
            Alla dessa människor i vårt land skulle kunna må bra och integreras
            på ett bra sätt. Det finns många som är oroliga för sina ensamma
            föräldrar. Många skulle vilja ha en visumansökan beviljad för
            att andra nära och kära ska kunna komma hit lite lättare och vara
            med på familjehögtider. Men nu finns det en restriktiv praxis.
            Det finns ett par saker som man skulle kunna ändra direkt. Man
            skulle kunna ta tillbaka det som gällde sista länken. Dessutom
            skulle man kunna ändra den restriktiva praxisen när det gäller
            visumansökan. Det behöver man inte ens göra en ny utredning för.
          </note>
          <note type="speaker">
            Anf. 60 Statsrådet JAN O KARLSSON (s):
          </note>
          <note>
            Herr talman! Det kan tyckas att man inte behöver ha någon ny
            utredning för det. Men när det finns ett direktiv som vi har varit
            med om att arbeta fram tycker jag att vi ska bereda det på det
            sättet. Det är en massa lagtekniska frågor som är av stor betydelse
            också för utformning av vår egen politik. Det är alldeles riktigt
            som Anne-Marie Ekström säger att det handlar om miniminormer.
            Vi kommer säkert att gå långt utöver det för att lösa den här
            frågan, liksom många andra EU-länder.
          </note>
          <note>
            Jag håller med om att det kan se ut som ett onödigt stando i
            arbetet. Jag menar alldeles bestämt att det finns ett värde i
            att vi också får någon form av minimistandard för hur anhöriga
            behandlas i hela EU.
          </note>
          <note>
            Vi måste få en någorlunda anständig överensstämmelse. Samma uppgivenhet
            som Anne-Marie Ekström känner inför mig känner jag ofta inför
            mina kolleger i RIF-rådet. Jag kanske inte skulle säga detta,
            men det gör jag i alla fall. Där sitter jag och lyssnar på österrikarna
            som driver konstiga linjer om 15-
          </note>
          <note>
            årsgränser och 12-årsgränser och att barn inte ska få vara tillsammans
            med sina föräldrar. Det finns ett värde i att vi driver igenom
            att vi ska ha så få olikheter som möjlighet inom detta område
            där vi har fri rörlighet. Det gör att jag tror att det är viktigt
            att vi håller fast vid den här i och för sig strävsamma EU-
          </note>
          <note>
            samordningen. Jag konstaterar att vi är överens på den punkten.
          </note>
          <note>
            Jag tog inte upp det här med viseringspraxisen i mitt förra inlägg
            av tidsskäl. Jag medger att det kan se egendomligt ut. På den
            här punkten får jag akta mig för ministerstyre så att inte Anne-Marie
            Ekström placerar mig framför konstitutionsutskottet. Det är
          </note>
          <note>
            Migrationsverket som äger viseringspraxisen. Jag medger att verkets
            principer är restriktiva så fort det föreligger risk för att folk
            ska försöka stanna. Det är detta som ligger bakom de här strikta
            principerna. Jag kan förstå individer som känner det som en börda
            och tycker att vi borde ha löst detta nu.
          </note>
          <note>
            Jag ska göra vad på mig ankommer för att, med de begränsningar
            som mitt interpellationssvar innehåller, försöka påskynda detta
            så mycket som möjligt. Det är många människor som vänder sig också
            till mig som är förtvivlade över att inte kunna ta vård om sina
            föräldrar. De vill kunna göra det här i landet.
          </note>
          <note>
            En avgörande förutsättning för detta är att vi har ett fungerande
            system för flyktingmottagning. Under några år har vi haft ett
            fullständigt överbelastat läge med långa väntetider. Det har varit
            en fruktansvärt snabb uppgång av antalet asylsökande med 50 %.
            Nu verkar det som om detta vänder. Då får vi också ett bättre
            grepp om förhållandena. Då borde vi kunna ge detta problem med
            tiden en anständig lösning. Jag lovar att jag ska göra mitt yttersta
            för att lösa detta problem. Det ligger också mig varmt om hjärtat.
          </note>
          <note type="speaker">
            Anf. 61 ANNE-MARIE EKSTRÖM (fp):
          </note>
          <note>
            Herr talman! Det låter något hoppfullt, men jag är fortfarande
            skeptisk. Det kommer jag nog att vara tills jag ser resultat av
            det, när min goda vän har fått hit sin pappa och när jag inte
            får några mejl där man är förtvivlad för att man inte får hit
            sina nära och kära på grund av att praxisen är för hård. Man förutsätter
            att många som söker visum ska hoppa av när de kommer till Sverige.
            Därför kan vi inte bevilja visum.
          </note>
          <note>
            Men vilka brott ska man straffas för innan man har begått dem?
            I den här utredningen finns tankegångar om att det ska vara lättare
            att få tillfälliga uppehållstillstånd och visum. Om de möjligheterna
            finns tror jag inte att risken är så stor för att människor stannar
            här och söker uppehållstillstånd. De kommer hit för att träffa
            sina nära och kära och vara med på fester och familjehögtider.
            Sedan åker de hem igen och kan lätt komma tillbaka. Jag tror att
            det är en förutsättning.
          </note>
          <note>
            Jag tycker att man kan börja där. Det behövs inga nya utredningar
            eller något sådant. Jag tycker att man ska verka i den riktningen
            att Migrationsverket lättar på praxisen.
          </note>
          <note>
            Vi lever i en föränderlig värld, och ibland måste man sätta ned
            foten. Man kan inte gå och vänta hela tiden på att det ska komma
            nya utredningar hela tiden. Jag tycker att det är viktigt att
            man jobbar gemensamt i EU. Men någonstans måste man sätta ned
            foten. Och jag hoppas att statsrådet gör det nu.
          </note>
          <note type="speaker">
            Anf. 62 Statsrådet JAN O KARLSSON (s):
          </note>
          <note>
            Herr talman! Jag ska ta några exempel där direktivets krav måste
            studeras. Det handlar till exempel om kravet på att beroende måste
            föreligga för att anhöriginvandring ska tillåtas. Det gäller frågor
            om tidsfrister för handläggning och möjligheter att avslå eller
            återkalla. Det är teknikaliteter av den typen som sedermera socialförsäkringsutskottet
            ändå har att handskas med och som så att säga legalt måste stämma.
          </note>
          <note>
            När det gäller visumhanteringen är det en riskbedömning. Migrationsverket
            gör fortlöpande studier av fall där beviljade visum leder till
            en ökad avhoppsfrekvens, och då stramar man åt. Och när det visar
            sig att det är mindre av det lättar man på detta. Det är alltså
            inte något blint tyranni som Migrationsverket utövar här.
          </note>
          <note>
            Jag ska inte vara polemisk, men eftersom Anne-
          </note>
          <note>
            Marie Ekström skakar på huvudet måste jag ändå säga att jag reser
            runt mycket i vårt land och diskuterar dessa frågor med ansvariga
            människor och med vanliga människor. Ibland får jag uppmaningar
            inte bara från medlemmar i mitt eget parti utan från andra.
          </note>
          <note>
            Jag skulle vilja att de debatter som vi för här i kammaren någon
            gång på något sätt fördes samman med de diskussioner som jag för
            när jag är ute och träffar partivänner till både Anne-Marie Ekström
            och mig.
          </note>
          <note>
            Jag tycker att vi ska försöka hitta en balanserad linje när det
            gäller visumhantering och hantering av uppehållstillstånd. Men
            föreställningen om att vi har ett ogeneröst migrationsverk som
            arbetar långt borta från vad svenska folket tycker är rimligt
            tror jag är felaktig. Det är mitt intryck av mitt flitiga resande
            och diskuterande i riket.
          </note>
          <note>
            Men jag upprepar mitt löfte: Jag ska göra mitt yttersta för att
            föra denna fråga om anhöriginvandring till en god lösning så fort
            jag någonsin kan.
          </note>
          <note>
            Överläggningen var härmed avslutad.
          </note>
          <note>
            11 § Svar på interpellation 2002/03:305 om bevarande av naturskog
          </note>
          <note>
            Anf. 63 Miljöminister LENA SOMME-
          </note>
          <note>
            STAD (s):
          </note>
          <note>
            Herr talman! Ingegerd Saarinen har ställt två frågor till mig.
            Den första frågan är om jag avser att verka för en långsiktig
            naturvårdspolitik som ger länsstyrelserna större möjlighet att
            också avsätta större och värdefullare objekt än vad ettårsanslagen
            i dag räcker till. Den andra frågan är om jag kommer att föreslå
            ytterligare medel eller åtgärder för att förbättra möjligheterna
            för inköp av dyra objekt.
          </note>
          <note>
            Låt mig inledningsvis poängtera att regeringen under de senaste
            åren systematiskt har arbetat för att lägga fast en långsiktig
            och slagkraftig samlad naturvårdspolitik. I mars 2002 lämnade
            regeringen en skrivelse till riksdagen där regeringen förklarade
            sin grundsyn på naturvårdspolitiken. I skrivelsen betonas att
            områdesskyddet är en högt prioriterad del av det samlade naturvårdsarbetet.
          </note>
          <note>
            I miljömålspropositionen Svenska miljömål -
          </note>
          <note>
            delmål och åtgärdsstrategier, som utgör själva stommen i Sveriges
            långsiktiga miljöpolitik, föreslog regeringen ett delmål om att
            ytterligare 900 000 hektar skogsmark bör undantas från skogsproduktion.
            Av denna areal ska 320 000 hektar skyddas som naturreservat till
            år 2010 i syfte att stärka bevarandet av biologisk mångfald i
            skogslandskapet. Därutöver skall 30 000 hektar skyddas genom biotopskydd
            och
          </note>
          <note>
            50 000 hektar bevaras genom att naturvårdsavtal tecknas med markägarna.
            Att undanta större områden helt från skogsbruk är ett viktigt
            komplement till ett uthålligt och hänsynsfullt brukande av skogen
            för att nå de mål som Sverige åtagit sig internationellt, det
            vill säga att förlusten av biologisk mångfald ska stoppas till
            år 2010.
          </note>
          <note>
            I syfte att nå de högt ställda målen för naturvårdsarbetet har
            anslagna medel för markinköp ökat kontinuerligt under de senaste
            åren. Enligt budgetpropositionen för 2003 beräknas en höjning
            av anslaget för biologisk mångfald med närmare en halv miljard
            kronor för år 2004.
          </note>
          <note>
            Jag vill därför påstå att mycket goda budgetmässiga förutsättningar
            för att bedriva ett framgångsrikt skogsreservatsarbete föreligger
            för de ansvariga myndigheterna, det vill säga Naturvårdsverket
            och länsstyrelserna. Detta återspeglas bland annat i att antalet
            årsarbetskrafter som avsatts på länsstyrelserna för säkerställandearbetet
            ökat från 25 år 1999 till 75
          </note>
          <note>
            årsarbetskrafter år 2002. Under denna period har 245
          </note>
          <note>
            naturreservat bildats på skogsmark. I 16 fall har reservat bildats
            som är över 5 000 hektar, vilket får betraktas som stora reservatsområden.
          </note>
          <note>
            Myndigheterna prioriterar i dag arbetet med att säkerställa just
            stora obrutna skogsområden. Prioriteringen av vilka objekt som
            ska finansieras under ett visst år görs centralt av Naturvårdsverket,
            efter förslag från länsstyrelserna. Detta innebär att stora objekt
            redan i dag kan skyddas med nuvarande arbetssätt eftersom en länsstyrelse
            får mer medel om de fått godkänt för skydd av ett större skogsområde
            ett visst år. Naturvårdsverket har också ett bemyndigande att
            kunna göra överenskommelser om 120 miljoner kronor som tar nästa
            års anslag i anspråk om till exempel ett större område behöver
            skyddas.
          </note>
          <note>
            Vad jag har erfarit upplever inte myndigheterna i dag att vare
            sig den nuvarande budgetnivån eller periodiseringen av budgeten
            är ett problem för det praktiska säkerställandearbetet av stora
            områden.
          </note>
          <note>
            För att ytterligare förbättra möjligheterna att nå det ambitiösa
            delmålet för skogsskyddet har jag gett
          </note>
          <note>
            Naturvårdsverket i uppdrag att i samverkan med
          </note>
          <note>
            Skogsstyrelsen analysera och redovisa i vad mån regelverket eller
            den praxis som har utvecklats vid tillämpningen av de olika skyddsinstrumenten
            naturreservat, biotopskydd och naturvårdsavtal behöver förändras
            för att åstadkomma ett ännu effektivare långsiktigt skydd av skogsmark.
            Jag har också gett
          </note>
          <note>
            Naturvårdsverket i uppdrag att i samverkan med länsstyrelserna
            naturvärdesbedöma den statligt ägda skogsmarken och identifiera
            vilka områden som har sådana kvaliteter att de långsiktig bör
            skyddas. Dessa uppdrag kommer att redovisas i slutet på året.
          </note>
          <note>
            Med den kraftsamling som nu görs för att stärka skyddet av värdefulla
            skogsområden och vidareutveckla ett hållbart skogsbruk är det
            min förhoppning att vi till år 2010 ska lyckas stoppa minskningen
            av biologisk mångfald i våra skogar.
          </note>
          <note type="speaker">
            Anf. 64 INGEGERD SAARINEN (mp):
          </note>
          <note>
            Herr talman! Jag vill tacka Lena Sommestad för hennes svar på
            min interpellation om bevarandet av våra sista urskogar. Det gläder
            mig att miljöministern liksom jag anser att det är nödvändigt
            att skydda även stora sammanhängande skogsområden för bevarandet
            av den biologiska mångfalden. Det är också skönt att höra att
            Sommestad stöder de budgetsatsningar som
          </note>
          <note>
            Miljöpartiet har varit med om att driva igenom under senare år,
            satsningar som har gett en rejäl ambitionshöjning när det gäller
            skogsskydd.
          </note>
          <note>
            Jag kan däremot inte helt instämma i Sommestads optimism om att
            hittills beslutade satsningar är tillräckliga. I dag finns stora
            skogsreservat nästan enbart i fjällnära områden. I övriga landet
            är reservaten små till ytan. De är mestadels under 100 hektar,
            ofta bara
          </note>
          <note>
            20-30 hektar. Det finns många motiv för att bilda ett nätverk
            av stora reservat som är 10 000 hektar och större över hela landet.
            Naturvårdsforskare börjar mer och mer inse att små sparade skogssnuttar
            inte alltid förmår hålla livskraftiga populationer av hotade arter
            på grund av isolation och kanteffekter.
          </note>
          <note>
            Miljöministern säger att Naturvårdsverket kan ta även nästa års
            anslag i anspråk om ett dyrare projekt behöver skydd. Det är bra.
            Men borde inte detta gälla även länsstyrelser? Min första fråga
            kvarstår: Avser miljöministern att verka för att även länsstyrelserna
            får denna möjlighet?
          </note>
          <note>
            Jag kan nämna ett konkret exempel från Västernorrland där bara
            0,7 % av skogen är skyddad i reservat. Med hjälp av satellitbilder
            har länsstyrelsen nu funnit att det sista stora sammanhängande
            området i länet finns i landskapet Ångermanland och är på
          </note>
          <note>
            2 000 hektar. Det är en väldigt fin vildmarksartad dalgång som
            heter Kunnådalen. Området ägs till största delen av skogsbolaget
            Holmen och till en mindre del av skogsbolaget SCA. Men området
            kostar tre årsanslag för länsstyrelsen i Västernorrland att köpa
            in. Naturvårdsverket har besökt området och säger i dag nej till
            reservatsbildning. Man vill prioritera andra norrländska områden.
            Därför finns det risk för att delar av området nu avverkas.
          </note>
          <note>
            Kunnådalen är ett av många stora skogsobjekt i landet som i dag
            hotas. Här tycker vi inom Miljöpartiet att ministern borde kunna
            vara lite mer kreativ och ge uppdrag till exempel till generaldirektören
            på
          </note>
          <note>
            Naturvårdsverket att förhandla med cheferna för de stora skogsbolagen
            om överhållande under 10-20 år av de sista kvarvarande stora skogsobjekten
            inför eventuell senare reservatsbildning.
          </note>
          <note>
            Anf. 65 Miljöminister LENA SOMME-
          </note>
          <note>
            STAD (s):
          </note>
          <note>
            Herr talman! Låt mig säga att det också gläder mig att vi har
            ett gott samarbete med Miljöpartiet när det gäller avsättningar
            av skog och skogspolitiken.
          </note>
          <note>
            Visst finns det skillnader mellan olika delar av landet och det
            är betydligt dyrare att inköpa skogsmark i södra Sverige. Det
            är också ofta svårare att få ersättningsmark där. Jag vill dock
            säga att vi har gjort rekognosceringar om hur arbetet går till.
            Det är länsstyrelserna som inventerar, tar reda på vad som behöver
            göras och rapporterar till Naturvårdsverket. Här finns ett samspel
            mellan regional och nationell nivå.
          </note>
          <note>
            Jag har inte uppfattat att länsstyrelserna skulle behöva möjligheten
            att göra det på egen hand. Här sker ett samspel mellan regional
            och nationell nivå.
          </note>
          <note>
            Ingegerd Saarinen efterfrågar lite mer kreativitet när det gäller
            att få till stånd större reservatsbildningar. Jag vill vidhålla
            vår uppfattning att det inte är ekonomiska problem som står i
            vägen. När det gäller till exempel södra Sverige tror jag att
            det är andra hinder som kan vara för handen när det gäller att
            hitta bra, sammanhängande områden och kunna genomföra det.
          </note>
          <note>
            Naturvårdsverket skulle kunna förhandla direkt med stora skogsbolag,
            menar Ingegerd Saarinen. I
          </note>
          <note>
            den mån vi vill avsätta riktigt stora områden på nationell nivå
            är det nationalparksinstrumentet som är aktuellt. Jag tror inte
            att detta är rätta vägen att gå. Vi har en fungerande form där
            den regionala nivån ändå spelar huvudrollen. Det är där man har
            god kunskap om de skogar som finns i det egna området.
          </note>
          <note>
            Jag är öppen för att vi fortsätter att diskutera kreativa lösningar.
            Visst behöver vi idéer och förslag om hur vi ska kunna förverkliga
            politiken. Min uppfattning är dock att vi har ett fungerande system
            i dag, ett system där den regionala nivån spelar en viktig roll
            och den nationella nivån har goda resurser.
          </note>
          <note>
            Jag har för tillfället inte för avsikt att styra tydligare från
            nationell nivå i de enskilda ärendena. Jag vill se det som ett
            långsiktigt arbete som länsstyrelse och naturvårdsverk sköter,
            i huvudsak på ett bra sätt.
          </note>
          <note>
            Men som jag sade i mitt inledande anförande har vi också sett
            problem till exempel när det gäller den statliga skogsmarken.
            Därför har jag gett ett uppdrag, för att vi ska få in ett gott
            kunskapsunderlag och se om åtgärder behövs.
          </note>
          <note type="speaker">
            Anf. 66 INGEGERD SAARINEN (mp):
          </note>
          <note>
            Herr talman! Ministern nämner att Naturvårdsverket har fått i
            uppdrag att i samverkan med länsstyrelserna naturvärdesbedöma
            den statligt ägda skogsmarken och identifiera vilka områden som
            har sådana kvaliteter att de bör skyddas långsiktigt. Det är naturligtvis
            mycket bra. Men jag anser också att skogsmark bör bedömas efter
            en någorlunda gemensam mall oavsett ägare. Det är de värdefullaste
            områdena som måste skyddas.
          </note>
          <note>
            Det gamla sättet att sköta naturvården, att sätta av statsägd
            skog, är en av anledningarna till att vi i dag har väldigt lite
            mark avsatt nedanför fjällkedjan och i södra Sverige.
          </note>
          <note>
            Att sätta av statligt ägd skog har många gånger varit det enklaste
            och billigaste sättet, som miljöministern säger, för staten att
            höja den nationella andelen skyddad skog. Staten har ägt mycket
            billig improduktiv fjällnära skog. Det är där vi i dag har våra
            stora reservat. Där skogen har varit privatägd och dyr, det vill
            säga produktiv, har vi minst avsatt areal. Det är naturligtvis
            inte en spegling av de största naturvärdena. Jag vill alltså igen
            poängtera att det är viktigt att man utgår från naturvärdena och
            inte huvudsakligen efter aktuella ägoförhållanden.
          </note>
          <note>
            Naturligtvis har staten ett ansvar att agera föredöme. Men det
            går inte att agera enbart med de statliga skogarna. Därför har
            jag en följdfråga, om ministern nu gett Naturvårdsverket ett speciellt
            uppdrag att arbeta mot de statliga skogsägarna. Hur hjälper det
            till att skydda områden i de landsändar där behoven är som störst
            och staten äger väldigt lite mark?
          </note>
          <note>
            Anf. 67 Miljöminister LENA SOMME-
          </note>
          <note>
            STAD (s):
          </note>
          <note>
            Herr talman! Låt mig först säga att jag och Ingegerd Saarinen
            är fullständigt eniga om att det är de värdefulla områdena som
            ska avsättas oavsett ägare.
          </note>
          <note>
            Därför är också frågan om ersättning och ersättningsmark oerhört
            viktig. Här finns alltså ingen skillnad i synen på hur vi ska
            gå framåt.
          </note>
          <note>
            Orsaken till att regeringen har gett ett särskilt uppdrag när
            det gäller den statsägda skogsmarken har att göra med att vi har
            upplevt att det har skett avverkningar på ett sätt som inte är
            lyckligt. Det har varit en omfattande diskussion vilket har gjort
            det angeläget att se till att det också på den statsägda marken
            råder god kunskap om vilka områden som bör bevaras, så att det
            inte begås några misstag när det gäller avverkningar.
          </note>
          <note>
            Hur ska vi göra för att förbättra generellt? Det här är inte
            det enda uppdrag som regeringen har gett. Vi har också gett Naturvårdsverket
            och Skogsstyrelsen i uppdrag att i samverkan redovisa och föreslå
            åtgärder som kan behövas. Man ska försöka se om det finns några
            flaskhalsar i genomförandet av det ambitiösa delmål för skydd
            av skogsmark som vi har. Finns det någonting som kräver åtgärder
            från riksdagens eller regeringens sida? Länsstyrelserna ingår
            i det arbetet med en referensgrupp för tre län. Det man ska analysera
            och redovisa är regelverket och den praxis som har utvecklats
            vid tillämpningen av de olika skyddsinstrumenten som naturreservat,
            biotopskydd och naturvårdsavtal.
          </note>
          <note>
            Jag ämnar invänta det. Vi väntar redovisning den
          </note>
          <note>
            1 december. Rapporten kommer då att remissbehandlas. Mitt intryck
            av det jag har inhämtat nu är att regelverket i huvudsak fungerar
            väl även för avsättningar av större skogsmarker. Genom den här
            redovisningen får vi ett mer genomarbetat underlag för att se
            om det är något som vi behöver åtgärda. I det sammanhanget är
            jag övertygad om att just de frågor som Ingegerd Saarinen tar
            upp, nämligen skydd av områden på privat mark, skydd av områden
            i södra
          </note>
          <note>
            Sverige samt skydd av skogar av en art som hittills inte har
            skyddats i tillräcklig omfattning blir viktiga.
          </note>
          <note>
            Låt mig också understryka att jag ser det miljömål vi har om
            levande skogar och de delmål som finns under det som en oerhört
            viktig kompass och ett riktmärke i vårt fortsatta arbete. Vi har
            mycket tydliga mål, inte bara om den kvantitet skogsmark som ska
            avsättas utan också när det gäller kvaliteten på de skogsmarker
            som ska bevaras. Det gäller sådant som hur mycket hård, död ved
            som ska finnas bevarad, hur mycket lövskog som ska finnas, hur
            mycket gammal skog ska öka och så vidare. Vi har preciserade mål.
            Här gör vi en avstämning 2004 av detta miljömål liksom av andra.
            Jag tycker att det är en bra grund som vi har kommit fram till
            tillsammans. Den har vi som riktmärke.
          </note>
          <note>
            Jag ser miljömålen som en ständig stimulans att ompröva det här
            politikområdet liksom alla andra politikområden. Det kommer vi
            att göra. Men i första hand inväntar vi nu den redovisning som
            kommer från Naturvårdsverket och Skogsstyrelsen i december.
          </note>
          <note type="speaker">
            Anf. 68 INGEGERD SAARINEN (mp):
          </note>
          <note>
            Herr talman! Jag vill tacka miljöministern för den klargörande
            debatten. Jag håller naturligtvis helt med om att det är viktigt
            att få en skärpning även när det gäller den statliga skogen. Det
            finns ingen tvekan om det.
          </note>
          <note>
            De sju största skogsägarna i landet äger tillsammans en tredjedel
            av skogen. Det är statliga Sveaskog, Assi Domän, Holmen, Korsnäs,
            SCA, Statens fastighetsverk och Stora Enso. Det är min och Miljöpartiets
            förhoppning att Lena Sommestad snarast agerar och ser till att
            dessa sju skogsaktörer överhåller och bevarar de sista sammanhängande
            gammelskogarna i vårt land i 10-20-30 år genom kreativa avtal.
          </note>
          <note>
            Det vore bedrövligt om svensk skoglig naturvård efter 2010 enbart
            tvingades jobba med restaurering av skogsarealer. Vi har ett europeiskt
            ansvar för de sista stora sammanhängande gammelskogarna i landet.
          </note>
          <note>
            I dag har vi siffror för avverkningar gjorda under
          </note>
          <note>
            2002. De visar på rekordhöga avverkningar av gammelskog. Avverkningsnivån
            har aldrig tidigare under något år legat så högt. Det finns risk
            för att stora sammanhängande naturskogar avverkas innan de hinner
            skyddas. Om så blir fallet under de närmaste åren kan man, enligt
            min mening, ifrågasätta om miljö- och produktionsmålen verkligen
            är jämställda i dag. Detta gäller särskilt som bara omkring 1
            % av skogen utanför de fjällnära områdena är skyddad i reservat.
          </note>
          <note>
            Detta gäller även Norrland. Det finns en missuppfattning om att
            tillräckligt mycket skog är skyddad i
          </note>
          <note>
            Norrland. Detta framhävs av många. Bristen på reservat är dock
            akut även i områden i inlandet och vid kusterna. Det är fjällskogen
            som är skyddad. I övrigt är bara 1 % skyddad.
          </note>
          <note>
            Nu görs områdesanalyser bland annat i Norrland.
          </note>
          <note>
            Med hjälp av satellitbilder kan man finna de sista stora obrutna
            områdena. Sveaskog har lämnat ut uppgifter om ålder, trädslag,
            arealer och så vidare från sina beståndsdata, men de övriga sju
            skogsbolagen är inte pigga på att lämna ut sådana uppgifter. De
            sista stora gammelskogarna är naturligtvis värdefulla också för
            skogsindustrierna, som behöver moget virke för avverkning. Man
            får därför inte blunda för den konflikt som i dag finns mellan
            bevarande och naturvård.
          </note>
          <note>
            Jag hör att miljöministern liksom Miljöpartiet är angelägen om
            att miljömålet Levande skogar ska uppnås, och jag hoppas därför
            att vi kommer att få ett bättre skogsskydd framöver.
          </note>
          <note>
            Anf. 69 Miljöminister LENA SOMME-
          </note>
          <note>
            STAD (s):
          </note>
          <note>
            Herr talman! Min uppfattning är att vi är eniga om målen och
            också i hög grad om hur vi ska gå fram.
          </note>
          <note>
            Det som Ingegerd Saarinen talar om, alltså att nedhuggningen
            av skyddsvärda skogar pågår, aktualiserar frågan om att det är
            bråttom på många håll. Det aktualiserar också frågan om att vissa
            av våra miljömål kanske är mer akuta än andra, eftersom utvecklingen
            rusar fram.
          </note>
          <note>
            Därför är jag, precis som Ingegerd Saarinen, glad över att vi
            i vårens budgetförhandlingar har lyckats säkra en ökad satsning
            på biologisk mångfald med en halv miljard för nästa år, trots
            att det på många områden har varit nödvändigt att göra nedskärningar.
            Det visar att vi har en hög prioritering av målet. Vi inser att
            det är viktigt att handla nu för att vi fram till 2012
          </note>
          <note>
            ska klara de mål som vi har satt upp.
          </note>
          <note>
            Jag hoppas därför att vi framöver ska få ett fortsatt gott samarbete
            och en bra diskussion kring dessa frågor. Trots de problem som
            finns har vi under senare år på ett utomordentligt sätt ökat ambitionsnivån
            när det gäller miljömålet Levande skogar. Det gläder mig att vi
            har kunnat göra detta.
          </note>
          <note>
            Överläggningen var härmed avslutad.
          </note>
          <note>
            12 § Hänvisning av ärenden till utskott
          </note>
          <note>
            Föredrogs och hänvisades
          </note>
          <note>
            Motioner
          </note>
          <note>
            2002/03:N13-N16 till näringsutskottet
          </note>
          <note>
            2002/03:Fi28 till finansutskottet
          </note>
          <note>
            13 § Förnyad bordläggning
          </note>
          <note>
            Föredrogs och bordlades åter
          </note>
          <note>
            Justitieutskottets betänkanden 2002/03:JuU14 och
          </note>
          <note>
            JuU15
          </note>
          <note>
            Miljö- och jordbruksutskottets betänkande
          </note>
          <note>
            2002/03:MJU16
          </note>
          <note>
            14 § Bordläggning
          </note>
          <note>
            Anmäldes och bordlades
          </note>
          <note>
            Finansutskottets betänkanden
          </note>
          <note>
            2002/03:FiU15 Gallring av uppgifter i kreditupplysningar
          </note>
          <note>
            2002/03:FiU16 Riksdagens revisorers årsredovisning för 2002
          </note>
          <note>
            2002/03:FiU18 Riksbankens förslag om donation till
          </note>
          <note>
            Stiftelsen Tumba Bruk
          </note>
          <note>
            Arbetsmarknadsutskottets betänkande
          </note>
          <note>
            2002/03:AU6 Statens ansvarsnämnd och arbetsrättsliga frågor
          </note>
          <note>
            Utrikes-, miljö- och jordbruksutskottets betänkande
          </note>
          <note>
            2002/03:UMJU1 Johannesburg - FN:s världstoppmöte om hållbar utveckling
          </note>
          <note>
            15 § Anmälan om frågor för skriftliga svar
          </note>
          <note>
            Anmäldes att följande frågor för skriftliga svar framställts
          </note>
          <note>
            den 12 maj
          </note>
          <note>
            2002/03:914 av Maria Larsson (kd) till statsrådet
          </note>
          <note>
            Lars-Erik Lövdén
          </note>
          <note>
            Finansiering av LSS-kostnader
          </note>
          <note>
            den 13 maj
          </note>
          <note>
            2002/03:915 av Susanne Eberstein (s) till statsrådet
          </note>
          <note>
            Berit Andnor
          </note>
          <note>
            Textremsor för synskadade
          </note>
          <note>
            2002/03:916 av Carina Hägg (s) till utbildningsminister Thomas
            Östros
          </note>
          <note>
            Fristående skolor på konfessionell grund
          </note>
          <note>
            2002/03:917 av Carina Hägg (s) till utrikesminister
          </note>
          <note>
            Anna Lindh
          </note>
          <note>
            Demokratiska republiken Kongo
          </note>
          <note>
            2002/03:918 av Gunilla Tjernberg (kd) till kulturminister Marita
            Ulvskog
          </note>
          <note>
            Bibelöversättning för döva
          </note>
          <note>
            2002/03:919 av Henrik Westman (m) till försvarsminister Leni
            Björklund
          </note>
          <note>
            Tjurkö
          </note>
          <note>
            2002/03:920 av Siv Holma (v) till statsrådet Hans
          </note>
          <note>
            Karlsson
          </note>
          <note>
            Arbetsmarknadspolitiska åtgärder
          </note>
          <note>
            2002/03:921 av Ingegerd Saarinen (mp) till miljöminister Lena
            Sommestad
          </note>
          <note>
            Alternativa sträckningar av Botniabanan
          </note>
          <note>
            2002/03:922 av Lennart Fremling (fp) till statsrådet
          </note>
          <note>
            Ulrica Messing
          </note>
          <note>
            SJ:s biljetthantering och system
          </note>
          <note>
            2002/03:923 av Rolf Gunnarsson (m) till statsrådet
          </note>
          <note>
            Ulrica Messing
          </note>
          <note>
            Nationellt kommunikationssystem
          </note>
          <note>
            2002/03:924 av Ingegerd Saarinen (mp) till näringsminister Leif
            Pagrotsky
          </note>
          <note>
            Handlingsplan för regelförenklingsarbetet
          </note>
          <note>
            2002/03:925 av Ingegerd Saarinen (mp) till näringsminister Leif
            Pagrotsky
          </note>
          <note>
            Regeländringar för småföretagens skull
          </note>
          <note>
            Frågorna redovisas i bilaga som fogas till riksdagens snabbprotokoll
            tisdagen den 20 maj.
          </note>
          <note>
            16 § Kammaren åtskildes kl. 19.14.
          </note>
          <note>
            Förhandlingarna leddes av talmannen från sammanträdets början
            till ajourneringen kl. 16.31 och av förste vice talmannen därefter
            till sammanträdets slut.
          </note>
        </div>
      </body>
    </text>
  </TEI>
</teiCorpus>
