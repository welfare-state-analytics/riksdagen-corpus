<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 200405</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 200405</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200405--74</head>
          <docDate when="2005-02-11">2005-02-11</docDate>
        </div>
      </front>
      <body>
        <div>
          <pb facs="http://data.riksdagen.se/fil/BEE2332A-82D5-4F51-A10A-FD4268C6C9AD#page=1"/>
          <note xml:id="i-B191CPdGvR6midCuF7EMZp">
            Riksdagens protokoll
          </note>
          <note xml:id="i-JsETkuNzws5ovQghWKv2th">
            2004/05:74
          </note>
          <note xml:id="i-QqZi3P82DfLy6CKw2RgCiG">
            Fredagen den 11 februari
          </note>
          <note xml:id="i-HUZHk7V19KmShXWsDiwVnT">
            Kl. 09:00 - 09:30
          </note>
          <note xml:id="i-W1imd1WKgP2rgnZjNQnuXN">
            1 § Meddelande om ändring i kammarens sammanträdesplan
          </note>
          <note xml:id="i-P9Qx1afD46L4Wq7GEqe5sr">
            Talmannen meddelade att voteringen torsdagen den 17 mars kl.
            12.00 skulle utgå. Voteringen kl. 17.00 skulle äga rum enligt
            tidigare planering.
          </note>
          <note xml:id="i-JXv7KZeUbwVsPwHfBZi63i">
            2 § Svar på interpellation 2004/05:340 om utmaningar i humanitärt
            bistånd
          </note>
          <note type="speaker" xml:id="i-5xHfaAu3wj2uC1dmwsHwHs">
            Anf. 1 Statsrådet CARIN JÄMTIN (s):
          </note>
          <u xml:id="i-c54b96f732707858-0" next="i-c54b96f732707858-8" who="Q2938797">
            <seg xml:id="i-U3D7miS1XLfkH1UhSzKm2v">
              Herr talman! Ewa Björling har frågat mig vilka åtgärder jag avser
              att vidta för en rad frågor med anknytning till det humanitära
              biståndet. Frågorna gäller utvärdering av humanitärt bistånd i
              naturkatastrofer, katastrofförebyggande, konfliktförebyggande,
              samordning mellan biståndsgivande länder, korruption i det humanitära
              biståndet samt respekt för mänskliga rättigheter.
            </seg>
          </u>
          <u xml:id="i-c54b96f732707858-1" prev="i-c54b96f732707858-0" who="Q2938797">
            <seg xml:id="i-VGQnq3yFs12bGUhqahwjGL">
              Först vill jag tacka Ewa Björling för tillfället att utbyta tankar
              om det humanitära biståndet. Även om det råder en bred samsyn
              i riksdagen om värdet av att bistå nödlidande människor i humanitära
              katastrofer, finns det frågor som är viktiga att diskutera.
            </seg>
          </u>
          <u xml:id="i-c54b96f732707858-2" prev="i-c54b96f732707858-0" who="Q2938797">
            <seg xml:id="i-F6PcXkP7kXpanX2Z5UGyxx">
              Flodvågskatastrofen på annandagen har, som Ewa Björling påpekar,
              förorsakat enorma hjälpbehov, och ställt stora krav på Sveriges
              och andras humanitära bistånd. Därför är det väldigt glädjande
              att hjälpinsatserna till stöd för ländernas egna ansträngningar
              varit framgångsrika. Faktum är att trots att flera miljoner människor
              i ett tiotal länder är direkt berörda har vi efter en och en halv
              månad varken sett utbrott av sjukdom eller svår undernäring. Det
              visar att det internationella samordningssystem för humanitärt
              bistånd som Sverige och andra stater har byggt fungerar i centrala
              avseenden mycket väl. Självklart menar jag inte att de internationella
              insatserna genomförts felfritt eller utan problem. Förseningar
              och logistiska flaskhalsar, samtidigt som inte alla har följt
              etablerade samordningsrutiner, har försvårat möjligheterna att
              nå ut med hjälp till vissa områden, främst i Indonesien och Sri
              Lanka. En del biståndsaktörer har valt att lämna hjälp utifrån
              vad de har tillgång till snarare än vad det finns behov av.
            </seg>
          </u>
          <u xml:id="i-c54b96f732707858-3" prev="i-c54b96f732707858-0" who="Q2938797">
            <seg xml:id="i-Xir2Tt5veFzgpAq2kDZyYM">
              Frågan om utvärdering och uppföljning är avgörande för att hjälpinsatser
              ska kunna effektiviseras, och regeringen stöder återkommande utvärderingar
              av humanitära biståndsinsatser. Många lärdomar kommer att kunna
              dras av hjälpinsatserna efter tsunamin, och det är viktigt att
              vi följer och stöder utvärderingsarbetet. Den 23 februari har
              FN kallat till ett möte för att samla information om de utvärderingar
              som har inletts och planeras.
            </seg>
          </u>
          <pb facs="http://data.riksdagen.se/fil/BEE2332A-82D5-4F51-A10A-FD4268C6C9AD#page=2"/>
          <u xml:id="i-c54b96f732707858-4" prev="i-c54b96f732707858-0" who="Q2938797">
            <seg xml:id="i-LPKG5aaAJit19aghRsA6GU">
              Frågan om förebyggande insatser är visserligen ingen ny insikt,
              men likväl en självklar lärdom. Vi vet att många naturkatastrofer
              inte med nödvändighet behöver få katastrofala följder för människorna
              i det berörda området. Förebyggande insatser är till stor del
              en utvecklingsfråga. Regeringen stöder förebyggande insatser.
              Dels i allmänhet bland annat genom att löpande bidra till Internationella
              rödakors- och rödahalvmånefederationens arbete för katastrofberedskap
              i särskilt utsatta länder, dels genom mer specifikt stöd som det
              till cyklonskydd utanför Bangladesh. Men vi kan göra mer. I årets
              regleringsbrev till Sida har vi därför bland annat skrivit in
              ett tydligare uppdrag om att inom det ordinarie utvecklingssamarbetet
              stödja arbetet med katastrofförebyggande insatser. Efter världskonferensen
              i Kobe i januari har vi också ett stärkt internationellt momentum
              för förebyggande arbete.
            </seg>
          </u>
          <u xml:id="i-c54b96f732707858-5" prev="i-c54b96f732707858-0" who="Q2938797">
            <seg xml:id="i-KRhwHEwaVpvr1ZZtgekcXn">
              Herr talman! Humanitärt bistånd bedrivs som vi vet ofta i regioner
              drabbade av väpnade konflikter. Det är dock ingen lösning på konflikter.
              Lösningar kan bara komma på politisk väg, och regeringen lägger
              stor vikt vid konfliktförebyggande och annan konflikthanterande
              verksamhet. Samtidigt måste jag betona att detta inte får blandas
              ihop med det humanitära biståndet. I väpnade konflikter ska sådant
              bistånd, som regeringen framhöll i sin skrivelse till riksdagen
              i december, lämnas endast för att rädda liv och lindra nöd hos
              dem som inte deltar i stridigheter. Allt humanitärt bistånd ska
              vara opartiskt och neutralt. Dessa utgångspunkter har stöd i folkrätten
              och ger de humanitära organisationerna möjlighet att arbeta i
              humanitära katastrofer världen över.
            </seg>
          </u>
          <u xml:id="i-c54b96f732707858-6" prev="i-c54b96f732707858-0" who="Q2938797">
            <seg xml:id="i-K1htYMpdQ6pda6hLw5NfFL">
              Ewa Björlings fråga om samordning mellan länder är mycket viktig
              då resurserna för det internationella humanitära biståndet är
              begränsade, trots det oerhörda gensvaret på flodvågskatastrofen.
              För två år sedan tog Sverige och en rad andra länder initiativ
              till att förbättra sin samlade givarpolitik och den humanitära
              samordningen. Vi har nått vissa framgångar, men inte tillräckliga.
              Fortfarande är insatser i vissa humanitära kriser mycket välfinansierade,
              medan andra katastrofer framstår som bortglömda. Därför är fortsatt
              givarsamordning av största vikt.
            </seg>
          </u>
          <u xml:id="i-c54b96f732707858-7" prev="i-c54b96f732707858-0" who="Q2938797">
            <seg xml:id="i-Eh2Nb8Zvce74rds8avdGSi">
              I det internationella humanitära biståndssystemet är stater endast
              i mindre utsträckning genomförare av biståndsinsatser. Sverige
              är inget undantag; det operativa arbete regeringen gör genom framför
              allt Statens räddningsverk är en liten del av vår politik. Regeringen
              litar till det arbete för förhindrande av korruption och misskötsel
              som FN, rödakors- och rödahalvmånerörelsen och enskilda organisationer
              gör, i egenskap av biståndets huvudsakliga genomförare. Vi följer,
              stöder och driver aktivt på detta arbete.
            </seg>
          </u>
          <u xml:id="i-c54b96f732707858-8" prev="i-c54b96f732707858-0" who="Q2938797">
            <seg xml:id="i-3mvmfGc5VRo8rdFv25zjW6">
              Vad avser Ewa Björlings sista fråga kan jag konstatera att det
              humanitära biståndet ofta genomförs i länder där kränkningar av
              de mänskliga rättigheterna hör till vardagen. Biståndet kan fungera
              som ett stöd för vissa rättigheter, men kan aldrig ersätta de
              enskilda staternas ansvar att respektera de mänskliga rättigheterna.
              Samtidigt kan det internationella samfundet inte heller villkora
              humanitärt bistånd till utsatta människor. Det vore att göra avkall
              på principen om opartiskhet.
            </seg>
          </u>
          <pb facs="http://data.riksdagen.se/fil/BEE2332A-82D5-4F51-A10A-FD4268C6C9AD#page=3"/>
          <note type="speaker" xml:id="i-FGf3ssYwQV6rdTu9iv8ndE">
            Anf. 2 EWA BJÖRLING (m):
          </note>
          <u xml:id="i-c54b96f732707858-9" next="i-c54b96f732707858-13" who="Q457877">
            <seg xml:id="i-TL1GEJucmyVYTjaMB26eiG">
              Herr talman! Jag tackar biståndsministern för det utförliga svaret
              och vill inleda med att säga att jag tycker att den här delen
              av insatserna i tsunamikatastrofen har skötts på ett utomordentligt
              sätt både från biståndsministerns sida och från alla de hjälporganisationer
              och många olika civila som har deltagit i arbetet. Väldigt många
              människor har visat stor både empati och hjälpvilja i den här
              katastrofen.
            </seg>
          </u>
          <u xml:id="i-c54b96f732707858-10" prev="i-c54b96f732707858-9" who="Q457877">
            <seg xml:id="i-FFnqPLef2djCDx4dRXau9w">
              Sedan måste jag få kommentera det som biståndsministern har skrivit
              om sjukdomar. Tyvärr stämmer det inte riktigt längre. Just i natt
              har vi fått reda på att det har skett ett utbrott där 400 personer
              har blivit sjuka i Acehprovinsen. Vi har också sett enstaka fall
              av mässling och stelkramp tidigare.
            </seg>
          </u>
          <u xml:id="i-c54b96f732707858-11" prev="i-c54b96f732707858-9" who="Q457877">
            <seg xml:id="i-5HAn94H686RDmpdehcrEaM">
              Mycket stora krav har ställts på svenskt humanitärt bistånd den
              senaste tiden. Det här kommer naturligtvis att fortsätta. Vi ser
              nu enorma humanitära hjälpbehov av många olika slag. En av de
              viktigaste delarna i vårt arbete är att se till att allt stöd
              verkligen når fram till sin slutdestination. Sedan är steg två
              att starta återuppbyggnadsarbetet.
            </seg>
          </u>
          <u xml:id="i-c54b96f732707858-12" prev="i-c54b96f732707858-9" who="Q457877">
            <seg xml:id="i-RQzpy9nmDk77Z1tg8iPrZv">
              I en hel del områden finns ingen fungerande infrastruktur över
              huvud taget, och vi måste bygga upp en ny möjlighet för fattiga
              att skapa försörjning och fungerande vardagsekonomi. Den här delen
              är ett mer långsiktigt arbete och ska inte gå under benämning
              katastrofbistånd, utan här måste givarna vara beredda att stödja
              betydligt mer långsiktigt.
            </seg>
          </u>
          <u xml:id="i-c54b96f732707858-13" prev="i-c54b96f732707858-9" who="Q457877">
            <seg xml:id="i-9HM1b9SV9Gf9h9k5djriV9">
              Jag ska också säga att många av de frågor som jag har ställt
              i den här interpellationen har jag fått bra svar på, men jag skulle
              ändå vilja att biståndsministern förtydligade vissa delar. Vari
              brister samordningsrutinerna i de avseenden dessa inte följs?
              Det har ju biståndsministern kommenterat. Varför sker detta? Hur
              kan Sverige verka för att ytterligare effektivisera det här, inte
              bara hela EU, utan hur kan Sverige trycka på? Hur kan vi verka
              för att biståndsaktörerna verkligen bistår med rätt sorts hjälp
              utan att vi för den skull hämmar viljan för biståndsaktörerna
              att hjälpa till? Det kan vara en ganska svår balansgång. Man kräver
              den typ av bistånd som egentligen kanske inte finns eller det
              kanske är för mycket ansträngning för en liten enskild organisation
              att kunna hjälpa till på rätt sätt, men ändå vill man fortfarande
              ha känslan kvar att alla ska få hjälpa med det de kan.
            </seg>
          </u>
          <note type="speaker" xml:id="i-Qt9y4ubUUdnz1vBcT89tWK">
            Anf. 3 ULF SJÖSTEN (m):
          </note>
          <u xml:id="i-c54b96f732707858-14" next="i-c54b96f732707858-16" who="Q6179028">
            <seg xml:id="i-Pdbrt9Uj27RqgdUFKWviM6">
              Herr talman! När jag läste Ewa Björlings viktiga och intressanta
              interpellation fäste jag mig särskilt vid en av hennes frågor
              till det ansvariga statsrådet.
            </seg>
          </u>
          <u xml:id="i-c54b96f732707858-15" prev="i-c54b96f732707858-14" who="Q6179028">
            <seg xml:id="i-13VYvb7HGdjMihefnwiZh3">
              Korruption verkar demoraliserande och skapar en anda av rättsotrygghet
              i samhället. Korruption av biståndsmedel verkar som ett hinder
              för demokratisk utveckling och kan bidra till att politiska system
              som inte är önskvärda konserveras. Det är därför oerhört viktigt
              att biståndsmedel används på det sätt som de är avsedda för.
            </seg>
          </u>
          <u xml:id="i-c54b96f732707858-16" prev="i-c54b96f732707858-14" who="Q6179028">
            <seg xml:id="i-MmyS2fz1VJV7w81LcTgXye">
              Herr talman! Eftersom regeringen tydligen saknar en strategi
              för att förhindra korruption med svenska biståndsmedel blir min
              fråga till statsrådet: I svaret sägs att regeringen litar på de
              organisationer som genomför biståndsinsatser på plats när det
              gäller att förhindra korruption. Har regeringen verkligen ingen
              egen strategi och egna riskanalyser för att minimera risken för
              korruption avseende humanitärt bistånd?
            </seg>
          </u>
          <pb facs="http://data.riksdagen.se/fil/BEE2332A-82D5-4F51-A10A-FD4268C6C9AD#page=4"/>
          <note type="speaker" xml:id="i-3Pekzh8qyJu4oACjUGtwcQ">
            Anf. 4 Statsrådet CARIN JÄMTIN (s):
          </note>
          <u xml:id="i-c54b96f732707858-17" next="i-c54b96f732707858-26" who="Q2938797">
            <seg xml:id="i-UGFJAEYzmdPPceoWJ8oMGD">
              Herr talman! Ewa Björling har ställt två frågor till mig. Jag
              börjar med dem, så svarar jag på Ulf Sjöstens fråga sedan. Frågorna
              om hur samordningen ska förbättras och om rätt sorts hjälp hänger
              delvis ihop, men jag ska ändå försöka att svara på dem var för
              sig.
            </seg>
          </u>
          <u xml:id="i-c54b96f732707858-18" prev="i-c54b96f732707858-17" who="Q2938797">
            <seg xml:id="i-6jcAY4ZBNtx7nBe2QtMHBC">
              Man måste se på samordning på lite olika sätt. Det bilaterala
              det vill säga nationernas biståndet bör samordnas bättre. Sedan
              finns det också multilaterala insatser mellan de olika FN-organen,
              Röda Korset och andra givare. Det område där vi måste föra dagordningen
              framåt gäller de enskilda organisationer som inte alltid finns
              i det humanitära sammanhanget.
            </seg>
          </u>
          <u xml:id="i-c54b96f732707858-19" prev="i-c54b96f732707858-17" who="Q2938797">
            <seg xml:id="i-JZhZyGymvy33UUoxM7SL64">
              Röda Korset är redan med i diskussionerna om samordning. Man
              deltar i större givarmöten och finns med i FN-appellerna. Därmed
              är man också med i planeringen av samordningen. Organisationer
              som kanske bara finns med i humanitära insatser vid vissa tillfällen
              är däremot inte med i samordningsarbetet. Det ser vi nu vissa
              exempel på efter tsunamin. En del enskilda organisationer gör
              ett väldigt bra arbete, men ibland kanske man arbetar dubbelt.
              Till exempel får delar av Sri Lanka och Indonesien inte tillräcklig
              hjälp på grund av att det inte har skett någon samordning mellan
              framför allt enskilda organisationer och det övriga givarsystemet.
            </seg>
          </u>
          <u xml:id="i-c54b96f732707858-20" prev="i-c54b96f732707858-17" who="Q2938797">
            <seg xml:id="i-2xAcHBhYs27GES3AmmWAmt">
              Sedan måste man också samordna administrativa rutiner och mottagningspengar.
              Ett av problemen med att mäta utbetalningar är att vi har olika
              utbetalningsår och att vi gör på olika sätt när vi gör omprioriteringar
              i budgetar. Så kommer det alltid att vara. Vi kommer alltid att
              ha olika budgetsystem i olika länder. Men vi måste bli tydligare
              så att vi kan samordna vilka pengar som kan tänkas komma ett par
              månader fram i tiden.
            </seg>
          </u>
          <u xml:id="i-c54b96f732707858-21" prev="i-c54b96f732707858-17" who="Q2938797">
            <seg xml:id="i-HW7qW9kZsMM8kgkinefSv4">
              Det behövs dels en ökad öppenhet mellan de olika staterna, dels
              att få med de enskilda organisationerna på ett bättre sätt. Den
              frågan kommer vi att arbeta med under våren när Sverige är ordförande
              i Ecowas givargrupp.
            </seg>
          </u>
          <u xml:id="i-c54b96f732707858-22" prev="i-c54b96f732707858-17" who="Q2938797">
            <seg xml:id="i-CVJQQajshJ9HA2iMDAdVFZ">
              Jag kommer i dag att ha ett möte med de svenska organisationer
              som gör humanitära insatser efter tsunamin.
            </seg>
          </u>
          <u xml:id="i-c54b96f732707858-23" prev="i-c54b96f732707858-17" who="Q2938797">
            <seg xml:id="i-MQQKBodUgVx8rQGaSv85fX">
              När det gäller hur vi kan se till att rätt sorts hjälp kommer
              fram handlar det om ett internationellt lobbyarbete. Man måste
              förklara att det är fel att skicka bönor till ett land där människor
              inte äter bönor eller dunjackor till Sri Lanka där det är väldigt
              varmt. Det fungerar inte, det är onödigt, det tar upp lagerplats
              och det finns alla möjliga olika skäl till att det är fel.
            </seg>
          </u>
          <u xml:id="i-c54b96f732707858-24" prev="i-c54b96f732707858-17" who="Q2938797">
            <seg xml:id="i-EmbAfMfjiPkuCoQ96jA3de">
              Precis som Ewa Björling sade är det för att bibehålla känslan
              oerhört viktigt att alla som vill ge gåvor och vill bidra ska
              kunna vara med och göra det. Ett försök att hjälpa till med det
              var den samordningsgrupp som bildades mellan svenska enskilda
              organisationer, Röda Korset, Rädda Barnen, det svenska näringslivet
              och mindre svenska enskilda organisationer. Där ska man nu ta
              till vara all den vilja att hjälpa till som finns i det svenska
              samhället och försöka att kanalisera det till ställen där det
              är relevant och där man kan ta till vara den kompetens eller de
              saker som folk vill skänka.
            </seg>
          </u>
          <pb facs="http://data.riksdagen.se/fil/BEE2332A-82D5-4F51-A10A-FD4268C6C9AD#page=5"/>
          <u xml:id="i-c54b96f732707858-25" prev="i-c54b96f732707858-17" who="Q2938797">
            <seg xml:id="i-4JS4BKdWEBUZh6JcgbeGyo">
              På internationell nivå handlar det om att fortsätta diskussionen.
              Livsmedelsbistånd kan till och med vara negativt ibland, till
              exempel om man skickar livsmedel till ett område som förstör marknaden
              i andra delar av det landet. Det handlar alltså om ett internationellt
              opinionsbildningsarbete, om att man ska fortsätta att jobba med
              ett gott humanitärt givarskap.
            </seg>
          </u>
          <u xml:id="i-c54b96f732707858-26" prev="i-c54b96f732707858-17" who="Q2938797">
            <seg xml:id="i-GjQoxXTidaYiEayiKCYSai">
              Den sista frågan handlar om korruption. Sida har nolltolerans
              mot korruption och en korruptionsstrategi som regeringen anser
              vara mycket bra. De enskilda organisationerna får sina bidrag
              direkt från Sida och har att följa den korruptionsstrategin. Pengar
              som är avsedda för att hjälpa fattiga människor i nöd ska naturligtvis
              nå dessa personer. Annars vore det slöseri och helt orätt mot
              de personer som redan har lidit tillräckligt mycket. Det finns
              en korruptionsstrategi som är tydlig och klar.
            </seg>
          </u>
          <note type="speaker" xml:id="i-9pKmPaJVri4HhhsffHb4Lm">
            Anf. 5 EWA BJÖRLING (m):
          </note>
          <u xml:id="i-c54b96f732707858-27" next="i-c54b96f732707858-35" who="Q457877">
            <seg xml:id="i-CkxtWCWn9UJAyXjzfnvBiA">
              Herr talman! Jag tackar biståndsministern för de svar som jag
              fick nu och går vidare med flera frågor.
            </seg>
          </u>
          <u xml:id="i-c54b96f732707858-28" prev="i-c54b96f732707858-27" who="Q457877">
            <seg xml:id="i-84ingHn8FdppqyixGyqVET">
              Det möte som FN har kallat till den 23 februari, som också biståndsministern
              nämner i sitt svar, handlar om att samla information om de utvärderingar
              som har inletts och planerats. Och då undrar jag: På vilket sätt
              avser Sverige att bidra till det mötet? Eller mer explicit: Vad
              avser biståndsministern att bidra med från svensk sida för att
              det här arbetet ska kunna gå snabbt framåt?
            </seg>
          </u>
          <u xml:id="i-c54b96f732707858-29" prev="i-c54b96f732707858-27" who="Q457877">
            <seg xml:id="i-BWQixEiXu6BCrPbVsq4ikr">
              Vi är väldigt bra på att säga att vi ska göra utvärderingar och
              uppföljningar, och vi sitter också och diskuterar dessa frågor.
              Men vad händer rent operativt i verkligheten? Hur blir det? Kommer
              det verkligen att bli en ökad samordning? Vi är väldigt bra på
              att tala om sådana initiativ, men när får vi se det operativa
              resultatet?
            </seg>
          </u>
          <u xml:id="i-c54b96f732707858-30" prev="i-c54b96f732707858-27" who="Q457877">
            <seg xml:id="i-83nsRxg75eMzkxEFBPKGv8">
              Jag har ytterligare en fråga till biståndsministern som handlar
              om någonting helt annat. Hur kan vi alla hjälpas åt för att se
              till att vi inte glömmer vissa katastrofer medan andra blir väldigt
              uppmärksammade? Tsunamikatastrofen var ju naturligtvis väldigt
              uppmärksammad, det har vi alla kunnat se i medierna. Men det finns
              också katastrofer i Darfur och på andra ställen som pågår mer
              i det tysta.
            </seg>
          </u>
          <u xml:id="i-c54b96f732707858-31" prev="i-c54b96f732707858-27" who="Q457877">
            <seg xml:id="i-YWrfxQmp6pHvSCrdUgYBkw">
              Det inträffade till exempel ett folkmord i Rwanda som ingen ville
              kännas vid under en lång tid. Hur påverkar vi bäst i det fallet?
              Är det där det något raljerande skriks högst, märks mest eller
              där det är flest turister och västerlänningar som uppmärksammas?
              Blir det annorlunda då jämfört med andra katastrofer som sker
              mer i det tysta? Vad kan Sverige göra åt det?
            </seg>
          </u>
          <u xml:id="i-c54b96f732707858-32" prev="i-c54b96f732707858-27" who="Q457877">
            <seg xml:id="i-W33zmZkrsEupecggz1FFWA">
              Sedan skulle jag vilja höra lite mera om hur regeringen tänker
              när det gäller vår budget för katastrofbistånd. Vad är det egentligen
              som avgör när vi beslutar att lämna bistånd vid ett visst tillfälle?
              Hur beslutar man vilken exakt summa som ska ges och hur prioriterar
              man?
            </seg>
          </u>
          <u xml:id="i-c54b96f732707858-33" prev="i-c54b96f732707858-27" who="Q457877">
            <seg xml:id="i-DrsXXgFbA3BvfXg49t9NWQ">
              Jag ska ta upp ett exempel. Hur ska vi kunna hjälpa till med
              att bygga upp Sri Lanka med den omfattande korruption som finns
              där? Det är väldigt lite nämnt i skrivelsen som var orsaken till
              att jag framställde interpellationen angående korruption. Det
              finns någon liten rad på slutet, det är allt.
            </seg>
          </u>
          <pb facs="http://data.riksdagen.se/fil/BEE2332A-82D5-4F51-A10A-FD4268C6C9AD#page=6"/>
          <u xml:id="i-c54b96f732707858-34" prev="i-c54b96f732707858-27" who="Q457877">
            <seg xml:id="i-tqCgB8eYWi98KZpwgJ4jo">
              Som vi vet har Sri Lanka världens största regering med ungefär
              90 ministrar. Det är väldigt många politiker varav många är köpta.
              Vissa köps över till oppositionen. Väljarna har inte någon aning
              om längre vad de röstar på. Det råder totalt kaos och total korruption.
              Dessutom finns det stor fattigdom, hög arbetslöshet, stor frustration
              och en gerillarörelse.
            </seg>
          </u>
          <u xml:id="i-c54b96f732707858-35" prev="i-c54b96f732707858-27" who="Q457877">
            <seg xml:id="i-SasrwJZPBMHJWBqNf9mvjP">
              De tamilska tigrarna kräver nu att vi ska skicka pengarna direkt
              till dem och inte till Sri Lankas regering därför att de anser
              att pengarna då hamnar i presidentens fickor, fonder eller på
              hans eget konto. På det viset kommer de aldrig att nå folket.
              Hur tänker Sverige där? Det förekommer ju en omfattande korruption.
              Jag skulle vilja vet hur regeringen prioriterar, inte bara i det
              exemplet, men det är ett väldigt tydligt exempel att ta fasta
              på.
            </seg>
          </u>
          <note type="speaker" xml:id="i-GxY8eN8kKGkY3V2m4DRecq">
            Anf. 6 ULF SJÖSTEN (m):
          </note>
          <u xml:id="i-c54b96f732707858-36" next="i-c54b96f732707858-37" who="Q6179028">
            <seg xml:id="i-E6uFe2gGn68rP1hotNNfEA">
              Herr talman! Vi moderater anser givetvis också att det ska vara
              nolltolerans vad gäller korruption med biståndsmedel.
            </seg>
          </u>
          <u xml:id="i-c54b96f732707858-37" prev="i-c54b96f732707858-36" who="Q6179028">
            <seg xml:id="i-PQgBd6FSWYLuWm2rcPJzP3">
              Jag är medveten om, Carin Jämtin, att Sida har en antikorruptionsstrategi.
              Den behöver säkerligen utvecklas ytterligare. Men det som slår
              mig är att regeringen som övergripande ansvarig uppenbarligen
              saknar en egen strategi för de här frågorna. Behövs det inte en
              sådan strategi, Carin Jämtin?
            </seg>
          </u>
          <note type="speaker" xml:id="i-rLMuaGHChNd88dbG5Q73s">
            Anf. 7 Statsrådet CARIN JÄMTIN (s):
          </note>
          <u xml:id="i-c54b96f732707858-38" next="i-c54b96f732707858-45" who="Q2938797">
            <seg xml:id="i-EE5ekHPpZpWJfYxmL4MtK4">
              Herr talman! Inför mötet den 23 februari, som ska handla om utvärderingar,
              håller Sida på att förbereda sin del om hur man ska se på utvärderingar.
              Även på UD pågår just nu ett arbete om vad vi ska föra in för
              att föra processen framåt. Lite grann kommer det att bero på hur
              man lägger upp dagordningen och hur konkret dagordningen blir.
            </seg>
          </u>
          <u xml:id="i-c54b96f732707858-39" prev="i-c54b96f732707858-38" who="Q2938797">
            <seg xml:id="i-QQyU1vfTMmnUXQDbqzjqD7">
              Vi ska göra något slags bredare utvärdering av hela arbetet,
              alltså Räddningsverket och de pengar som har kanaliserats till
              andra organ. Men den allra största delen av pengarna har trots
              allt gått via Sida, varför det är viktigt att man tar ett initiativ
              till utvärdering via Sida. Men vi håller som sagt på att titta
              på det.
            </seg>
          </u>
          <u xml:id="i-c54b96f732707858-40" prev="i-c54b96f732707858-38" who="Q2938797">
            <seg xml:id="i-WEgtPdxqFyLmvRYuaSahom">
              I sammanhanget kan det vara bra att veta att Sveriges bistånd
              under våren kommer att genomgå en så kallad Dacöversyn, alltså
              i OECD:s utvecklingskommitté. I det arbetet har vi specifikt bett
              Dac att titta just på hur vi hanterar det humanitära biståndet
              som en del av utvärderingen av vårt eget humanitära bistånd.
            </seg>
          </u>
          <u xml:id="i-c54b96f732707858-41" prev="i-c54b96f732707858-38" who="Q2938797">
            <seg xml:id="i-Kw7gL8ZWF1f7dUcjL6ZLoS">
              Det är en bra fråga om det verkligen händer någonting, om vi
              för saker och ting framåt. Man ska då komma ihåg att det inte
              var så hemskt många år sedan som FN inte ens gjorde samordnade
              appeller inom FN-systemet, utan Unicef, Unaids och UNFPA kom med
              varsin förfrågan. Nu kommer man med en samordnad FN-förfrågan
              om stöd vid en katastrof. Men också stora delar av Röda Korsets
              och delar av Rädda Barnens förfrågningar ligger i denna FN-förfrågan.
              Det har alltså gått framåt på samordningssidan, dock inte alls
              tillräckligt fort. Det finns mycket i övrigt att göra. Det här
              är en av de allra viktigaste frågorna för oss som ordförande i
              Ecowas givargrupp det här året. Det var också en av anledningarna
              till att vi sjösatte gott humanitärt givarskap 2002. Det ligger
              högt upp på vår dagordning. Och det har gått lite grann framåt.
            </seg>
          </u>
          <u xml:id="i-c54b96f732707858-42" prev="i-c54b96f732707858-38" who="Q2938797">
            <seg xml:id="i-9AkYP2L6ARZVBCT2as5hr9">
              En jättestor fråga är just andra katastrofer. Det inträffade
              en katastrof förra året där Sverige var nästan ensam givare, och
              det var den humanitära katastrofen i Centralafrika. Något annat
              land var givarland, men vi var nästan ensamma givare. Det är ett
              exempel på att katastrofer som inte finns på mediernas förstasida
              inte får lika mycket pengar som andra. Det är grymt, men det är
              så det ser ut.
            </seg>
          </u>
          <pb facs="http://data.riksdagen.se/fil/BEE2332A-82D5-4F51-A10A-FD4268C6C9AD#page=7"/>
          <u xml:id="i-c54b96f732707858-43" prev="i-c54b96f732707858-38" who="Q2938797">
            <seg xml:id="i-F95XLb5MT6BCKtuo54WBpQ">
              Vi tar upp alla katastrofer på olika sätt när vi är ute i olika
              sammanhang. På EU:s ministermöte på tisdag kommer en av de frågor
              som jag kommer att nämna i samband med uppföljningen av tsunamikatastrofen
              att vara just det som Ewa Björling säger, att vi inte får glömma
              de andra. Vi tar också i många andra sammanhang upp att vi måste
              prioritera pengar. I grunden handlar det om att biståndsnivåerna
              är för låga generellt sett. Vi måste höja biståndet för att kunna
              få mera pengar att fördela till andra katastrofer som sker runtomkring
              i världen.
            </seg>
          </u>
          <u xml:id="i-c54b96f732707858-44" prev="i-c54b96f732707858-38" who="Q2938797">
            <seg xml:id="i-91Jwa7mX3rDBWuHUt7QH7w">
              Det humanitära biståndet i Sri Lanka, som Ewa Björling pratade
              om, och biståndet till återuppbyggnadsfasen går nästan över lite
              till det långsiktiga biståndet. Vi måste ha korruptionsstrategier
              som täcker det humanitära biståndet. I det sammanhanget är det
              väldigt glädjande med Jan Egelands initiativ till en ökad, förstärkt
              revision av FN-systemets insatser efter tsunamikatastrofen, men
              också en ökad öppenhet om hur mycket utbetalningar som har skett
              från givare. Men i återuppbyggnadsarbetet är det oerhört viktigt
              att vi använder oss av de korruptionsstrategier och de uppföljningssystem
              som vi har för det långsiktiga biståndet. Ett problem är självklart
              att det är ett konfliktdrabbat land och att det gäller att se
              till att pengarna hamnar i hela Sri Lanka, där det sägs att de
              tamilska delarna är hårdare drabbade av naturkatastrofen. Jag
              kommer att få se det nästa vecka när jag besöker landet.
            </seg>
          </u>
          <u xml:id="i-c54b96f732707858-45" prev="i-c54b96f732707858-38" who="Q2938797">
            <seg xml:id="i-RgXGB3iRQFitsm4SebSmzS">
              Den korruptionsstrategi som Sida har gäller som sagt hela det
              humanitära biståndet. Regeringen har en mycket tydlig inställning
              som vi har redovisat i budgetpropositioner och annat om att korruption
              inte är tolerabelt i något sammanhang. Därför tycker jag att vi
              har en tydlig syn på korruption.
            </seg>
          </u>
          <note type="speaker" xml:id="i-XPzYSRu4pVxhZFsq75Adee">
            Anf. 8 EWA BJÖRLING (m):
          </note>
          <u xml:id="i-c54b96f732707858-46" next="i-c54b96f732707858-51" who="Q457877">
            <seg xml:id="i-B82atUh7ptThjwD9PMmKxR">
              Herr talman! Jag tackar för ytterligare svar. Jag håller naturligtvis
              med om att det har gått framåt och blivit mycket bättre, framför
              allt i FN. Men det hjälper inte. Man måste fortsätta att vara
              lika otålig till dess att man är nöjd, och jag tror att det är
              ganska långt kvar dit.
            </seg>
          </u>
          <u xml:id="i-c54b96f732707858-47" prev="i-c54b96f732707858-46" who="Q457877">
            <seg xml:id="i-6Ks83aeFuKLRFkDsD1wxS8">
              Jag skulle vilja trycka på några saker till explicit i den här
              skrivelsen, där jag tycker att det finns delar som saknas. Nu
              vet vi att den lämnades in den 16 december, innan tsunamikatastrofen,
              så det är klart att vi har lärt oss mycket sedan dess. Men det
              finns ändå andra delar som saknas och som inte hade gjort någon
              skillnad om skrivelsen hade lämnats in före eller efter katastrofen.
              Jag tycker att det borde finnas mer om synen på mänskliga rättigheter.
              Man talar en del om att stärka kvinnor och om utsattheten för
              sexuellt våld, men man nämner inte ens att alla människor har
              rätt till sin egen kropp och rätt att själva bestämma över den.
              Jag tycker också att vi skulle behöva trycka mycket mer på äganderätt
              för kvinnor och för föräldralösa barn. Det här vilar på samma
              grund som FN-stadgan, så det borde vara ganska neutralt och inte
              behöva betraktas som att vi är några kulturimperialister från
              norra Europa. Jag tror inte att det skulle vara så svårt att få
              med det.
            </seg>
          </u>
          <pb facs="http://data.riksdagen.se/fil/BEE2332A-82D5-4F51-A10A-FD4268C6C9AD#page=8"/>
          <u xml:id="i-c54b96f732707858-48" prev="i-c54b96f732707858-46" who="Q457877">
            <seg xml:id="i-555z8by7T9HHyiUJqV1kTg">
              En annan akut, viktig fråga är att vi måste se till att barn
              får skolgång så snabbt som möjligt i nödsituationer, därför att
              så fort vi kan normalisera ger det stabilitet för barnen, och
              det måste vara det allra viktigaste.
            </seg>
          </u>
          <u xml:id="i-c54b96f732707858-49" prev="i-c54b96f732707858-46" who="Q457877">
            <seg xml:id="i-6aWqPcP5U3rbVebZiwHayx">
              Det behövs också mer satsning på katastrofförebyggande. Vi behöver
              göra mycket mer för att förebygga naturkatastrofer. Många mindre
              katastrofer i fattiga områden är egentligen ganska enkla att förebygga
              med billiga medel och med kunskap. Det här talar man också väldigt
              lite om i skrivelsen.
            </seg>
          </u>
          <u xml:id="i-c54b96f732707858-50" prev="i-c54b96f732707858-46" who="Q457877">
            <seg xml:id="i-C4MrjSAWvRxWvBpcZLNpbm">
              Man talar också om att stödja lokala organisationer och anställa
              lokal arbetskraft, men jag tycker att det behövs starkare skrivningar
              om respekten för ett lands regering och myndighet. Det är landet
              i sig som har huvudansvaret. Det får vi inte kringgå eller undergräva
              genom att bara stötta lokalt.
            </seg>
          </u>
          <u xml:id="i-c54b96f732707858-51" prev="i-c54b96f732707858-46" who="Q457877">
            <seg xml:id="i-F9uUzDaq6jNu8xcZ4pNgWf">
              Slutligen vill jag säga att det är viktigt att det här dokumentet
              nu finns, för det har tidigare inte funnits något liknande som
              grund för vad Sida gör. I och med det har det hela tiden funnits
              risk för att starka tjänstemän på UD har kunnat ändra lite som
              de vill beroende på vem som sitter där. Men nu kommer det att
              finnas ett dokument som Sida har att följa.
            </seg>
          </u>
          <note type="speaker" xml:id="i-Q87i9DHBn3eY4sF18nJzeb">
            Anf. 9 Statsrådet CARIN JÄMTIN (s):
          </note>
          <u xml:id="i-c54b96f732707858-52" next="i-c54b96f732707858-56" who="Q2938797">
            <seg xml:id="i-V9VHCxUCwMPs8Wwhptppat">
              Herr talman! Det är jättemånga viktiga frågor som Ewa Björling
              tar upp kring skrivelsen. Att vi ska ha ett rättighetsperspektiv
              i det humanitära arbetet tycker jag är självklart. Möjligen kan
              vi gå igenom texten som helhet.
            </seg>
          </u>
          <u xml:id="i-c54b96f732707858-53" prev="i-c54b96f732707858-52" who="Q2938797">
            <seg xml:id="i-QopxAmzhihc3d5zVuDDgYT">
              Det man ska komma ihåg när man läser hela texten är att det är
              en skrivelse för akuta insatser som inte, förhoppningsvis, ska
              hålla på väldigt länge. I några fall har de så kallade akuta insatserna
              pågått i många, många år.
            </seg>
          </u>
          <u xml:id="i-c54b96f732707858-54" prev="i-c54b96f732707858-52" who="Q2938797">
            <seg xml:id="i-WVZAeczNjbvUaGsKQHZNUj">
              Ägandeskapet för verksamheten ligger ofta i någon annans händer
            </seg>
          </u>
          <u xml:id="i-c54b96f732707858-55" prev="i-c54b96f732707858-52" who="Q2938797">
            <seg xml:id="i-PhP1dVkUc61UAc5BTppPLE">
              än de lokala myndigheternas eller staternas för de kanske också
              är i kaos, som i situationen nu efter tsunamin. Skrivelsen handlar
              om insatser som ofta görs av internationella Röda Korset, FN-systemet,
              Rädda Barnen eller andra. Trots det bör det vara tydligt att ett
              rättighetsperspektiv och de mänskliga rättigheterna även i det
              här sammanhanget självklart ska genomsyra verksamheten. Rättigheterna
              i det här sammanhanget handlar om rätten att överleva, rätten
              till mat, rätten att komma tillbaks till ett normalt liv igen.
              I det är skolgång för barn och att normalisera verkligheten för
              barn helt centralt. Det visar många studier. Därför har vi även
              nu efter tsunamikatastrofen satsat på School in a box och Unicefverksamheten
              just för att unga ska komma tillbaks till ett normalt liv igen.
            </seg>
          </u>
          <u xml:id="i-c54b96f732707858-56" prev="i-c54b96f732707858-52" who="Q2938797">
            <seg xml:id="i-RAJtJ7zAkktDuNthX5Xph2">
              Regeringen anser att det förebyggande arbetet framför allt beskrivs
              i det vanliga långsiktiga biståndet. Det är därför som det inte
              finns så mycket beskrivet i den humanitära skrivelsen. Den humanitära
              skrivelsen handlar om insatser i akuta faser. Det är därför som
              skrivelsen inte innehåller speciellt mycket om det förebyggande
              arbetet.
            </seg>
          </u>
          <note xml:id="i-Tqji9WkvNAVatf2F7MjJRN">
            Överläggningen var härmed avslutad.
          </note>
          <note xml:id="i-my5Bfvyu4LDxoi7vyvb7b">
            3 § Hänvisning av ärende till utskott
          </note>
          <pb facs="http://data.riksdagen.se/fil/BEE2332A-82D5-4F51-A10A-FD4268C6C9AD#page=9"/>
          <note xml:id="i-CvSt7Tg4XPBapH25skebVW">
            Föredrogs och hänvisades
          </note>
          <note xml:id="i-A3q4hLzXUZ5e73bmkVa3m2">
            4 § Bordläggning
          </note>
          <note xml:id="i-Vu6bvousgGc3hUYEP9XgF">
            Anmäldes och bordlades
          </note>
          <note xml:id="i-T6povzCKPR6MyZysrjmKc3">
            5 § Kammaren åtskildes kl. 9.30.
          </note>
          <note xml:id="i-Q6CZhYCy5jw3vAVXupLS6k">
            Förhandlingarna leddes av talmannen.
          </note>
          <note xml:id="i-BY1vrtPx4ed8LVmNGwXLDJ">
            /Monica Gustafson
          </note>
        </div>
      </body>
    </text>
  </TEI>
</teiCorpus>
