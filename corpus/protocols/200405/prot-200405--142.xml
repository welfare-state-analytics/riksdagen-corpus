<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2004</title>
      </titleStmt>
      <editionStmt>
        <edition>0.3.0</edition>
      </editionStmt>
      <publicationStmt>
        <authority>Westac Project, 2020-2021</authority>
        <availability>
          <licence target="https://creativecommons.org/licenses/by/4.0/">Licence: Attribution 4.0 International (CC BY 4.0)</licence>
        </availability>
      </publicationStmt>
      <sourceDesc>
        <bibl>
          <title>Riksdagens protocols 2004</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some programmatic corrections have been made to counter errors stemming from the OCR process.</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>Westac Project, 2020-2021</authority>
          <availability>
            <licence target="https://creativecommons.org/licenses/by/4.0/">Licence: Attribution 4.0 International (CC BY 4.0)</licence>
          </availability>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some programmatic corrections have been made to counter errors stemming from the OCR process.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200405--142</head>
          <docDate when="2005-06-17">2005-06-17</docDate>
        </div>
      </front>
      <body>
        <div>
          <note n="648e726f">
            ﻿
          </note>
          <note n="11916c48">
            Riksdagens protokoll
          </note>
          <note n="c0af46a0">
            2004/05:142
          </note>
          <note type="date" n="69297480">
            Fredagen den 17 juni
          </note>
          <note n="cc17a9d5">
            Kl. 09:00 - 13:04
          </note>
          <note n="650bab32">
            1 § Meddelande om preliminär plan för kammarens sammanträden
            hösten 2005
          </note>
          <note n="29c1be5d">
            Talmannen meddelade att en preliminär plan för kammarens sammanträden
            hösten 2005 delats ut till kammarens ledamöter.
          </note>
          <note n="c49deaf8">
            2 § Meddelande om statistiska uppgifter för riksdagsarbetet
          </note>
          <note n="41cb4676">
            Talmannen meddelade att statistiska uppgifter för riksdagsarbetet
            under riksmötet 2004/05 delats ut till kammarens ledamöter.
          </note>
          <note n="844f9c11">
            Statistiken skulle fogas som bilaga till detta protokoll.
          </note>
          <note n="ca7aad47">
            3 § Anmälan om inkommen faktapromemoria om förslag från Europeiska
            kommissionen
          </note>
          <note n="fb967f24">
            Talmannen anmälde att följande faktapromemoria om förslag från
            Europeiska kommissionen inkommit och överlämnats till utskott:
          </note>
          <note n="99a7463a">
            4 § Hänvisning av ärenden till utskott
          </note>
          <note n="7c73453b">
            Föredrogs och hänvisades
          </note>
          <note n="5eafea92">
            5 § Riktlinjer för den ekonomiska politiken och budgetpolitiken
          </note>
          <note n="6f488055">
            Föredrogs
          </note>
          <note type="speaker" n="c77ee25a">
            Anf. 1 CARIN LUNDBERG (s):
          </note>
          <u who="Q4963953" xml:id="i-03952553c07b56d2-0" n="fd274f9c">
            <seg n="56d34c57">
              Herr talman! I detta ärende behandlar finansutskottet den socialdemokratiska
              regeringens, dess samarbetspartiers och oppositionspartiernas
              förslag till inriktning av den ekonomiska politiken och budgetpolitiken
              för de närmaste åren.
            </seg>
            <seg n="b498299a">
              Finansutskottet tillstyrker regeringens förslag. Konjunkturen
              i världsekonomin fortsätter att vara god de kommande åren, även
              om tillväxttakten avtar i förhållande till fjolårets toppnivå.
              Sveriges bruttonationalprodukt väntas stiga med ca 3 % de närmaste
              åren. Den höga tillväxten gäller dock inte arbetsmarknaden, utan
              tvärtom. Målet om 80 % sysselsättning samt högst 4 % öppen arbetslöshet
              ligger fast. En rad åtgärder måste enligt utskottet vidtas för
              att målen ska nås. I vårpropositionen går regeringen vidare för
              att redan i år pressa ned arbetslösheten och öka sysselsättningen.
            </seg>
            <seg n="81cce0cf">
              En mycket viktig del i politiken för att öka utbudet av arbetskraft
              är att minska den höga sjukfrånvaron. Utskottet konstaterar att
              de tidigare beslutade åtgärderna har börjat få avsedd effekt.
              Det så kallade ohälsotalet, det vill säga de samlade utbetalningarna
              för sjukpenning, aktivitets- och sjukersättning och rehabiliteringsersättning
              har sjunkit under år 2004 och hittills under 2005.
            </seg>
            <seg n="052b55ee">
              Avgörande för den svenska tillväxten och sysselsättningen är
              att Sveriges konkurrens- och företagsklimat är gott. I vårpropositionen
              presenteras en strategi för att fortsätta stärka Sveriges konkurrenskraft.
            </seg>
            <seg n="877a561a">
              Forskningen ska förstärkas ytterligare. Prioriterade områden
              är medicinsk och teknisk forskning samt forskning till stöd för
              hållbar utveckling.
            </seg>
            <seg n="b0562038">
              Fler åtgärder för ökad välfärd och rättvisa genomförs.
            </seg>
            <seg n="56eebe2d">
              Utskottet avstyrker motionsförslag om att ändra utformningen
              av målen för budgetpolitiken. Nuvarande mål är enligt utskottet
              tydligt, robust och anpassat till internationell standard.
            </seg>
            <seg n="d830dd06">
              Utskottet tillstyrker regeringens förslag om inriktning av budgetpolitiken.
              Inriktningen innebär att budgetpolitiken styrs av två mål. Utgiftstaken
              för staten ska hållas samtidigt som saldot i de samlade offentliga
              finanserna ska uppvisa ett överskott på 2 % av bruttonationalprodukten
              i genomsnitt över en konjunkturcykel.
            </seg>
            <seg n="b39d2415">
              Genom en ansvarsfull budgetpolitik har Sverige i dag starka offentliga
              finanser och har klarat den senaste internationella konjunkturnedgången
              utan att dra på sig underskottsproblem. Vi skiljer oss i det avseendet
              från flera EU-länder vars offentliga finanser i vissa fall utvecklats
              på ett oroväckande sätt. Sunda offentliga finanser är en förutsättning
              för en uthållig tillväxt och hög sysselsättning.
            </seg>
            <seg n="4e4a0b84">
              Det är därför av yttersta vikt att budgetpolitiken utformas på
              ett sådant sätt att långsiktigt stabila offentliga finanser vidmakthålls.
              Oppositionspartierna presenterar alternativ som uppges ge starkare
              offentliga finanser än regeringens förslag och förespråkar att
              statens finansiella sparande ska vara i balans över en konjunkturcykel.
              Utskottet anser att det finns goda skäl att ifrågasätta oppositionspartiernas
              analyser.
            </seg>
            <seg n="4dd0b63e">
              Utskottet anser att regeringens förslag till riktlinjer för budgetpolitiken
              innebär en fortsättning på den ansvarsfulla budgetpolitik som
              bedrivits sedan regeringsskiftet 1994. Nuvarande inriktning av
              budgetpolitiken har enligt utskottets mening goda förutsättningar
              att främja fortsatt stabila offentliga finanser och utgöra en
              grund för hög tillväxt och full sysselsättning.
            </seg>
          </u>
          <note n="22c1c456">
            Herr talman! Utskottet behandlar även Riksrevisionens förslag
            angående användningen av inkomstavdrag i statsbudgeten liksom
            fyra motionsförslag. Utskottet avstyrker förslagen.
          </note>
          <note type="speaker" n="954192ac">
            Anf. 2 MIKAEL ODENBERG (m):
          </note>
          <u who="Q719015" xml:id="i-7a4eef2fd8dbe3da-0" n="0f4ee91d">
            <seg n="846e8631">
              Herr talman! Precis som förra året saknar vi tyvärr finansministern
              på plats när vi går in för riksdagens avslutning genom att prata
              om de ekonomisk-politiska riktlinjer som regeringen har skisserat
              i sin vårproposition. I stället företräds Socialdemokraterna av
              finansutskottets ordförande, riksdagsledamot Arne Kjörnsberg,
              från Borås i södra Älvsborg.
            </seg>
            <seg n="f7e15065">
              Arne Kjörnsberg är, herr talman, en hyvens karl, men det är naturligtvis
              synd att inte finansministern är på plats. Han är ju annars ganska
              debattsugen. Vi hade möjlighet att diskutera de ekonomisk-politiska
              riktlinjerna med Pär Nuder när han kom hit till kammaren för två
              månader sedan och presenterade regeringens vårproposition.
            </seg>
            <seg n="d7cb3813">
              Han var så debattsugen att han inte fick nog utan utmanade mig
              på debatt. Vi hade en debatt på torget i Malmö för tre veckor
              sedan. Jag hade tänkt att vi kunde fortsätta den i dag.
            </seg>
            <seg n="72d5594b">
              Jag vet att det pågår ett väldigt viktigt EU-toppmöte i Bryssel
              där man ska diskutera EU:s långtidsbudget, och då var naturligtvis
              finansministern ursäktad. Därför blev jag jätteförvånad när jag
              såg ett pressmeddelande i dag på morgonen. Det pressmeddelandet
              säger att Pär Nuder besöker södra Älvsborg i dag. Om en timme
              ska han minsann tala preliminärt om det ekonomiska läget i Sverige.
            </seg>
            <seg n="12752208">
              Hade inte Arne Kjörnsberg kunnat göra det hemma i sin valkrets,
              så hade finansministern kunnat komma hit och här i riksdagen prata
              preliminärt om det ekonomiska läget? Det är ändå en ganska bra
              debattarena. Hans budskap kan höras av fler människor än i Hyssna
              där han befinner sig kl. 10 för att, som sagt, preliminärt tala
              om det ekonomiska läget i Sverige.
            </seg>
            <seg n="6ad0e333">
              Låt mig inledningsvis, herr talman, yrka bifall till reservation
              1 i utskottets betänkande. Det är den gemensamma borgerliga reservation
              som handlar om den ekonomiska politikens inriktning i stort.
            </seg>
            <seg n="5c53cee6">
              Den reservationen utgör inte ett sammanhållet komplett regeringsprogram.
              Det är inte heller avsikten att reservationen ska göra det. Reservationen
              är en tydlig signal om de fyra allianspartiernas beredvillighet
              att överta regeringsansvaret i vårt land. Reservationen anger
              grunderna för den ekonomiska politik som vi tror behövs om vi
              i vårt land ska kunna återupprätta en arbetslinje den arbetslinje
              som socialdemokratin tyvärr har övergivit.
            </seg>
            <seg n="db0f8266">
              Reservationen inleds med orden: Sverige kan bättre. Sverige behöver
              förändring. Det stora utanförskapet är Sveriges största problem.
            </seg>
            <seg n="f9abe4b9">
              Tyvärr är vi, herr talman, inte överens med Socialdemokraterna
              ens om detta.
            </seg>
            <seg n="cf844ce3">
              Jag hörde lite på den debatt som fördes här i kammaren i går
              av Hans Hoff för Socialdemokraterna. Den handlade väldigt mycket
              om siffror och sifferexercis och hur stor arbetslösheten egentligen
              är.
            </seg>
            <seg n="c66e03fe">
              Pär Nuder skickar nu runt en cirkulärartikel i A-pressen som
              säger: Moderaterna tricksar med siffror för att få arbetslösheten
              att framstå som väsentligt högre än vad den faktiskt är.
            </seg>
            <seg n="84f9dffb">
              Vi har i dag, vilket också framgår av utskottets betänkande,
              259 000 öppet arbetslösa i vårt land. Till det kommer nära 130
              000 som är satta i olika typer av Amsåtgärder. Det innebär en
              direkt arbetslöshet på 8,7 %. Till det har vi 163 000 så kallade
              latent arbetssökande, sådana som skulle vilja jobba men som inte
              bryr sig om att söka jobb då de inte tror att de kan få något.
              Den siffran inkluderar dem som studerar på heltid inte därför
              att de egentligen vill studera utan därför att de inte kan få
              något jobb. Det här är grupper som i den internationella arbetslöshetsstatistiken
              räknas in i gruppen arbetslösa.
            </seg>
            <seg n="a5237c38">
              Till det har vi 250 000 undersysselsatta, alltså människor som
              inte jobbar så mycket som de egentligen skulle vilja. Vi har 243
              000 sjukskrivna och 547 000 i aktivitets- och sjukersättning,
              det som på svenska brukar kallas för förtidspension.
            </seg>
            <seg n="425d97c4">
              Riksrevisionen kom häromdagen med en rapport som betecknande
              nog kallas Förtidspension utan återvändo där man beskriver att
              10 % av befolkningen mellan 19 och 64 år faktiskt är förtidspensionerade
              i dag och att förtidspensionerna i år enligt Försäkringskassans
              budgetunderlag beräknas kosta nära 70 miljarder kronor. Vi har
              en förtidspensionsskuld som regeringen själv i budgetpropositionen
              anger till i storleksordningen 639 miljarder kronor.
            </seg>
            <seg n="2446f4fd">
              När vi från allianspartiernas sida säger att det i dag var nästan
              en och en halv miljoner svenskar som inte gick till jobbet är
              det alltså inte ett tricksande med siffror utan en beskrivning
              av den verklighet vi har i Sverige i dag en beskrivning av socialdemokratins
              misslyckande, en beskrivning av det stora utanförskapet och därmed
              också en beskrivning av de enorma utmaningar som Sverige står
              inför.
            </seg>
            <seg n="b7142e1e">
              Vi är inte ensamma om den här beskrivningen. Hans Karlsson, vår
              tidigare kollega, sedermera socialdemokratisk Europaparlamentariker,
              säger så här i Dagens Industri: En miljon människor är antingen
              långtidsarbetslösa, långtidssjukskrivna eller förtidspensionerade
              i Sverige i dag. Av dem är ungefär hälften fullt arbetsföra. Vi
              använder sjukpenning och förtidspensionering till att betala människor
              för att de inte ska jobba. Detta är Hans Karlssons ord. Han arbetar
              nu på LO.
            </seg>
            <seg n="1adcb09e">
              Han fortsätter: Vi är några stycken här på LO som mellan skål
              och vägg brukar säga att arbetslösheten i Sverige nått europeisk
              nivå. Mellan 20 och 25 % av människor i arbetsför ålder står ofrivilligt
              utanför arbetsmarknaden.
            </seg>
            <seg n="d1533364">
              Så är det. I stora delar av vårt land står en tredjedel av den
              vuxna befolkningen utanför den reguljära arbetsmarknaden.
            </seg>
            <seg n="ea721b39">
              Det här innebär naturligtvis stora påfrestningar och mycket lidande
              för de människor som är berörda. Jag har sett arbetslösheten på
              nära håll, i min egen familj. Jag vet vad arbetslösheten betyder
              för hushållsekonomin. Jag vet vad det betyder för självkänslan
              när man söker jobb på jobb men inte får ett positivt svar.
            </seg>
            <seg n="74eb96bd">
              Men den stora arbetslösheten och det stora utanförskapet innebär
              också ett problem för landet och för välfärden, ett problem som
              understryks av att vi nu går in ett 2000-tal där vi kommer att
              bli alltfler pensionärer och allt färre svenskar i arbetsför ålder.
              Vi kommer då inte att klara att betala för den välfärd med skola,
              sjukvård och rättsväsende som vi har vant oss vid att ta för given.
            </seg>
            <seg n="159e9cd2">
              Pär Nuder vill möta den utmaningen med höjda skatter. Men det
              är ingen lösning på problemet. Det är inget svar på utmaningen
              hur vi långsiktigt ska klara att betala den offentliga sektorn
              och dess välfärdstjänster. Skattehöjningsvägen är stängd. Höjda
              skatter skulle ännu mer kringskära människors möjligheter att
              ta ansvar och påverka sin egen situation. Men höjda skatter skulle
              framför allt fortsätta att undergräva Sveriges konkurrenskraft
              och påskynda utflyttning av företag och jobb ifrån vårt land.
            </seg>
            <seg n="5b17a055">
              Det är därför vi säger: Det finns inga genvägar! Om vi ska kunna
              betala morgondagens skola, morgondagens sjukvård och morgondagens
              rättsväsende, all den välfärd som vi har vant oss vid att ta för
              given, måste vi bli fler som arbetar. Vi måste bli fler som kan
              och vill arbeta mer än vad vi gör i dag. Det är också därför vi
              moderater när vi utformar vår politik lyfter fram att det alltid
              måste löna sig att arbeta, att företag måste vilja och våga anställa
              och att vi måste få en politik som gör att det lönar sig bättre
              att omsätta idéer i företagande.
            </seg>
            <seg n="7dabce03">
              Arbetet är grunden för välstånd, för trygghet och för enskilda
              människors oberoende. I dag är det i realiteten olönsamt. Skatten
              tar för mycket. För många bidrag försvinner. Det är olönsamt att
              gå från arbete på deltid till arbete på heltid. Det lönar sig
              illa att gå från sjukskrivning på heltid till sjukskrivning på
              halvtid. Det lönar sig illa att gå från bidragsförsörjning till
              försörjning genom eget arbete.
            </seg>
            <seg n="e22ebab9">
              Vi föreslår kraftiga skattesänkningar för låg- och medelinkomsttagare
              och stramare bidrag. Skattesänkningarna handlar om mycket pengar.
              Det handlar om en tusenlapp i månaden för en städare eller en
              förskolelärare. Däremot är det inte så, vilket det kan låta som
              när man hör socialdemokrater uttala sig i den allmänna debatten,
              att vi tror att man kan bota utslitna ryggar med karensdagar eller
              att man kan kurera pisksnärtskador med sänkt sjukpenning.
            </seg>
            <seg n="667af3f7">
              Vi vet dock, herr talman, att sjukfrånvaron påverkas av hur vi
              utformar våra system. Vi kan i dag se tillbaka på ett halvt sekel
              av sjukskrivningar, och vi kan mycket tydligt se att frånvaron
              ökar när ersättningsnivån höjs och minskar när ersättningsnivån
              sänks. Jag menar att den politiska uppgiften måste vara att avväga
              våra trygghetssystem så att de fångar upp människor som oförskyllt
              råkar illa ut till följd av sjukdom, skada eller arbetslöshet
              men samtidigt är utformade så att de ger starka drivkrafter till
              arbete. Den omständigheten, herr talman, att vi är ett folk som
              blir allt friskare i den meningen att vi lever allt längre och
              samtidigt har en kvarts miljon människor sjukskrivna och drygt
              en halv miljon människor i förtidspension är ett uttryck för att
              dagens avvägning inte är bra.
            </seg>
            <seg n="dd4793fd">
              Vi måste också, herr talman, få en politik för företagande, ett
              bättre företagsklimat som gör att det lönar sig att omsätta goda
              idéer i eget företagande och nya jobb. Företagen måste bli inte
              presumtiva skattefifflare utan vår tids hjältar.
            </seg>
            <seg n="55c28640">
              Låt mig till sist säga, herr talman, att vi inte tror att Sveriges
              framtid ligger i konkurrens med låga löner. Moderat politik syftar
              heller inte till, som Arne Kjörnsberg om en liten stund kommer
              att hävda, att etablera en låglönemarknad i Sverige. Vår politik
              syftar till att fler människor ska kunna försörja sig själva och
              bidra till allas vår välfärd.
            </seg>
          </u>
          <note type="speaker" n="043a457e">
            Anf. 3 KARIN PILSÄTER (fp):
          </note>
          <u who="Q4972961" xml:id="i-10b06b94bdb4507c-0" n="f66f3e87">
            <seg n="2aefc342">
              Herr talman! Riktlinjerna för den ekonomiska politiken är oerhört
              viktiga. Tyvärr förlorar vi oss alltför ofta i diskussioner om
              detaljerna i stället för att inta det helikopterperspektiv som
              man behöver utgå från för att sedan dyka ned och jobba med detaljer.
            </seg>
            <seg n="901c213b">
              Just nu pratas det väldigt mycket om utflyttning. Väldigt många
              människor är oroliga för sina jobb. En hel del människor har förlorat
              sina jobb på grund av utflyttning av företag beroende på omstruktureringar
              i näringslivet. Öppenhet och globalisering är ju dock i grunden
              det som varit med och byggt det svenska välståndet. Det svenska
              välståndet bygger i hög grad på att Sverige har varit öppet för
              omvärlden och att vi inom landet ständigt har haft förmågan att
              ställa om och utvecklas. Vi har inte bara hängt med utan väldigt
              ofta också legat ett eller annat steg före. Denna förmåga har
              vi haft alltsedan vikingarnas innovativa skeppsbyggen som förde
              dem ut på sina handelsfärder, och en och annan irrfärd av annat
              slag, och vidare genom århundradena. Vi har sålt Agafyrar, vi
              har sålt Ericssontelefoner och vi har exporterat Ikeavaruhus.
              Ärat ditt namn for över jorden.
            </seg>
            <seg n="71eb4269">
              Under mycket lång tid har det varit förmågan att på hemmaplan
              fatta viktiga systembeslut och sedan hålla oss öppna mot omvärlden
              som har gett människor möjlighet att skapa detta välstånd. Det
              avvecklade skråväsendet, införandet av den allmänna folkskolan,
              aktiebolagslagen i mitten på 1800-talet fattades det mycket viktiga
              systembeslut i vårt land som var helt avgörande för den fantastiska
              period av hundra år av tillväxt som sedan låg framför oss.
            </seg>
            <seg n="3fec3678">
              Problemet i dag är att vi i alltför hög grad har lämnat inriktningen
              på att ha en politik och ett system som gör att människor ständigt
              kan ställa om till att ha en politik som innebär att systemen
              hjälper människor att ställa av. Det här ska vi se i kombination
              med att kraften och hastigheten i globaliseringen, öppenheten,
              förändringen har blivit så mycket starkare. Globaliseringen är
              ingenting nytt, men hastigheten, tempot och kraften är mycket
              starkare. Jag tror att den här kraften i globaliseringen, i ekonomin,
              i dag är mycket större än någon av oss här och de allra flesta
              debattörer och förståsigpåare i Sverige anar. Jag tror att kraften
              är oerhört mycket större.
            </seg>
            <seg n="b52d4d8e">
              Det skede vi är inne i nu tror jag är betydligt mer avgörande
              än som kanske framgår av de ekonomiska debatter som förs i politiska
              sammanhang och bland andra debattörer. Jag tror att det är en
              mer avgörande situation vi befinner oss i just nu. Det är ett
              vägval. Ska vi fortsätta att ställa av, eller ska vi verkligen
              få fart på kraften och möjligheten i att ställa om?
            </seg>
            <seg n="a976ff94">
              Jag tror att Sverige har fantastiska möjligheter. Men just nu
              ägnar sig industrin och företagen i Sverige i hög grad åt att
              investera i effektiviseringar för att kunna göra personalneddragningar.
              Det är investeringar som innebär att man inte expanderar utan
              effektiviserar.
            </seg>
            <seg n="c3b54b69">
              Vi ställer av väl fungerande energiproduktion för att i stället
              ägna oss åt att släppa ut växthusgaser. I min lokala morgontidning
              stod återigen i morse rubriken Golfströmmen riskerar att helt
              ställas av, den med, vilket kommer att betyda att hela Norden
              kommer att hamna under tjock packis. Det är klart, att resonera
              om hur Ams ska fungera i det läget blir ganska oväsentligt. Men
              kraften i förändringen är trots allt rätt stor, om man säger så.
            </seg>
            <seg n="2a858b23">
              Vi ställer av människor. Mikael Odenberg hänvisade till Riksrevisionens
              rapport Förtidspensionering utan återvändo . Det är inte bara
              så att vi har ställt av en tiondel av befolkningen i arbetsför
              ålder som förtidspensionärer, var femte ny förtidspensionär är
              under 40 år. Och ärligt talat, så många 40-åringar och 30-åringar
              känner jag att jag vet att var femte inte på grund av sjukdom
              är helt arbetsoförmögen. Det sitter kanske någon här som fortfarande
              är under 40 år.
            </seg>
            <seg n="078543f1">
              Faktum är att vår värderade utskottsordförande, som det refererades
              till tidigare, är ett utmärkt exempel på att till och med dagens
              mer normala ålderspensionsålder är en missbedömning av var väldigt
              många människors kapacitet, ork och kraft sätter sin begränsning.
              Förtidspensionering och långtidssjukskrivning är inte alls bara
              medicinska bedömningar, som det ibland hävdas, utan det är till
              och med officiellt att man kan åberopa särskilda omständigheter
              och så vidare. Det har också bekräftats, inte minst i den rapport
              som Jan Edling försökte lägga fram hos LO-ekonomerna men blev
              hindrad. Det bekräftas i långa rader av andra rapporter.
            </seg>
            <seg n="8ba57883">
              Man ställer av Amschefer, riktigt av vilka skäl vet vi inte,
              men vi kunde se i dag att det uttalats av arbetsmarknadsministern
              att den nya chefen ska vara någon som kan få ned den öppna arbetslösheten
              till 4 %. Då behöver man inte vara väldigt konspiratoriskt lagd
              för att inse att det just handlar om att hitta någon som är beredd
              att med små medel skapa många olika typer av arbetsmarknadsåtgärder
              som gör att man kan hyfsa statistiken.
            </seg>
            <seg n="ff5052fc">
              Det pratas mycket om kraften i konjunkturen. Hur var det egentligen
              förra kvartalet? Har det blivit tvärstopp? Ekonomer sågar statistiken
              och så vidare. Men konjunkturer kommer och går. Medan regeringens
              ledande företrädare, åtminstone en hel del av dem, ropar på räntesänkningar
              är det bara att konstatera att de gamla sambanden mellan bnp-tillväxt
              och jobbtillväxt ändå inte stämmer. De som sitter och pular med
              sina regressionsanalyser kan väl göra det, men det blir inga nya
              jobb av det. Vi har systemfel, och vi har strukturproblem. Sverige
              har jättestora förutsättningar, men vi måste ta itu med dem.
            </seg>
            <seg n="89e318a7">
              Visst kan det finnas anledning att försöka göra mer åt de konjunkturellt
              arbetslösa. Men i grunden är det inte det som är det stora problemet
              utan det är resten, hela den enorma mängd människor, någonstans
              mellan 15 % och 20 % av befolkningen, vars kapacitet och förmåga
              inte tas till vara.
            </seg>
            <seg n="0047ddf7">
              I TCO:rapporten Fler i arbete färre utanför bekräftas också den
              bild som man har av att vi faktiskt inte ställer om utan att vi
              i hög grad ställer av. Det är inte längre branscher som slås ut
              på grund av konkurrenstrycket och nya branscher som växer fram,
              utan det är företag som växer och krymper, växer och krymper.
              För att det här ska fungera krävs det betydligt större rörlighet
              och flexibilitet hos människor. Tyvärr, kan man säga, men samtidigt
              är det ju det som skapar möjligheter.
            </seg>
            <seg n="12e10cf3">
              Det är inte den högspecialiserade, högteknologiska industrin
              och tjänstesektorn som växer utan det är basindustrin. Det är
              det vanliga. Det är inte de högavlönade jobben. Det är de medelavlönade
              och så vidare. Arbetslösheten är rätt så jämt spridd.
            </seg>
            <seg n="795fd593">
              Det här gör att många av de myter och gamla föreställningar om
              hur vi ska förändra ekonomin och vilka politiska grepp som behövs
              för att stärka människors möjlighet faktiskt inte stämmer. Det
              vi behöver är bland annat en våg av entreprenörskap. Det är de
              små företagen som växer. Det är de små företagen som anställer.
              Visst behöver vi ett ökat arbetsutbud, men framför allt behöver
              vi någonstans för människor att gå. Vi behöver radikalt förbättrade
              villkor för de små företagen, för de växande företagen, för de
              människor som är beredda att ta risker och göra stora insatser
              för att skapa något nytt och skapa jobb och försörjning åt andra.
            </seg>
            <seg n="a2648885">
              Enligt Entreprenörsbarometern är det de nya företagen med drygt
              fem anställda och uppåt som vill anställa. Det är bekräftade siffror
              sedan flera år tillbaka från Statistiska Centralbyrån. Sverige
              ligger långt framme när det gäller att ha en högkvalitativ tjänstesektor.
              Vi har en stor sådan andel, men när det gäller vad som har hänt
              i expansionen de senaste åren ligger Sverige väldigt långt efter
              i stället. Vi hänger inte med.
            </seg>
            <seg n="9f494c72">
              Det är ju här våra möjligheter ligger eftersom våra anspråk,
              våra pretentioner på välstånd och välfärd är betydligt högre än
              att vi ska kunna slå in på den lite uppgivna vägen att i stället
              försöka konkurrera med låga löner. Vi behöver större kraft i att
              ställa om och utvecklas, herr talman.
            </seg>
            <seg n="41955c42">
              Därför föreslår vi i Folkpartiet tillsammans med de övriga partierna
              i den borgerliga alliansen riktlinjer för den ekonomiska politiken
              som i hög grad är inriktade på FoU-paradoxen. Vi satsar så mycket
              på forskning och utveckling men får ändå inte jobb och företagande.
              Vi ska kunna avveckla själva paradoxen. Fler ska komma i arbete.
              Villkoren för små och växande företag ska bli radikalt bättre.
              Och vi föreslår en politik för att komma tillbaka till sundare
              offentliga finanser.
            </seg>
            <seg n="bbb2b461">
              Majoriteten ifrågasätter om det är rimligt att statens finanser
              ska vara i balans över en konjunkturcykel. Ja, jag tycker att
              det är rimligt. Men framför allt är det så att majoritetens eget
              mål på lite sikt faktiskt är ännu mer ambitiöst. Det är bara det
              att man ligger väldigt långt ifrån sina egna uppställda mål även
              på den punkten.
            </seg>
            <seg n="e0d67085">
              170 miljarder i budgetunderskott samlat under en fyraårsperiod
              då det faktiskt har rått högkonjunktur är inte någon bra ordning,
              och det är inte sunda offentliga finanser. Ihop med den upparbetade
              förtidspensionsskulden på 639 miljarder kronor tycker jag att
              det ger viss anledning till om inte alarm så till omprövning och
              att sätta sunda offentliga finanser på riktigt i en mer central
              ställning i diskussionen om budgetpolitiken.
            </seg>
          </u>
          <note n="fc848d81">
            Herr talman! Inför arbetet med den riktiga budgeten yrkar jag
            bifall till reservation nr 1.
          </note>
          <note type="speaker" n="1462cbd7">
            Anf. 4 MATS ODELL (kd):
          </note>
          <u who="Q571725" xml:id="i-86087aa09567e3fe-0" n="0b2eca69">
            <seg n="9f086a45">
              Herr talman! Även jag vill faktiskt börja med att inskränka mig
              till att yrka bifall till den gemensamma fyrpartireservationen
              nr 1.
            </seg>
            <seg n="1e3d383c">
              Den här debatten ska handla om riktlinjerna för den ekonomiska
              politiken. Det har den ju gjort. Men, herr talman, jag skulle
              vilja vara lite mer rättfram än mina företrädare kanske har varit.
              När man studerar dagens betänkande och när man tittar på den förda
              politiken kan man konstatera att regeringen har en övergripande
              strategi för denna ekonomiska politik.
            </seg>
            <seg n="6a2b3156">
              Den går ut på, som flera har varit inne på, för det första att
              dölja så mycket som möjligt av den öppna arbetslösheten, för det
              andra att vänta på att den internationella konjunkturen ska ta
              ytterligare fart och för det tredje att skylla de uteblivna resultaten
              på Riksbanken. Detta är en kort sammanfattning tyvärr.
            </seg>
            <seg n="c1e76eeb">
              Vi kristdemokrater delar i det här läget Göran Perssons uppfattning
              att en regerings allt överskuggande uppgift är att minska just
              arbetslösheten. I motsats till Göran Persson syftar vi på både
              den dolda och den öppna. Vi talar om de många tiotusental långtidssjukskrivna
              som längtar efter att komma tillbaka till jobbet och om de mer
              eller mindre ofrivilligt förtidspensionerade. För deras skull,
              men också för hela samhällsekonomins skull, för barnens och de
              gamlas skull, för den underbemannade skolans skull och för att
              rusta upp ett eftersatt rättsväsende, måste vi skapa bättre förutsättningar
              för fler jobb.
            </seg>
            <seg n="32f26387">
              Herr talman! Socialdemokraterna har nu haft elva år på sig i
              obruten maktställning, och de har inte ens nått i närheten av
              sina egna oftast ganska blygsamma mål.
            </seg>
            <seg n="bd570499">
              En av de kraftfullaste åtgärderna som har vidtagits av regeringen
              under senare år är stängningen av det som myndigheterna anser
              vara säkert och det expertisen anser vara lönsamt, nämligen Barsebäcksverket.
              I andra fall behöver man inte lagstifta om nedläggning och utflyttning
              av industriell verksamhet. Det går liksom av bara farten. Vi förlorar
              för närvarande i genomsnitt 3 000 industrijobb i Sverige per månad.
              Lika lite som kraftföretagen hinner ersätta Barsebäck med vindkraft
              på några år, lika lite hinner Sverige med den politik som nu förs
              hitta nya jobb i stället för dem som nu lämnar oss i allt snabbare
              takt.
            </seg>
            <seg n="8de25160">
              Vi gjorde en sammanställning för någon månad sedan över hur de
              olika EU-länderna har skapat nya jobb. Det visade sig att Sverige
              för perioden 19952004 kommer femma från slutet. Jag myntade då
              uttrycket att vi är bäst bland de sämsta på att skapa nya jobb.
              Det är kanske bra, men det räcker framför allt inte. Vi ser effekterna
              av detta i äldreomsorgen, i våra förskolor och så vidare. Pengarna
              räcker helt enkelt inte till.
            </seg>
            <seg n="b13305f3">
              Det är alltså dags att pröva andra recept. Vi kristdemokrater
              har sådana. Vi har gemensamt sådana i det fyrapartisamarbete som
              blir allt närmare, tätare och fungerar allt bättre.
            </seg>
            <seg n="2d21764d">
              Det kristdemokratiska alternativet till regeringens ekonomiska
              politik innehåller ett antal reformförslag. Jag går inte in på
              detaljer om detta det är inte min uppgift i dag utan det ska vi
              göra i höst när vi diskuterar våra alternativ till budgetpropositionen
              men det är framför allt ett antal åtgärder för att skapa både
              utbud och efterfrågan på arbetskraft. Det är bara så vi kan klara
              de stora utmaningar som ligger framför oss.
            </seg>
            <seg n="350df7e5">
              Vad som krävs då är strukturella reformer, strategiska skattesänkningar
              på arbete, på sparande och på företagande. Vi satsar på att stimulera
              utbudet och inte minst efterfrågan på arbetskraft. Vi lägger då
              i vår motion fram förslag till en stor inkomstskattereform. Enligt
              förslaget sänks marginalskatterna för låg- och medelinkomsttagare
              med upp till 10 %. Det innebär också en direkt skattesänkning
              på ungefär 1 000 kr per månad för flertalet heltidsarbetande.
              Men också pensionärerna, herr talman, får med vår politik behålla
              mer av sin pension efter skatt genom en höjning av såväl garantipensionen
              som grundavdraget för pensionärer. Erfarenheter från liknande
              inkomstskattereformer från bland annat England visar tydligt att
              den typen av breda skattesänkningar är effektiva när det gäller
              att skapa nya jobb.
            </seg>
            <seg n="15e13dca">
              Medan inkomstskattereformen, höjd utbildningspremie och sänkt
              skatt för äldre som förvärvsarbetar efter det att de har fyllt
              65 år i huvudsak är utbudsstimulerande, det vill säga stimulerar
              utbudet av arbetskraft, finns det också en mängd förslag till
              hur efterfrågan på arbetskraft ska öka. Vi föreslår, liksom tidigare,
              att man inför ett avdrag för hushållstjänster. Det är ganska märkligt
              att regeringen har ett sådant ideologiskt motstånd mot att skapa
              en ny tjänstesektor. Här försöker man mana fram bilden av mellankrigstidens
              pilsnerfilmer där det kommer in pigor i stärkta förkläden och
              niger inför ett herrskap som sitter och röker cigarr och äter
              punschpraliner i en soffa. Vad det handlar om, herr talman, är
              nya moderna företag, kvinnor och män, som hittar tjänster att
              sälja till barnfamiljer och till pensionärer som vill bo kvar
              längre hemma. Det är skamligt att av ideologiska skäl blockera
              möjligheterna att skapa förutsättningar för alla som i dag är
              arbetslösa och vill komma tillbaka och hitta nya affärsidéer.
            </seg>
            <seg n="29b8abe8">
              Vi vill också införa ett riskkapitalavdrag för entreprenörer.
              Vi vill se över LAS och MBL för anställda i mindre företag, herr
              talman. Det visar sig att när man frågar företagare, entreprenörer,
              varför de inte anställer pekar de på att det här är viktiga frågor.
              Jag har sett i utskottets majoritetstext att man bara viftar undan
              detta och pekar på att det inte finns några vetenskapliga belägg
              för att frågorna skulle påverka utbudet. Nej, det klart. Det kan
              man naturligtvis säga. Men företagarna svarar att det i praktiken
              är så.
            </seg>
            <seg n="f04d821f">
              Jag kom just nu att tänka på en parallell. Ta det nya förslaget
              till EU-konstitution. Hur många av dem som nu säger att de ska
              rösta nej har läst och vetenskapligt analyserat detta? De säger
              nej! Eller hur? Det är ungefär samma sak. Företagarna anser att
              det är problem. Därför anställer de inte. Därför är det vår uppgift
              att skapa bättre förutsättningar för de mindre och medelstora
              företagen.
            </seg>
            <seg n="cd4ee762">
              Vi kräver att sjuklöneansvaret ska avvecklas efter andra veckan.
              Det är också ett vanligt förekommande svar till varför man inte
              anställer. Det har effekten att man plockar bort människor med
              en sjukdomshistoria, som då ställs att helt och hållet försörjas
              av det offentliga, i stället för att staten ska ta det försäkringsansvar
              som nu läggs på småföretagarna i vårt land. Det är en kontraproduktiv
              politik.
            </seg>
            <seg n="5bd4e452">
              Vi vill också förenkla ägarbeskattningen och avveckla förmögenhetsskatten
              som har drivit ut ungefär 800 miljarder av svenska hushålls sparpengar
              till utlandet. Om vi får tillbaka dem kommer det att skapa förutsättningar
              för nya investeringar och nya arbetstillfällen i vårt land.
            </seg>
            <seg n="6545849f">
              Om vi ska klara en bra och uthållig tillväxt krävs också en större
              satsning på forskning och kvalitetsinriktad skol-, gymnasie- och
              högskoleutbildning. Vi har i Allians för Sverige presenterat ett
              gemensamt förslag, en kraftig satsning på forskning.
            </seg>
            <seg n="b7381f4e">
              Vi har satt några nya mål för den ekonomiska politiken. Ett mål
              ska vara att antalet arbetade timmar ska öka. Det är, till skillnad
              från målen om att hålla den öppna arbetslösheten på en viss nivå,
              ett konkret mål som leder till att ekonomin växer. Det andra är
              att vi ska ha en uthållig ekonomisk tillväxt på i genomsnitt minst
              3 % per år. Det är också ett mål som är operativt och tydligt.
            </seg>
            <seg n="e0116b44">
              Inkomstskattereformen kostar ungefär 37 miljarder kronor nästa
              år och knappt 39 miljarder 2007. Det är ungefär dubbelt så mycket
              som vi satsade tidigare, men vi tror också att det ger en mycket
              starkare sysselsättningseffekt. Det är den ledande principen bakom
              detta.
            </seg>
            <seg n="51692f44">
              Herr talman! Vi har alla noterat den senaste tidens groteska
              våldsbrott. Vi har sett att många människor med psykiska problem
              finns ute. De borde få omsorg och rehabilitering på ett helt annat
              sätt. Därför satsar vi på en kraftfull upprustning av såväl rättsväsendet
              som psykiatrin. Det är en oerhört angelägen sak att rättssamhället
              återupprättas. Vi satsar 500 miljoner mer på polisen och 300 miljoner
              till kriminalvården. Det här är också en riktlinje för den ekonomiska
              politiken, det vill säga att rättssamhället ska stärkas.
            </seg>
            <seg n="0537661f">
              Herr talman! Jag menar att den här inriktningen av den ekonomiska
              politiken har förutsättningar att skapa fler jobb, ge bättre skatteintäkter,
              mer resurser till äldreomsorg och sjukvård samtidigt som barnfamiljernas
              valfrihet ökar. Men för att det ska lyckas måste också samhällets
              etiska grund restaureras och förstärkas. Den bästa brottsförebyggande
              åtgärden är fler trygga uppväxtmiljöer för barn och ungdom. Där
              otryggheten breder ut sig hjälper ingen ekonomisk tillväxt i världen.
            </seg>
          </u>
          <note n="394dd7f9">
            Jag yrkar bifall till reservation nr 1.
          </note>
          <note type="speaker" n="97fec89f">
            Anf. 5 ROGER TIEFENSEE (c):
          </note>
          <u who="Q6210672" xml:id="i-98498888e7383770-0" n="dd2fad51">
            <seg n="dd8804a6">
              Herr talman! Det är naturligt att en sådan här debatt om ekonomiska
              riktlinjer handlar om arbetslösheten, ohälsan och det stora utanförskapet,
              för det är ju det stora problemet i svensk ekonomi. Tillväxten
              är hygglig, och vi har en hög produktivitet, men tyvärr omsätts
              inte den som brukligt, som vi har varit vana vid tidigare, i nya
              jobb. Därmed blir arbetslösheten också det stora problemet vid
              köksbordet.
            </seg>
            <seg n="536bffe2">
              Tänk bara förra veckan, när 1 300 personer samma dag på olika
              ställen i landet fick besked om att de var varslade om uppsägning
              för att företag lade ned eller flyttade ut sina verksamheter.
              1 300 personer! Det var många som vid köksbordet dagen efter kände
              otrygghet inför framtiden, med osäkerhet om jobb och välfärd.
            </seg>
            <seg n="a3e1d335">
              Den otryggheten skapar en osäkerhet inför framtiden. Men den
              osäkerheten börjar nu också synas i tillväxten. I den föreliggande
              vårpropositionen, som vi nu debatterar, räknar regeringen med
              en tillväxt på årsbasis på 3 % de närmaste åren. Vi kan nu se
              att tillväxten det första kvartalet i år på årsbasis bara är 1,4
              %, just för att människor inte konsumerar i den utsträckning som
              man hade räknat med. Exportindustrin går fortfarande bra, men
              människor konsumerar inte.
            </seg>
            <seg n="6d7996f3">
              Varför konsumerar man inte? Jo, man känner osäkerhet inför framtiden.
              Bristen på åtgärder för att ta tag i utanförskapet på arbetsmarknaden,
              få fram nya jobb och växande företag, slår nu också igenom på
              tillväxten.
            </seg>
            <seg n="f8ad8f38">
              Vår uppgift som politiker måste vara att skapa trygghet i förändringen.
              Vi är i en globaliserad ekonomi och utsätts för ett massivt konkurrenstryck.
              Jobb flyttar ut och försvinner. Då måste vår uppgift vara att
              skapa trygghet i den situationen.
            </seg>
            <seg n="1f75836a">
              Min dröm, herr talman, är att ge den en och en halv miljon människor
              som inte går till jobbet en vanlig dag möjlighet att komma tillbaka
              till arbetslivet. När en och en halv miljon människor i arbetsför
              ålder inte går till jobbet en vanlig dag därför att de är arbetslösa,
              i arbetsmarknadsåtgärder, sjuka eller förtidspensionerade kan
              det inte finnas någon viktigare uppgift för den ekonomiska politiken
              att ta tag i. Det drabbar både människors privata ekonomi och
              samhällsekonomin. De drabbas av detta stora utanförskap. Många
              människor blir beroende av bidrag, med den osäkerhet som det innebär,
              och människornas självbestämmande minskar. Vi ser det på tillväxten.
            </seg>
            <seg n="26be10ea">
              Samtidigt blir kostnaderna som en gökunge i statens budget. Det
              finns en tumregel som säger att 1 % högre arbetslöshet innebär
              6 miljarder större utgifter. Det är sådana pengar som man skulle
              kunna använda till vård, skola och omsorg. Men de trängs ut av
              de ökade transfereringarna.
            </seg>
            <seg n="594f994f">
              Lösningen på det här problemet kan inte vara att höja skatterna,
              utan att ge fler chansen att komma tillbaka och bidra på arbetsmarknaden.
              Det stärker både den enskilde individen och samhällsekonomin.
              Men då behöver människor och företag hjälp och stimulans, och
              jag kan se tre områden som är viktiga.
            </seg>
            <seg n="70ddbcea">
              Det första är att göra det lönsamt att jobba jämfört med att
              leva på bidrag. Därför vill vi rikta in våra skattesänkningar
              just på arbete. Vi har gjort en omformning av vår skattepolitik.
              För att verkligen få effekt, verkligen stimulera människor att
              komma tillbaka till arbetslivet och göra det lönsamt att jobba,
              har vi format vår skattepolitik så att vi riktar skattesänkningarna
              fortsatt till låg- och medelinkomsttagare men enbart till dem
              som jobbar.
            </seg>
            <seg n="3e9e2fb4">
              Vi har tidigare gjort en poäng av att vi riktar skattesänkningar
              till pensionärer och breda grupper. Men när bromsen i pensionssystemet
              håller på att slå till just därför att vi har för få arbetade
              timmar tror jag på den inriktningen, den fokuseringen, av skattepolitiken,
              att få fler arbetade timmar, att rikta skattesänkningarna till
              dem som arbetar. Det kan jag också motivera för en pensionär.
              Det ska helt enkelt bli möjligt att leva på sin lön.
            </seg>
            <seg n="983c0961">
              Den andra delen är att ge sjukskrivna möjlighet att komma tillbaka
              till arbetslivet, i stället för att erbjuda passiv sjukpenning
              eller förtidspensionering. I dagens system har Försäkringskassan
              en uppgift att inom ett år pröva möjligheten att förtidspensionera
              en person. Den uppgiften har man lyckats väldigt väl med. Vi har
              550 000 förtidspensionerade i Sverige. Det är många människor
              som inte skulle behöva vara förtidspensionerade, då de är det
              på grund av att de inte har fått en bra rehabilitering eller inte
              har fått chansen på arbetsmarknaden. Jag vill ge dem chansen att
              komma tillbaka. Därför tror jag att Försäkringskassan måste få
              ett tydligare ansvar för att jobba med aktiv rehabilitering. I
              dag har vi ett delat ansvar mellan Försäkringskassan och företagen
              som blir otydligt människor ramlar emellan.
            </seg>
            <seg n="8b2be48d">
              Den tredje delen handlar om att ge företag möjlighet att växa
              och anställa. Vi har lagt allmänborgerliga förslag som att slopa
              förmögenhetsskatt och att ta bort och reformera 3:12-reglerna.
              Vi har också föreslagit att man ska halvera arbetsgivaravgiften
              för den först anställde i soloföretagen den först anställde i
              företaget och att man ska halvera arbetsgivaravgiften för nyanställningar.
              Vi vet att jobb och företag flyttar ut, men då vill vi stimulera
              fram de nya jobben genom att halvera arbetsgivaravgiften för nyanställningar
              och behålla och eventuellt utveckla den halverade arbetsgivaravgift
              som finns i dag i utsatta regioner. EU-kommissionen håller på
              att titta på om man kan göra den bredare och mer generell, och
              inte bara rikta den till vissa sektorer.
            </seg>
            <seg n="67454dea">
              Det är så, herr talman, som LO-utredaren Jan Edling säger, att
              enbart arbetsmarknadspolitik inte ger några nya jobb. Vi behöver
              komplettera arbetsmarknadspolitiken med en aktiv, företagsinriktad
              politik.
            </seg>
            <seg n="fa60d541">
              Om vi tar fokus på arbetsmarknadspolitiken tror jag att det behövs
              fokus på dem som har extra svårt att få fäste på arbetsmarknaden,
              de som har varit utanför under lång tid. Det är därför som vi
              gemensamt i alliansen har presenterat ett förslag om nystartsjobb.
              Det är brett, och det riktar sig till ungdomar som har varit arbetslösa
              i mer än sex månader, till långtidsarbetslösa, till sjukskrivna,
              till förtidspensionerade och till socialhjälpstagare. Det är personer
              som skulle kunna arbeta men som befinner sig i de här ersättningssystemen
              bara för att de inte har fått chansen på arbetsmarknaden. Det
              här är bredare än regeringens anställningsstöd, som enbart är
              inriktat på långtidsarbetslösa.
            </seg>
            <seg n="1c318492">
              I gårdagens debatt om tilläggsbudgeten pendlade majoritetens
              företrädare mellan att å ena sidan tycka att alliansens nystartsjobb
              var för dåliga och inte skulle ge någon effekt och å andra sidan
              säga att det var något slags allmän dragningsrätt för företagen
              och att det därmed skulle vara så bra att det skulle kosta jättemycket
              pengar.
            </seg>
            <seg n="290d50af">
              Vi har räknat med en undanträngningseffekt på 1,2 miljarder.
              Men det är en kostnad som uppkommer när människor långtidsarbetslösa
              eller förtidspensionerade som har varit utanför arbetsmarknaden
              kommer in. Jag tycker att det är en kostnad som är väl värd att
              ta. Jag ser gärna att den blir högre om det är fler som kommer
              in. Jag ser inte något problem i det. Jag har svårt att se att
              man från majoritetens sida skulle tycka att det här var förskräckligt,
              därför att för många skulle komma i jobb. Det är det som ligger
              i botten det är det ni säger.
            </seg>
            <seg n="6c98bc7a">
              Jag har också noterat att finansministern, efter att vi har presenterat
              det här gemensamma förslaget, aviserar ett nytt jobbpaket. Det
              är väl det tredje eller fjärde jobbpaketet som kommer i höstens
              budget. Det brukar komma nya jobbpaket på toppen av de jobbpaket
              som inte har gett effekt. Men nu kommer ett jobbpaket där man
              ska bredda det hela och kanske rikta sig till sjukskrivna och
              förtidspensionerade. Det är väl bra om vi i oppositionen också
              kan påverka så att arbetsmarknadspolitiken blir bättre. Det tror
              jag att vi har en gemensam uppgift att fokusera på så att vi verkligen
              hjälper de människor som har de största behoven. Jag upplever
              att det är den en och en halv miljon människor som står utanför
              arbetsmarknaden och som skulle vilja vara med och bidra som har
              de största behoven nu. Då måste vi ha fokus där.
            </seg>
          </u>
          <note n="ca6eb382">
            Med det, herr talman, vill jag yrka bifall till reservation 1.
          </note>
          <note type="speaker" n="1cdc2af2">
            Anf. 6 ARNE KJÖRNSBERG (s):
          </note>
          <u who="Q4794608" xml:id="i-e34a5fe243eefac9-0" n="149e935d">
            <seg n="5b3b5019">
              Herr talman! Jag förstår att det går Mikael Odenbergs ära förnär
              att inte få debattera med finansministern. I stället företräds
              Socialdemokraterna av Arne Kjörnsberg. Jag förstår att det inte
              är så väldigt ärofyllt för Mikael Odenberg att debattera med en
              vanlig menig riksdagsledamot från södra Älvsborg. Men jag tror
              att Mikael Odenberg kommer att få finna sig i detta. I varje fall
              så länge jag är finansutskottets ordförande och gruppledare för
              Socialdemokraterna kommer jag att företräda Socialdemokraterna
              i de ekonomisk-politiska debatterna.
            </seg>
            <seg n="9e0b544c">
              Finansministern är som sagt i södra Älvsborg. Eftersom jag skulle
              debattera med Mikael Odenberg kunde jag tyvärr inte åka till Hyssna
              och Borås, där finansministern är. Men vi gjorde detta skäliga
              byte av artighet mot Mikael Odenberg. Upplysningsvis kommer finansministern
              att samtala med en lång rad kunder hos Föreningssparbanken i Sjuhäradsbygden.
              Lägg märke till att jag sade samtala med, alltså utbyta tankar
              med dessa. Som sagt var, Mikael Odenberg får nog finna sig i det
              här.
            </seg>
            <seg n="a71e88e3">
              Herr talman! Som har sagts så många gånger tidigare i den här
              kammaren har ekonomisk politik, skatte- och budgetpolitik, inget
              värde i sig. Det är endast verktyg men väldigt viktiga verktyg
              för att man ska ha verkliga möjligheter att sträva mot de mål
              man vill nå och uppfylla de drömmar man har. Det är bara ett verktyg
              för att åstadkomma det som vi socialdemokrater sätter främst:
              frihet, rättvisa, trygghet, jämlikhet, arbete. Inget av detta
              vinner man ensam. Vi är alla beroende av varandra. Jag citerar
              fritt från Göran Rosenberg: Själva tecknet på att vi är människor
              är att vi är beroende av varandra. Vissa är mer beroende. Vissa
              är mindre beroende. Men vi är alla beroende av varandra, för annars
              vore vi inte människor.
            </seg>
            <seg n="7947f879">
              Inget av detta jag talar om, frihet, rättvisa, trygghet, jämlikhet,
              arbete, vinner man en gång för alla. Det måste ständigt vinnas
              på nytt. Inget av detta vinner man utan kamp. Kampen måste alltid
              föras. Inget av detta vinner man med pukor och trumpeter. Man
              vinner det genom envetet, träget, slitigt vardagsarbete. Inget
              av detta vinner man ensam. Man vinner det tillsammans med andra.
            </seg>
            <seg n="ee7bc3c8">
              Detta är ett vardagsarbete för oss socialdemokrater, och det
              ska gälla alla, inte bara några. Vi vill göra det bättre för alla,
              inte bara några. Vår politik är till för alla, inte bara några.
              Klyftorna ska minska, inte öka. Vi kommer aldrig att offra de
              arbetslösa, de sjuka och de som är förtidspensionerade för att
              kunna sänka skatterna för dem som har det bäst. Det är inte vår
              uppgift. Det är inte socialdemokratins uppgift. Om ni tycker att
              det är er uppgift, ta på er den då!
            </seg>
            <seg n="75a0ef9a">
              Herr talman! Det går bra för Sverige, i vissa avseenden. Lägg
              märke till att jag sade i vissa avseenden! Jag ska återkomma till
              det så ni inte går upp i limningen med en gång. När OECD berömmer
              Sveriges sunda offentliga finanser och landets goda förmåga att
              ta sig igenom ekonomiska chocker är det ett sätt att tala om att
              det går ganska bra för Sverige. Ett tag tyckte jag att någon av
              debattörerna här karikerade, men jag ändrade i mina anteckningar
              till att skriva svartmåla. OECD delar tydligen inte uppfattningen
              att allting är precis under isen.
            </seg>
            <seg n="8d5bc2df">
              Vi har en snabb produktivitetstillväxt. Det gör att Sveriges
              bruttonationalprodukt per invånare ökar jämfört med andra OECD-länders.
              Den kunde säkert öka mer. Jag vill att den ska öka mer, men den
              ökar snabbare än andra OECD-länders. Det säger OECD, inte jag.
              Jag förstår att ni inte tror på mig. Därför refererar jag till
              andra.
            </seg>
            <seg n="c0e3d96e">
              Låt mig referera till EU-kommissionen. När de examinerar den
              europeiska ekonomin säger de att Sverige utvecklas i särklass
              bäst i klassen. De formulerar sig på ett mer byråkratiskt och
              politiskt sätt, men det är mitt sätt att uttrycka det på ett vardagligt
              sätt. I år kommer vi att ha dubbelt så hög ekonomisk tillväxt
              i Sverige som i euroområdet, ungefär 3 %. Vi kommer att ha betydligt
              lägre arbetslöshet, i årsgenomsnitt ungefär 5 %. Det är alldeles
              för mycket. Jag återkommer till det. Vi kommer att ha högre, mycket
              högre sysselsättningsgrad än EU:s genomsnitt. I stället för underskott
              i de offentliga finanserna, som många av EU-länderna har, kommer
              vi att ha överskott. Vi kommer att ha betydligt lägre statsskuld
              än EU-länderna i genomsnitt. Och vi kommer, vilket är väldigt
              glädjande för landets alla löntagare och konsumenter, att även
              i år ha en betydligt lägre inflationstakt än vad övriga länder
              i EU har och därmed en positiv reallöneutveckling.
            </seg>
            <seg n="14911bee">
              I ljuset av detta har jag väldigt svårt att förstå Moderaternas
              tal om att Sverige borde anpassa sig till Europanivå. De skriver
              faktiskt Europanivå. Halva finansutskottet var i Ryssland förra
              veckan. I varje fall i mitt geografiska minne ligger Ryssland
              i Europa. Men det tror jag inte att de menar. De menar troligen
              EU, men det kan väl Mikael Odenberg klara ut.
            </seg>
            <seg n="1edf8b3d">
              Hur kan det komma sig att Sverige går så mycket bättre jämfört
              med övriga EU-området? Några av svaren finner vi i högertidningen
              Washington Post från den 17 maj i år. Ni tror inte på mig. Nu
              refererar jag till andra länder. Rubriken är: Därför leder de
              nordiska länderna världen. Under den förklaras våra ekonomiska
              framgångar bland annat med att vi är mer jämställda i Sverige.
              Eller som Washington Post uttrycker det: Inget land har hittills
              helt lyckats eliminera könsskillnaden, men de nordiska länderna
              lyckas bäst i världen med att minska gapet och ordna en modell
              för resten av världen. Det är inte mina ord. Det är Washington
              Posts ord. På tal om svartmålning.
            </seg>
            <seg n="b502d175">
              Sysselsättningsgraden bland kvinnor i Sverige är högst i Europa.
              Det var ett medvetet valt ord. Jag sade Europa medvetet. Familjepolitiken
              med bland annat barnbidrag, förskola och föräldraförsäkring är
              modern och gynnar inte bara barn och föräldrar utan också konkurrenskraften
              och, Roger Tiefensee, tillväxten. Det finns helt klara sådana
              samband.
            </seg>
            <seg n="e821f4d3">
              Låt mig ge några ytterligare förklaringar. Här anknyter jag till
              Karin Pilsäter, tror jag.
            </seg>
            <seg n="4a3c2452">
              Sverige har en lång tradition av frihandel. Vi är öppna mot omvärlden.
              För att anknyta, Mikael Odenberg, till min hemstad Borås växte
              arbetarrörelsen där fram just i kamp för frihandel, mot textilbaronerna
              som ville ha den tidens tullar och kvoter. Arbetarrörelsen i Borås
              är 107 år, om man får definiera det utifrån när Borås arbetarkommun
              bildades. Vi har en viss vana.
            </seg>
            <seg n="40339ccf">
              För det andra är svenskar välutbildade och yrkesskickliga. Vi
              satsar faktiskt mycket på forskning och utveckling i Sverige.
              Vi förstärker i de förslag som nu läggs fram för riksdagen forskningens
              resurser med 2,3 miljarder mellan 2004 och 2008. Vi är, i alla
              fall en del av oss jag inbegriper inte mig själv mycket språkkunniga.
              Och vi är mångkulturella dessvärre inbegriper jag inte mig själv
              heller i den delen, men jag har en strävan att vara det och det
              är naturligtvis en styrka i en globaliserad värld. Vi kan och
              ska konkurrera med kunskap, kompetens och kreativitet, inte med
              låga löner.
            </seg>
            <seg n="f52140d7">
              För det tredje: Sverige har stabila offentliga finanser och låga
              räntor.
            </seg>
            <seg n="018b6929">
              För det fjärde: Sverige har kommit, inte tillräckligt långt,
              men vi har trots allt kommit ganska långt i omställningen till
              ett hållbart samhälle. Det är ett av de områden vi kan peka på
              och säga: Här finns jobbmöjligheterna. Här finns exportmarknader
              att erövra. Här finns pengar att tjäna. Sverige är redan världsledande
              i, för att bara ta två exempel, vattenrening och solcellsteknik,
              men vi kan bli bättre. Här finns jobben. Här finns pengarna att
              tjäna. Låt oss utnyttja det.
            </seg>
            <seg n="b3a5e934">
              För det femte: I Sverige har vi, i varje fall under de senaste
              6070 åren, föredragit förhandlingar och resultat framför klasskamp
              och konflikt. Vi är samarbetsinriktade. Förr var det Saltsjöbadsandan.
              Nu är det uppslutning kring en ansvarsfull lönebildning. Förr
              var det samhället och Ericsson/Televerket som tillsammans satsade
              på framtiden. Nu samarbetar de stora svenska bilföretagen med
              staten för att ta fram den gröna, mindre miljöstörande bilen.
              Även arbetsgivarna har stått bakom principen att svenska kollektivavtal
              ska gälla på den svenska arbetsmarknaden. Jag hoppas, men jag
              börjar bli lite orolig, att Svenskt Näringsliv fortfarande har
              denna uppfattning.
            </seg>
            <seg n="1aaf301f">
              För det sjätte: Svenskarna är vana vid förändringar, och vi är
              faktiskt mer förändringsbenägna än de flesta andra. Omställningar
              är sällan smärtfria, men vi lämnar inte människor och regioner
              i sticket. Vi har byggt upp ett trygghetssystem som skapar bryggor
              från det gamla till det nya. Trygga människor vågar mer än otrygga.
              Trygga människor vågar ställa om och möta förändringar. Det kanske
              går, men det vore oklokt att försöka förhindra omstrukturering,
              outsourcing jag hittar inte något bättre ord dessvärre genom att
              införa lagar mot sådant. Bättre är då att rusta människor med
              trygghetssystem och utbildning och samtidigt med politiska medel
              hantera förändringarna så att människor vågar bejaka dem. För
              att uttrycka det lite poetiskt: Trygga människor vågar pröva sina
              vingar.
            </seg>
            <seg n="fd8d106a">
              Som sagt: Det går bra för Sverige. Vi rankas högt i internationell
              konkurrenskraft. Världsekonomiskt forum placerar Sverige på tredje
              plats bland 104 undersökta länder. Utvärderingar visar att Sverige
              och Danmark lyckats bäst med att klara målen i EU:s så kallade
              Lissabonstrategi. Men och nu kommer jag till ett oerhört viktigt
              men, och det är ett socialdemokratiskt men vi är inte nöjda med
              allt. Vi är förvisso stolta, men vi är inte nöjda. Arbetslösheten
              är ett kvarstående problem. Det är vår största och viktigaste
              uppgift.
            </seg>
            <seg n="2a634f82">
              Många människor får inte göra det de helst av allt vill; arbeta,
              dra försorg om sig själva och sina närmaste, ingå i en arbetsgemenskap,
              ha arbetskamrater, dra sitt strå till stacken, göra sin insats
              för det gemensamma bästa och på morgonen kunna säga: Hej, nu går
              jag till jobbet. Alldeles för många människor får inte göra detta,
              och det är för oss socialdemokrater ett problem, ett stort problem.
            </seg>
            <seg n="2d76ccab">
              Vi presenterar i vårpropositionen en lång rad förslag för att
              dämpa arbetslösheten. Jag ska av tidsskäl bara nämna några. Vi
              har ett sysselsättningspaket som är värt 1,5 miljarder ungefär.
              Vi har skatterabatter till arbetsgivare, offentliga och privata,
              som väljer att anställa långtidsarbetslösa. Vi gör stora utbildningssatsningar.
              Den kvalificerade yrkesutbildningen byggs ut. Arbetsmarknadsutbildningen
              stärks. Vi tillför fler platser till högskolan. Det här gör, tillsammans
              med en mängd andra åtgärder, att vi bedömer att vi kan pressa
              tillbaka den öppna arbetslösheten till 5 % i genomsnitt i år och
              till 4,4 % nästa år, även det i genomsnitt.
            </seg>
            <seg n="ea80f548">
              Lika viktigt som det är att öka sysselsättningen och få ned arbetslösheten
              är det att människor märker detta i sin vardag. Ett bra sätt att
              kombinera detta är att öka bidragen till kommuner och landsting.
              Det är i våra kommuner som välfärden formas. Det är här våra barn
              går på dagis och i skolan. Det är här, alltså i kommunerna, som
              de äldre får sin omsorg. Det är kommunen som sköter våra grönområden
              och skapar trivsel för oss som bor där. I början av året fick
              landets kommuner och landsting en nivåhöjning på statsbidragen
              jämfört med 2004 på 6 miljarder.
            </seg>
            <seg n="167da646">
              Om det tillåts mig, herr talman, vill jag säga att för min hemstad
              Borås betydde det att man fick 40 miljoner mer jämfört med 2004.
              Och om jag tillåter mig att översätta detta innebär det att om
              kommunalpolitikerna i Borås bestämmer sig för att använda dessa
              pengar för att anställa fler undersköterskor så kan de anställa
              120130. Jag stryker under att om de bestämmer sig för att använda
              den modellen så kan de göra det.
            </seg>
            <seg n="a16c0c8f">
              Jag hörde mycket tydligt talmannens harkling. Den var talande.
              Jag ska därför avsluta med några funderingar. De känner ni igen,
              för ni har hört andra socialdemokratiska företrädare fundera på
              motsvarande sätt och ställa frågor.
            </seg>
            <seg n="dfa93b70">
              Jag har funderat väldigt mycket på: Hur blir man friskare om
              man får lägre ersättning från sjukförsäkringen? Hur får man lättare
              ett jobb om man får lägre ersättning från a-kassan på tal om det
              där med att trygga människor vågar pröva sina vingar? Och blir
              det mindre vinterkräksjuka på dagis om pappa eller mamma måste
              vara hemma och får lägre ersättning?
            </seg>
            <seg n="c1000b7f">
              Jag tror att ni har tänkt fel, eller jag påstår alldeles bestämt
              att ni har gjort det. Dessutom, och det ska jag avsluta med, herr
              talman: Kan ni inte sluta att tala om att människor lever på bidrag?
            </seg>
            <seg n="bbad6a68">
              Vi i Sverige har bestämt oss för att när man blir sjuk ska man
              ha en rimlig ersättning. Och vi har sagt: Låt oss lösa det gemensamt.
              Vi kallar det för sjukförsäkring. Vi har också sagt att när man
              blir arbetslös ska man ha pengar så att man kan köpa bröd, smör
              och mjölk och kläder till barnen och att vi ordnar det gemensamt.
              Vi kallar det för arbetslöshetsförsäkring. Ni kallar det för bidrag.
              Kan ni inte sluta med det? Ni har ju faktiskt varit med och infört
              både sjukförsäkringen och arbetslöshetsförsäkringen. Skäms inte
              för det! Var i stället lite stolta inte nöjda, men stolta.
            </seg>
            <seg n="e6cbe2de">
              Vi är alldeles övertygade om att en generell välfärd, trygghet
              och rättvisa är bra för alla, bra för hela vårt land, bra för
              tillväxten. Trygga människor vågar ta språnget.
            </seg>
            <seg n="21d73fa1">
              Herr talman! Jag yrkar bifall till finansutskottets förslag,
              samtidigt som jag tackar Vänsterpartiets och Miljöpartiets företrädare
              för ett gott samarbete.
            </seg>
          </u>
          <note type="speaker" n="37ef5632">
            Anf. 7 MIKAEL ODENBERG (m) replik:
          </note>
          <u who="Q719015" xml:id="i-7a4eef2fd8dbe3da-1" n="0f4ee91d">
            <seg n="43417bfc">
              Herr talman! Låt mig först säga att för mig är det helt okej
              att finansminister Nuder gör företagsbesök i Hyssna och utbyter
              tankar om det ekonomiska läget med Föreningssparbanken i Mark.
              Min enda synpunkt var att han valde en lite dum dag för att göra
              detta. Det är nämligen så att riksdagen just nu debatterar hans
              proposition om de ekonomiskpolitiska riktlinjerna.
            </seg>
            <seg n="c44a45f4">
              Det är inte alls så att hans frånvaro går min ära förnär. Men
              det hade kanske varit passande om han var i riksdagen när riksdagen
              debatterar och beslutar om hans proposition. Det hade varit bra
              om han var här för att stå till svars för regeringens och Socialdemokraternas
              misslyckande med jobben. Det gör inte Arne Kjörnsberg.
            </seg>
            <seg n="3e62f852">
              Arne Kjörnsberg är stolt men inte nöjd och sade positiva saker
              om jämställdhet, barnbidrag, förskola, den älvsborgska arbetarrörelsens
              insatser för frihandel, låg inflation och låga räntor, fungerande
              lönebildning, Saltsjöbadsanda och att trygga människor vågar pröva
              sina vingar. På intet av dessa områden har jag hört några invändningar
              från någon borgerlig företrädare.
            </seg>
            <seg n="14bb899e">
              Däremot blev Arne Kjörnsberg svaret skyldig när det gäller vad
              vi ska göra för att ändra den situation och den verklighet som
              gjorde att det i morse var nära 1,5 miljoner människor i vuxen
              ålder som inte gick till jobbet. Ni har hållit på i elva år med
              att säga att kampen mot arbetslösheten är prioriterad.
            </seg>
            <seg n="d295851a">
              Men när, Arne Kjörnsberg, kommer de nya jobben? När blir det
              färre än 1,5 miljoner människor som saknar en möjlighet att gå
              till ett riktigt jobb?
            </seg>
          </u>
          <note type="speaker" n="ec3091b7">
            Anf. 8 ARNE KJÖRNSBERG (s) replik:
          </note>
          <u who="Q4794608" xml:id="i-e34a5fe243eefac9-1" n="149e935d">
            <seg n="d921815b">
              Herr talman! Det var inte med Föreningssparbanken finansministern
              skulle utbyta tankar. Det var med människor av kött och blod.
              Det var med Föreningssparbankens kunder i Hyssna och Borås han
              skulle göra det.
            </seg>
            <seg n="9cef2a95">
              Mikael Odenberg framställer det som att jag försöker att svänga
              mig med vackra ord, men jag tycker om uttrycket Trygga människor
              vågar pröva sina vingar. Det är politik, mina värderade kolleger.
              Man vet att om man blir arbetslös klarar man att köpa bröd, smör
              och mjölk och kläder till barnen. Då är det lättare att ta ett
              nytt jobb.
            </seg>
            <seg n="4b761907">
              Om man blir sjuk och vet att man inte behöver gå ifrån hus och
              hem, eftersom vi har en allmän generell sjukförsäkring som är
              inkomstbaserad, blir man tryggare. Då går det lättare, och det
              går inte nedåt. Det var bara det jag försökte att säga på mitt,
              jag erkänner det, lite annorlunda sätt.
            </seg>
            <seg n="6a8921f0">
              Jag gjorde det i stället för att hemfalla till det som Mikael
              Odenberg i sitt huvudanförande lite föraktfullt kallar för sifferexercis.
              Sedan hade han sifferexercis jag vet inte hur länge. Det var bara
              det som det handlade om.
            </seg>
          </u>
          <note type="speaker" n="aebab394">
            Anf. 9 MIKAEL ODENBERG (m) replik:
          </note>
          <u who="Q719015" xml:id="i-7a4eef2fd8dbe3da-2" n="0f4ee91d">
            <seg n="64dad01e">
              Herr talman! Jag betvivlar inte att kunderna på Föreningssparbanken
              i Mark är människor av kött och blod. Men jag kan avslöja för
              Arne Kjörnsberg att till och med de borgerliga riksdagsledamöterna
              här är människor av kött och blod. Det vore passande om finansministern
              debatterade de ekonomisk-politiska riktlinjerna när vi har en
              sådan viktig debatt i Sveriges riksdag. Han har 364 andra dagar
              på vilka han kan förlägga sina företagsbesök.
            </seg>
            <seg n="c2ebcaab">
              Herr talman! Jag delar Arne Kjörnsbergs uppfattning att trygga
              människor vågar pröva sina vingar. Det är viktigt att vi har fungerande
              trygghetssystem i vårt land som fångar upp människor som råkar
              illa ut till följd av sjukdom, arbetsskada eller arbetslöshet.
              Jag sade också det väldigt tydligt i mitt inledningsanförande.
            </seg>
            <seg n="3622d6ea">
              Det är också viktigt att vi avväger trygghetssystemen så att
              de inte bara fångar upp och ger tryggheten till människor utan
              att systemen också är utformade så att de ger bra drivkrafter
              till arbete. Som jag också sade i mitt inledningsanförande är
              våra system inte särskilt väl avvägda när å ena sidan vi blir
              allt friskare och lever allt längre och å andra sidan alltfler
              blir sjukskrivna och alltfler förtidspensionerade.
            </seg>
            <seg n="4e308dcc">
              Det är till och med så att regeringen sedan halvårsskiftet 2003
              aktivt vill föra över människor från sjukskrivning efter ett års
              sjukskrivning till sjukersättningen, det vill säga förtidspensionen.
              Där är ersättningsnivån 64 %, det vill säga en procentenhet lägre
              än den vi föreslår i sjukförsäkringen efter ett halvt års sjukskrivning.
              Det måste vara proportioner i argumentationen, Arne Kjörnsberg.
            </seg>
            <seg n="dbf10c33">
              Ägna nu någonting av de sista två minuternas talartid till att
              besvara frågan. Ingenting har hänt med jobben och utanförskapet
              på elva år av socialdemokratiskt styre i det här landet. När ska
              det börja hända någonting? När ska de nya jobben komma? När ska
              socialdemokraterna ge svar på frågan till de nära 1,5 miljoner
              människor i vuxen ålder som inte gick till jobbet i morse?
            </seg>
          </u>
          <note type="speaker" n="464c7ec9">
            Anf. 10 ARNE KJÖRNSBERG (s) replik:
          </note>
          <u who="Q4794608" xml:id="i-e34a5fe243eefac9-2" n="149e935d">
            <seg n="6e5770f3">
              Herr talman! I två och ett halvt år har de som vet allt bäst,
              ekonomerna, talat om: Nu går den ekonomiska konjunkturen upp,
              nästnästa kvartal kommer jobben. Vi gick på det för länge. Vi
              trodde på ekonomerna. Vi trodde på experterna. Men sedan ett år
              tillbaka tror vi inte på dem längre. Det har hänt någonting. Jag
              menar inte att det är argan list. Troligen kan de som kan ekonomisk
              historia inte tala om för oss vad det var som hände förrän om
              tio år. Det kanske är ett paradigmskifte. Det är därför vi med
              början i budgetpropositionen förra hösten satte in dessa mycket
              skarpa medel.
            </seg>
            <seg n="317e5033">
              Jag förstår att Mikael Odenberg försöker att få bort detta med
              systemskiftet. Det är inte högsta sanning längre. Jag kan tala
              om var systemskiftet har dolt sig. Det har försvunnit men är återfunnet,
              för att möjligen travestera Lukasevangeliet. Systemskiftet finns
              i detta betänkande från finansutskottet med början på s. 92 under
              rubriken Reservationer. Där finns systemskiftet. Om man tjänar
              200 000 kr och är pensionär och är 66 år ska man få 10 400 kr
              mer i skatt än om man är 64 år och tjänar lika mycket. Där har
              ni systemskiftet, på tal om att hålla ihop generationerna.
            </seg>
            <seg n="b117862a">
              När det gäller sjukersättningen, förtidspension, förtiger ni
              hela tiden att förtidspensionerna ska omprövas vart tredje år
              för att människor ska kunna få hjälp. Jag erkänner att vi inte
              är världsbäst på det. Vi måste bli bättre för att människor ska
              kunna komma tillbaka. Jag har ett lika öppet sinne som Hans Hoff
              hade i går. Det var det ena. Det andra är att förtidspensionärerna
              dessutom får bostadsbidrag om de har låg förtidspension.
            </seg>
          </u>
          <note type="speaker" n="0f855ec2">
            Anf. 11 MATS ODELL (kd) replik:
          </note>
          <u who="Q571725" xml:id="i-86087aa09567e3fe-1" n="0b2eca69">
            <seg n="ae6d896b">
              Herr talman! Arne Kjörnsberg har en trevlig och trivsam debattstil.
              Det har varit intressant att lyssna på honom även om det inte
              blivit några svar på de frågor som många med rätta ställer. När
              kommer det att blir bättre? När kommer jobben? När kommer ohälsan
              att gå ned?
            </seg>
            <seg n="b84fb94e">
              Ohälsan har ökat sedan år 1997. Kostnaden för ohälsan har ökat
              med 25 miljoner kronor per dygn sedan år 1997. Ökningen har nu
              avtagit något. Den ligger nu på omkring 17 miljoner per arbetsdag.
              Det hade varit väldigt kul om Arne Kjörnsberg hade svarat lite
              på de frågorna. Det kanske kommer i nästa replik.
            </seg>
            <seg n="d81948d3">
              Arne Kjörnsberg har funderat på hur man blir friskare. Det är
              inte vår uppgift här att skriva ut olika recept. Jag kan berätta
              en sak för Arne Kjörnsberg. Införandet av karensdagen innebär
              en sådan remarkabel medicinsk effekt när man ser till det antal
              människor som tillfrisknade att man får gå tillbaka till penicillinets
              upptäckt ungefär för att hitta något motsvarande. Hur vi konstruerar
              systemen har ganska stor betydelse. Den statistiken har man pekat
              på tidigare.
            </seg>
            <seg n="db869b67">
              Jag vill fråga Arne Kjörnsberg om en sak. Jag håller helt och
              hållet med honom att grunden för den svenska modellen är kollektivavtalen.
              Det ska vi slå vakt om. Det vill vi kristdemokrater göra. Vi lever
              nu i ett öppet EU med nya medlemsländer. Vi har ett fall här,
              nämligen det lettiska byggföretaget Laval som fick ett uppdrag
              av en kommun att bygga om en skola, nämligen Vaxholms kommun.
              Det uppstod en blockad. Och det råder nu en stor osäkerhet om
              rättsläget.
            </seg>
            <seg n="4534b28c">
              Nu tycker inte Arne Kjörnsberg och hans partikamrater att arbetsgivarorganisationen
              ska syssla med detta. Skulle det då inte vara en uppgift för det
              socialdemokratiska partiet att stödja den processen för att kunna
              klarlägga rättsläget, så att vi får ett bättre fundament för att
              slå vakt om kollektivavtalen? Det är väl inte så, Arne Kjörnsberg,
              att man vill behålla denna osäkerhet om rättsläget när det gäller
              kollektivavtalet i det nya, stora och gränslösa EU?
            </seg>
          </u>
          <note type="speaker" n="c72778b6">
            Anf. 12 ARNE KJÖRNSBERG (s) replik:
          </note>
          <u who="Q4794608" xml:id="i-e34a5fe243eefac9-3" n="149e935d">
            <seg n="69e2c2a1">
              Herr talman! Mats Odell tycker tydligen att det är helt okej
              att debattera med mig i motsats till vissa andra debattörer här
              vars ära det går förnär att göra det. Men tack så mycket för de
              vänliga orden.
            </seg>
            <seg n="84a71012">
              Jag har funderat mycket på detta med ohälsan. Jag undrar om inte
              vår kollega här i riksdagen, Kaj Nordquist, har en poäng. Han
              brukar säga så här: Vi fokuserar alldeles för mycket på det som
              man inte kan göra och för lite på det som man kan göra. Sedan
              delar han upp en arbetsuppgift i tio delar. Då kanske man av något
              skäl, till exempel att man är blind, inte kan göra fyra av dessa
              tio saker. Men man kan göra sex av dessa saker jättebra. Varför
              koncentrerar vi oss då inte på de sex sakerna?
            </seg>
            <seg n="a882c4cd">
              Jag tror att Kaj Nordquist har en stor poäng i detta. Nu var
              jag tvungen att karikera lite grann. Men jag undrar om det inte
              är där som vi ska söka lösningarna. Låt oss främst inrikta oss
              på vad människor kan göra och inte på det som de inte kan göra.
              Och så stöttar vi dem gemensamt genom generella system. En för
              alla, alla för en, höll jag på att säga. Men det var kanske inte
              så bra.
            </seg>
            <seg n="0d25b2f2">
              Jag har en fråga när det gäller karensdagar. Menar Mats Odell
              att vi ska ha två karensdagar till?
            </seg>
            <seg n="88f42c78">
              När det gäller kollektivavtal kan vår utgångspunkt formuleras
              utomordentligt enkelt: I Sverige gäller svenska lagar och svenska
              kollektivavtal. Jag förutsätter att EG-domstolen kommer att klara
              ut rättsläget. Det tar tid, men det kommer man säkert att göra.
              Men ska vi i avvaktan på det gå förbi domstolen? Ärendet är ju
              där nu.
            </seg>
          </u>
          <note type="speaker" n="dcd287d5">
            Anf. 13 MATS ODELL (kd) replik:
          </note>
          <u who="Q571725" xml:id="i-86087aa09567e3fe-2" n="0b2eca69">
            <seg n="19d3b273">
              Herr talman! Jag respekterar att Arne Kjörnsberg inte känner
              till detta fall. Det var så att det lettiska byggföretaget drevs
              i konkurs. Det ställdes i blockad. Och den här processen avstannar.
              Det som har hänt är att Svenskt Näringsliv finansierar den processen.
              Men det har ju rönt oerhört stark kritik från socialdemokratiska
              statsråds sida, så stark att man nu hotar med att lyfta ut samtliga
              statliga företag från Svenskt Näringsliv och kanske tillskapa
              en helt ny organisation. Det är därför som jag frågar Arne Kjörnsberg:
              Om ni nu vill slå vakt om kollektivavtalen, vore det då inte klokt
              att klarlägga detta rättsläge? Om det nu är fel att Svenskt Näringsliv
              gör det borde vi kanske här göra en insamling så att denna process
              kan fortsätta, alltså med någon mer neutral finansiär för detta.
              Fundera på det Arne Kjörnsberg.
            </seg>
            <seg n="d32a8a47">
              Sedan talade Arne Kjörnsberg om att vi ska ta vara på det friska.
              Javisst, men det är ju detta som icke sker. Man har ju en känsla
              av att det snart inte finns pengar till någonting i vårt land.
              Det finns inte pengar till rehabilitering. Jag läste att Försäkringskassans
              pengar för detta på många håll nu är slut. Och varför har vi inte
              pengar? Jo, det är ett för bistert företagsklimat, Arne Kjörnsberg.
              Det är för många hinder att anställa. Det är för mycket regelkrångel.
              Socialdemokraterna har gjort goda ansatser i fråga om en mängd
              saker men icke fullföljt dem. Jag ska ta ett exempel.
            </seg>
            <seg n="0e072b34">
              Småföretagsdelegationens förslag var ett vallöfte inför 1998
              års val. Men mer än hälften av förslagen ligger fortfarande i
              de djupa skrivbordslådorna på Näringsdepartementet. Det är självklart
              att vi nu måste ta itu med detta och göra någonting åt det. Först
              då kommer det att finnas pengar till rehabilitering.
            </seg>
            <seg n="a3b026a1">
              Nu gör vi kristdemokrater i vårt budgetalternativ en stor omprioritering
              och satsar 3,7 miljarder mer på just rehabilitering och på att
              införa en rehabiliteringsförsäkring. Och en myndighet ska så att
              säga hålla i den som ska tillbaka ända tills man är framme. I
              dag bollas man mellan fyra olika myndigheter. Kunde vi inte, Arne
              Kjörnsberg, enas om att fokusera på och kraftsamla för att se
              till att det blir resurser som kan föra människor tillbaka till
              arbetslivet?
            </seg>
          </u>
          <note type="speaker" n="f06e940a">
            Anf. 14 ARNE KJÖRNSBERG (s) replik:
          </note>
          <u who="Q4794608" xml:id="i-e34a5fe243eefac9-4" n="149e935d">
            <seg n="8ebe276b">
              Herr talman! Jo, det kan vi enas om. Men det måste vara ett tillägg.
              Vi måste ställa krav på de arbetsgivare, offentliga och privata,
              som dessa människor ska tillbaka till. Jag kan inte leda detta
              i bevis, men har det inte hänt någonting också på svenska arbetsplatser
              eftersom sjuktalen faktiskt har blivit så mycket större? Har det
              inte hänt någonting? Jo, man har slimmat organisationerna allt
              hårdare. Det gäller också offentlig sektor, särskilt efter det
              saneringsarbete som vi var tvingade att göra efter valet. Det
              vet Mats Odell, och jag ska inte säga mer om det.
            </seg>
            <seg n="6c8622de">
              Det behövs alltså bådeoch, inte antingeneller. Men då måste man
              ha ett öppet sinne och inte bara försöka genomföra ett systemskifte.
              Det är det som ni är på väg att göra. Ni vill genomföra ett systemskifte.
              Jag läser i er reservation att ni till och med vill ifrågasätta
              avtal. Jag kan tala om vilken sida som det står på, om Mats Odell
              vill ha reda på det.
            </seg>
            <seg n="ab3bf53d">
              Till sist: I den debatt som vi hade i går, då vi företräddes
              av Hans Hoff, bidrog ni på något sätt till att devalvera arbetslöshetsproblemen
              genom att ni räknade in allt som rör sig. Det gör ni i dag också.
              Jag har på nytt hört siffran en och en halv miljon. Då blir det
              mycket värre för oss alla som ska försöka ordna detta. Sansa er,
              och glöm systemskiftet, för det är kört!
            </seg>
          </u>
          <note type="speaker" n="ac0ab6da">
            Anf. 15 KARIN PILSÄTER (fp) replik:
          </note>
          <u who="Q4972961" xml:id="i-10b06b94bdb4507c-1" n="f66f3e87">
            <seg n="1e4fe027">
              Herr talman! Jag debatterar så gärna med finansutskottets värderade
              ordförande. Jag tycker att det är en rimlig ordning. Men det hade
              också varit klädsamt om ansvarigt statsråd hade närvarat. Och
              jag vet att talmannen brukar efterlysa lite större närvaro där.
              Den här fysiska frånvaron är inte så väsensskild från den mer
              mentala frånvaro som finansministerns företrädare brukade bidra
              med. Så jag är helt nöjd med detta.
            </seg>
            <seg n="b0718cb0">
              Arne Kjörnsberg sade tidigare att vi inte skulle kalla det för
              bidrag utan försäkring. Och det är helt riktigt att det i hög
              grad handlar om just försäkringar, även om det finns bidrag också.
              Men problemet är att det i dag inte finns någon tydlig försäkringsmässighet
              i socialförsäkringarna. Det tror jag är en väldigt viktig orsak
              till att människor i stället har övergått till att kalla det för
              bidrag. Och det är en mycket viktig orsak till att dessa system
              behöver reformeras. De behöver reformeras för att fungera bättre
              och verkligen skapa trygghet, och skapa trygghet i förändring
              och göra att människor kan ställa om i stället för att bli ställda
              av, som jag talade om tidigare.
            </seg>
            <seg n="f14f63c6">
              Då kan man ställa frågan: Hur kommer det sig att Socialdemokraterna,
              till skillnad från oss liberaler, säger sig vilja värna socialförsäkringarna
              men inte är beredda att reformera dem så att man verkligen kan
              få dem att vara väl fungerande? Vi har till och med ett majoritetsbeslut
              här i riksdagen. En av mina frågor till Arne Kjörnsberg är alltså:
              Varför sätter ni er på tvären när det gäller att ta ett brett
              parlamentariskt grepp om detta? Det gjorde vi i fråga om pensionsreformen,
              vilken visserligen inte till sista lilla murstenen är klar men
              som ändå i väldigt hög grad är på plats. Och det har varit ett
              av de viktiga skälen till att Sverige står starkt jämfört med
              andra länder.
            </seg>
            <seg n="fca6b1bf">
              Ett annat skäl för detta är, som TCO uttrycker det: Ribban på
              arbetsmarknaden har höjts på alla områden, och gamla åtgärder
              verkar inte fungera tillräckligt bra. Trygghetssystemet behöver
              ju förändras. Varför är ni så nöjda med det som bevisligen inte
              fungerar tillräckligt bra? Det är nämligen 1520 % av den arbetsföra
              befolkningen som står utanför. Och då menar jag inte de kräksjuka.
            </seg>
          </u>
          <note type="speaker" n="2bd760b4">
            Anf. 16 ARNE KJÖRNSBERG (s) replik:
          </note>
          <u who="Q4794608" xml:id="i-e34a5fe243eefac9-5" n="149e935d">
            <seg n="a3bc0064">
              Herr talman! Jag tar åt mig när någon politisk kollega och motståndare,
              men även meningsfrände, uttalar sig, som jag tycker, nedsättande
              om någon som jag har stor respekt för. Jag tycker inte att Karin
              Pilsäter ska tala om förre finansministerns mentala frånvaro.
              Jag gör det med en viss skärpa i rösten. Jag tillåter mig faktiskt
              det.
            </seg>
            <seg n="9105e7f4">
              Karin Pilsäter vet naturligtvis att vi förbereder en parlamentarisk
              utredning om försäkringssystemen. Förra chefen för Riksförsäkringsverket
              Anna Hedborg arbetar med frågan. Hon kartlägger, funderar, prövar,
              undersöker och lägger ut forskningsuppdrag.
            </seg>
            <seg n="5057f64d">
              Syftet är att det ska ända i en parlamentarisk utredning. Jag
              skulle uppskatta om vi kunde få en bred parlamentarisk enighet
              både om att tillsätta en sådan utredning och något som är ännu
              viktigare om resultatet av en sådan utredning. Men av naturliga
              skäl kommer det att ta viss tid.
            </seg>
            <seg n="6526e889">
              För Karin Pilsäter kan jag tala om att riksdagen år 1951 fattade
              beslut om en allmän sjukförsäkring. Av ekonomiska skäl Korea,
              inflation och sådant fick den dåvarande socialdemokratiska regeringen
              med statsminister Tage Erlander skjuta upp det hela i fyra eller
              om det kanske till och med var fem år. Vi hoppas att det inte
              blir likadant igen. Men det finns goda skäl för att göra en översyn.
              Där är vi helt överens.
            </seg>
            <seg n="fd266dec">
              Sedan säger Karin Pilsäter att på grund av bristande försäkringsmässighet
              kallar folk ersättningarna för bidrag. Men, Karin Pilsäter, folk
              kallar dem inte för bidrag, utan folk kallar dem för sjukkassa
              eller a-kassa. Det är ni som kallar dem för bidrag. Det är det
              som är problemet. Det är ni som mal och mal om detta.
            </seg>
          </u>
          <note type="speaker" n="6d44b5ef">
            Anf. 17 KARIN PILSÄTER (fp) replik:
          </note>
          <u who="Q4972961" xml:id="i-10b06b94bdb4507c-2" n="f66f3e87">
            <seg n="0d1c206d">
              Herr talman! Jag är ganska övertygad om att när Pär Nuder samtalar
              med människor i regi av Föreningssparbanken kallar också de dessa
              ersättningar för bidrag. Jag tycker att detta är ett problem.
              Jag vet inte vad man ska kalla bostadsbidrag och socialbidrag
              om de inte ska kallas för just bidrag. Beträffande bristen på
              samband mellan avgifter och förmåner att man betalar in med anonyma
              skatter och inte ser att det verkligen är en vettig prövning och
              att villkoren inte kontrolleras är det bara att läsa till exempel
              Riksrevisionsrapporten. Ni pratar om att det ska omprövas vart
              tredje år. Men det framgår helt klart av Riksrevisionens rapport
              att det inte fungerar så i verkligheten. Det vet människor. De
              flesta läser inte de högtravande texterna i olika riksdagsdokument.
              De flesta riksdagsmännen läser kanske inte heller det finstilta.
            </seg>
            <seg n="2b2eb11d">
              Hemma på min gata ute i en förort är det ingen som har läst om
              att förtidspensioner ska omprövas vart tredje år. Däremot vet
              man att det finns de som kanske är förtidspensionerade och som
              ägnar sig åt annan verksamhet och så vidare. Detta är ett jätteproblem
              därför att det underminerar tilltron. Därför ifrågasätter människor
              det här över huvud taget. Det är det ena. Det andra är att det
              inte fungerar som omställning i tillräckligt hög grad, utan det
              fungerar just som en avställning. Vi tar inte vara på det friska.
            </seg>
            <seg n="9416ac37">
              Arbetsmarknadspolitiken behöver reformeras bland annat just därför
              att den i mycket högre grad måste fokusera på vad man kan och
              i mycket mindre grad på vad man inte kan. När människor som kanske
              inte fungerar i en arbetssituation får stanna kvar i långtidssjukskrivning
              i stället för att komma in i en omställningsperiod blir de just
              ställda åt sidan. Man tar inte vara på det friska.
            </seg>
            <seg n="49d5be50">
              Sedan har vi senfärdigheten med reformen. Det tog fem år innan
              ni ens började. Om man inte hade råd att införa försäkringen på
              1950-talet så har vi nu faktiskt inte råd att låta bli att reformera
              den. Jag blir alldeles stressad av den här senfärdigheten. Vi
              måste ta itu med detta mycket snabbare av ekonomiska skäl men
              framför allt därför att människor inte kan vänta.
            </seg>
          </u>
          <note type="speaker" n="27bbca9a">
            Anf. 18 ARNE KJÖRNSBERG (s) replik:
          </note>
          <u who="Q4794608" xml:id="i-e34a5fe243eefac9-6" n="149e935d">
            <seg n="fd5c396e">
              Herr talman! Om det är så att någon hemma på Karin Pilsäters
              gata har förtidspension och ägnar sig åt andra verksamheter alltså
              om det innebär att den här personen arbetar är jag säker på att
              Karin Pilsäter vet vad hon ska göra, för det är fiffel och båg
              att göra så. Då ska man inte ha 65 %, utan då ska man ha 0 %.
              Ordning och reda ska det vara!
            </seg>
            <seg n="ce850e77">
              Om talmannen tillåter skulle jag vilja skämta till det lite grann
              här, för att nu anknyta till Karin Pilsäters huvudanförande. Jag
              tänkte att detta med Golfströmmen blir en jätteintressant diskussion
              det där skulle ju ta 200 år. En kollega skrev på ett papper som
              jag har här jag ska inte säga om det var han eller hon. Han eller
              hon skriver i alla fall: Har maktpakten någon lösning på detta
              med den hotande packisen, och är det i så fall sänkta ersättningsnivåer
              till arbetslösa och sjukskrivna?
            </seg>
            <seg n="7936770a">
              Jag gör så här för att få en övergång till en mycket allvarlig
              fråga. Det gäller byggnadsarbetaren, muraren, som är 58 år och
              som har slitit hårt, haft hårt fysiskt arbete. Det har varit kallt.
              Han har åkt hit och dit, fram och tillbaka. Blir han friskare
              för att han får 65 % ersättning när axlarna inte längre orkar
              med? Tror ni verkligen på detta, eller är ni så råbarkade? Jag
              tittar Mats Odell rakt in i ögonen. Jag tror inte att han är det
              och inte heller Karin Pilsäter inte någon av er är det. Så råbarkade
              är vi inte. Men jag måste ändå fråga: Är ni så råbarkade att ni
              tror att axlarna på muraren, 58 år, blir bättre därför att han
              får 65 % ersättning?
            </seg>
          </u>
          <note type="speaker" n="18827fa6">
            Anf. 19 ROGER TIEFENSEE (c) replik:
          </note>
          <u who="Q6210672" xml:id="i-98498888e7383770-1" n="dd2fad51">
            <seg n="61d87a49">
              Herr talman! I sådana här debatter kommer det ofta fram lite
              nyheter. Nu stod, tycker jag, Arne Kjörnsberg för en nyhet, i
              alla fall ett nytt grepp. Han skyllde den höga arbetslösheten
              på ekonomerna som under en lång tid har sagt att om ett år kommer
              jobben. Regeringen har alltför länge trott på ekonomerna och,
              underförstått, alltför sent börjat satsa på arbetsmarknadspolitik.
            </seg>
            <seg n="b9298957">
              Arne Kjörnsberg sade att någonting har hänt. Glappet mellan hög
              tillväxt och detta med att jobben kommer har blivit större någonting
              har hänt. Arne Kjörnsberg gav faktiskt själv svaret i sitt huvudanförande:
              Vi ska konkurrera med kunskap, kompetens och kreativitet.
            </seg>
            <seg n="e9912a64">
              Men problemet är att den socialdemokratiska regeringen och den
              politik som majoriteten här för hämmar detta. Var femte elev går
              ut skolan utan godkända kunskaper. Ni har inte lyckats få fram
              ett kompetenskonto och inget livslångt lärande eller sådant. Er
              forskningspolitik innebär att ni har väldigt små grundanslag.
              Forskarna får ägna sig åt att söka olika forskningsmedel. Ni hämmar
              kreativiteten genom att inte öppna för en bredare arbetsmarknad.
              Jag tänker då på vård och omsorg och även på utbildning områden
              många gånger dominerade av kvinnor.
            </seg>
            <seg n="88bb2b98">
              Ni hämmar just det som ni efterfrågar. Ni sitter alltså själva
              på problemet på arbetsmarknaden. Därför är min fråga: Är du, Arne
              Kjörnsberg, beredd att lätta på ändalykten och släppa fram just
              det du efterfrågar?
            </seg>
          </u>
          <note type="speaker" n="4fe97c08">
            Anf. 20 ARNE KJÖRNSBERG (s) replik:
          </note>
          <u who="Q4794608" xml:id="i-e34a5fe243eefac9-7" n="149e935d">
            <seg n="cce7bd75">
              Herr talman! För ett par veckor sedan deltog Mikael Odenberg,
              riksbankschefen, KI-chefen, två professorer och jag själv på ett
              seminarium som Landsorganisationen hade. Jag frågade just: Vad
              är det som har hänt? Varför blir det inte som ekonomerna sagt?
              Hur har mönstret brutits och varför? Har det skett ett paradigmskifte?
            </seg>
            <seg n="2d8949ca">
              Riksbankschefen, KI-chefen, Mikael Odenberg och de två professorerna
              blev mig svaret skyldiga av naturliga skäl, för jag hade själv
              svaret: Vi kan inte se det nu. Men ekonomihistorikerna kommer
              troligen om tio år att kunna se om det var någonting särskilt
              som hände.
            </seg>
            <seg n="bbee5bfb">
              KI-chefen ringde senare upp mig och hade funderingar. Han påstod
              inte alls att jag hade rätt. Men vi hade ett tankeutbyte som vi
              brukar säga. Det är alltså inte så väldigt enkelt, Roger Tiefensee.
            </seg>
            <seg n="9a10fee5">
              Jag måste passa på att ställa en fråga. På s. 103 i betänkandet
              säger ni i er fyrpartireservation, reservation 1:
            </seg>
            <seg n="54d9e797">
              En utgångspunkt är vidare att dagens skatteskala ska gälla för
              inkomster från olika socialförsäkringar, arbetslöshetsförsäkringen
              och pensioner. Ja, pensioner har jag tidigare talat om vad det
              är för rimligt i att den som är 66 år ska ha 10 400 kr mer i skatt
              än den som är 64 år om den som är 64 år yrkesarbetar.
            </seg>
            <seg n="1287d547">
              I natt läste jag er reservation för, tror jag, sjunde gången.
              Jag kan inte fatta att jag har varit så blind. Gäller det som
              sägs också om man får 65 % i sjukförsäkringen? Skiljer ni mellan
              dem som yrkesarbetar och dem som är sjuka och har sjukförsäkring?
              Lägg märke till att jag säger sjukförsäkring , inte bidrag! Har
              ni tänkt så?
            </seg>
          </u>
          <note type="speaker" n="424274bb">
            Anf. 21 ROGER TIEFENSEE (c) replik:
          </note>
          <u who="Q6210672" xml:id="i-98498888e7383770-2" n="dd2fad51">
            <seg n="d9ff846f">
              Herr talman! Jag kan börja med den fråga som Arne Kjörnsberg
              ställde. Precis som jag anförde i mitt huvudanförande har vi ställt
              om vår skattepolitik så att vi riktar skattesänkningarna till
              dem som jobbar. Det är en överlappning där, och i den mån jobbavdragen
              som vi kallar dem för är större än dagens grundavdrag utgår de
              till dem som arbetar. De som inte arbetar och har ersättningar
              från pensioner eller andra ersättningssystem får behålla dagens
              skatteskala. Det är en skillnad, och det är en poäng med det.
              Det ska löna sig att jobba.
            </seg>
            <seg n="a0513a71">
              Jag har all respekt för den fråga som Arne Kjörnsberg ställde
              om vad som har hänt. Det är svårt att se det nu. Men egentligen
              kan vi väl resonera på följande sätt. Socialdemokratisk politik
              har byggt på att tillväxt ska ge jobb. Varför inte vända på det
              och säga att jobb ska ge tillväxt?
            </seg>
            <seg n="384e366e">
              Problemet i dag är att tillväxten drivs av en produktivitetsökning,
              medan antalet arbetade timmar, den andra delen i tillväxtekvationen
              lite grovt, är väldigt lågt. Låt oss öka antalet arbetade timmar.
              Det tror jag säkrar välfärden på ett mycket bättre sätt. Vi får
              en balans mellan antalet arbetade timmar och produktivitet. Framför
              allt skulle det här betyda en förlösande politik för landstingen
              och för kommunerna. De sitter i rävsaxen. När tillväxten bara
              drivs av produktiviteten och lönesumman följer med får kommuner
              och landsting inga större resurser till sina verksamheter, om
              inte antalet arbetade timmar ökar. Det är bara antalet arbetade
              timmar som kan ge större resurser till vården, skolan och omsorgen
              när det handlar om kommunernas egen finansiering, alltså deras
              inkomstskatter.
            </seg>
          </u>
          <note type="speaker" n="40690d1d">
            Anf. 22 ARNE KJÖRNSBERG (s) replik:
          </note>
          <u who="Q4794608" xml:id="i-e34a5fe243eefac9-8" n="149e935d">
            <seg n="268f89f9">
              Herr talman! Jag tycker om Roger Tiefensees öppna sinne och sätt
              att resonera: å ena sidan och å andra sidan. Men det blir mycket
              å andra sidan.
            </seg>
            <seg n="707f1774">
              Precis som Borås kommun, Roger Tiefensee, fick 40 miljoner mer
              i år jämfört med 2004 har landstingen fått det. Pengarna har inte
              kommit från himlen. Därifrån kommer det regn, ibland i varje fall,
              men sällan i Borås. Pengarna kommer från arbete, och det därför
              att skatteintäkterna har ökat. Det var därför vi kunde göra dessa
              satsningar på Roger Tiefensees hemlandsting och på Västra Götalandsregionen
              där jag råkar bo. De kommer från arbete.
            </seg>
            <seg n="b596662b">
              Sedan har jag en fundering det är ingen anmärkning. Jag tror
              inte att det är så klokt att tala om mer arbetade timmar. Jag
              försöker alltid låta bli att tala om att vi måste öka antalet
              arbetade timmar. Människor tror då att de i stället för att jobba
              40 timmar ska jobba 45 timmar i veckan. I varje fall kommer jag
              att fortsätta att säga: Fler människor måste få göra det de helst
              av allt vill: arbeta för att ha försörjning för sig själv och
              sina närmaste, bidra till det gemensamma bästa, ha jobbarkompisar
              och ingå i ett socialt sammanhang. Det vill nästan alla människor
              i Sverige. Så tillägger jag: I alla grupper finns det sådana som
              sysslar med fiffel och båg, och de ska bekämpas. Om man gör det
              ska man inte ha 65 %, man ska ha 0 i ersättning. Det är gammal,
              god, hederlig arbetarmoral.
            </seg>
          </u>
          <note type="speaker" n="f893cc23">
            Anf. 23 LARS BÄCKSTRÖM (v):
          </note>
          <u who="Q5591718" xml:id="i-1c9de33015865201-0" n="24e619d4">
            <seg n="bf095d54">
              Herr talman! Det har varit i debatten ett väldigt anlopp mot
              mannen från Borås. Fyra partier har angripit boråsaren. Jag tycker
              att han har klarat sig väl. Han behövde inte hjälp av någon finansminister.
              Men han kanske behöver hjälp av mig, och det ska jag försöka bidra
              med.
            </seg>
            <seg n="8a7ba2bb">
              I den borgerliga alliansen säger de att de tycker om varandra.
              De är så väldigt eniga. Jag vill inte påstå att jag alltid tycker
              om Arne Kjörnsberg och Yvonne Ruwaida, utan det är ett samarbete
              som fungerar, men ganska ofta gör jag det. Det är när vi blir
              överens. Men vi är ovänner först innan vi blivit överens. Vi har
              blivit överens i sju år, och det är något.
            </seg>
            <seg n="b960f339">
              De borgerliga partierna, vad är de överens om? Jo, det är överens
              om en sak, ungefär som åsnan Ior i Nalle Puh: Det är dåligt nu.
              Det kommer att bli värre. Man ska äta tistlar.
            </seg>
            <seg n="1d0d08d1">
              Det är de överens om i beskrivningen av Sverige. Det är något
              att vara överens om, och då kan man sitta där och vara överens
              om att det är dåligt nu. Men på samma sätt har de en berättelse
              som de vill ge till de svenska väljarna: Det kommer att bli bättre.
              Det ska bli så en dag.
            </seg>
            <seg n="c30d09a3">
              Klassiska sagor börjar med: Det var en gång. De borgerligas sagor
              börjar: Det ska bli en dag då det är mycket bättre.
            </seg>
            <seg n="cc0ac103">
              Det är ofta så i politiken att man försöker beskriva en verklighet.
              En opposition ska beskriva de dåliga sidorna. Det är rätt. Det
              är precis som med kejsaren på triumfvagnen i Rom en gång som hade
              en slav som drog efter och sade: Kom ihåg att du är dödlig.
            </seg>
            <seg n="f2df9f53">
              Man behöver en grinig opposition. Men man får inte bara vara
              grinig. Det är rätt av politiker att teckna en vision om vart
              man vill. Det är inget fel i det. Men det viktiga i politiken
              är vägen däremellan.
            </seg>
            <seg n="ff67e4a4">
              Man måste vara rimligt korrekt när man beskriver verkligheten
              och vara rimlig när man beskriver sin vision. Annars blir det
              bara önskelistor.
            </seg>
            <seg n="1b6ffa55">
              Hur är då en realistisk bild av Sverige? Ja, kanske andra ska
              bedöma den. Kanske man inte ska bedöma sig själv. Vi svenskar
              kanske inte är de bästa på att bedöma hur vi har det. Det pågår
              en annan budgetdebatt just nu som rör andra pengar, inom den europeiska
              unionen. Där tycker de att vi svenskar ska betala mer. Varför
              tycker de det? Jo, vi är så rika. Det är deras bild av oss. I
              Lissabonstrategin, i processer och bland gruppledare som ibland
              får åka dit företrädare för alla partier var det klart och tydligt
              att Sverige lyckades bäst av alla, inte bäst på varje område.
            </seg>
            <seg n="52bea6c1">
              Det gör inte att vi kan säga att vi är bäst, nu stänger vi av,
              går hem och tar sommarledigt. Vi har en rad påtagliga problem,
              visst. Men jag tror att de flesta västeuropeiska ledare, partier
              och politiker skulle vara glada om de bara hade de svenska problemen,
              inte för att de är små utan för att deras problem är så mycket
              större. Det är väl något att vara glad för. Vi behöver inte vara
              glada över vårt land bara den 6 juni, utan det kan vi vara några
              dagar till på året.
            </seg>
            <seg n="37fc1b7a">
              Vi har samlat vår politik och redovisat den. Att de tre samverkande
              partierna inte skulle ha någon politik är inte sant. Det är bara
              att läsa. Vi har fyra strategier som vi har redovisat. För att
              ta en av dem har vi en som heter Strategi för stärkt svensk konkurrenskraft.
              Det finns uppemot trettiotal förslag där som är väldigt bra. Jag
              tycker att de borgerliga partierna borde kunna instämma i huvuddelen
              av dem. Ni skulle kunna hjälpa till att utforma dem och gå vidare
              på den vägen. Därmed inte sagt att det räcker med det. Allt måste
              utvecklas, för även där är det lite grann som i sagan: Det ska
              bli en dag. Det är inte tillräckligt konkret, det är det inte.
            </seg>
            <seg n="0dc8909a">
              När jag är ute och handlar och köper en produkt eller en tjänst
              frågar jag: Vad är det för nackdelar med den här varan? Vad är
              det för nackdelar med att handla av er? Då stirrar man på mig
              och säger: Det är inga nackdelar. Jo, men det är klart att det
              måste finnas, säger jag. Har ni inte insett det själva har ni
              kanske inte tänkt tillräckligt länge eller inte sett vad era konkurrenter
              har. Låt oss prata ärligt med varandra. Så ska vi göra i affärer,
              och så ska vi göra i politiken.
            </seg>
            <seg n="d8e0c7f5">
              Finns det någon nackdel med den politik som vi tre partier har?
              Jo, det finns en nackdel; den är dyr. Det är naturligtvis en nackdel.
              Allt annat lika köper jag hellre en billigare produkt, en billigare
              tjänst eller en billigare politik. Det är nackdelen. Vi har världens
              högsta skattetryck. Men jag tror också att vi har kanske världens
              bästa sjukvård, kanske världens bästa trygghetssystem. Kanske
              har vi de minsta inkomstskillnaderna i världen. Det är kanske
              det mest jämställda samhället i världen. Kanske har vi den högsta
              sysselsättningsgraden i Europa det har vi ju. Det är fördelarna.
              Det är en ganska bra produkt som blir ganska dyr. Så är det ju.
            </seg>
            <seg n="85c90155">
              Det skulle vara bra om vi kunde sänka priset, alltså skatten.
              Kan vi göra det? Ja, om vi får fler i arbete. Det är 1½ miljon
              som står utan arbete och som vi på något sätt håller utanför arbetsmarknaden.
              Vi har liksom sagt: Gå!
            </seg>
            <seg n="df703021">
              Man får något slags bild av att 1½ miljon arbetsplatser står
              tomma i Sverige, 1½ miljon kort som inte stämplas in, 1½ miljon
              människor som inte kommer till arbetet. Och man undrar: Var är
              Karin? Var är Ulla? Var är Gösta? Var är Anders? De är inte här
              i dag. 1½ miljon människor saknas på sina arbetsplatser. Men så
              är det ju inte. Det finns inte 1½ miljon lediga jobb att gå till.
              Så är det.
            </seg>
            <seg n="509d99af">
              Det är därför som det behövs en ökad efterfrågan på arbetskraft.
              Det är det mest grundläggande, och det ska naturligtvis kombineras
              med ett ökat utbud av arbetskraft. Men det problemet borde vi
              i stället resonera om. Varför har vi inte en tillräcklig efterfrågan
              på arbetskraft? En orsak till det är bland annat att hushållen
              inte efterfrågar nog mycket trots att de kanske aldrig har varit
              så välkonsoliderade och har så mycket slantar som just nu. Alla
              har ju inte det, men några har det, bland annat människor som
              har goda inkomster det sitter ett antal här i salen.
            </seg>
            <seg n="1c400175">
              Men det finns också människor med små inkomster som sparar i
              dag. Varför det? Jo, de är oroliga för framtiden: Tänk om a-kassan
              sänks, tänk om sjukförsäkringen minskar, då måste jag ha lite
              pengar på banken så att jag kan klara mig.
            </seg>
            <seg n="5cc20c13">
              De borgerliga talade om att de skulle ge en trygghetschock, eller
              om det var förtroendechock, till företagarna. Men de andra får
              en annan chock. De får en misstrohetschock: Vi litar inte på er,
              så därför ska vi klämma åt er. Då får människan lita till sig
              själv och samla i ladan. Det blir ett problem. Då minskar efterfrågan
              på arbetskraft. Det är också en fråga som vi måste hantera. Det
              är därför som fördelningspolitiken är så viktig.
            </seg>
            <seg n="4e24b957">
              Men vad är då de borgerliga överens om, för de är ju väldigt
              överens? Fredrik Reinfeldt stod här och sade: Vi gillar varandra.
              Vi är en familj. Javisst, men vad är de överens om? De har en
              gemensam reservation i betänkandet som omfattar 28 sidor som de
              yrkar bifall till.
            </seg>
            <seg n="9f793b69">
              Jag satt och läste reservationen i går kväll för att se vad de
              är överens om och som jag som vänsterpartist är oense om. Jag
              hittade inte mycket. Jag kan vara överens om det mesta på precis
              samma sätt som att de borgerliga borde kunna säga att de är överens
              om den strategi som vi har. Men de säger att vi inte har någon
              strategi.
            </seg>
            <seg n="b9e80f18">
              Jag kan ju säga som Moderaterna: Fler jobb och företag. Jajamensan,
              jag gillar er moderater, om det är det som det handlar om.
            </seg>
            <seg n="2a984957">
              Karin Pilsäter varnade för globaliseringen och tog upp det problemet.
              Jajamensan, det delar jag helt. Det är korrekt beskrivning. Jag
              hade kanske kunnat säga det bättre själv, men det var i alla fall
              en bra beskrivning. Jag håller helt med.
            </seg>
            <seg n="3c1b2ed2">
              Kristdemokraterna säger: Fler arbetade timmar är vad som behövs.
              Jajamensan, jag håller med. Inga problem. Jag går gärna med i
              kompisgänget om det är det som det handlar om.
            </seg>
            <seg n="b21ba514">
              Centern vill ha trygghet i förändring. Det är en klassisk arbetarrörelsepolitik.
            </seg>
            <seg n="fcace378">
              En reservation på 28 sidor, och på den nivån är det, allmängods
              som är bra. Sedan hittar jag ett konkret förslag, och det är att
              man vill införa skatteavdrag om man utnyttjar hushållstjänster
              och sedan ska det vara detta med nystartsjobben som vi pratade
              om i går. Det innebär att man har en fri dragningsrätt på Skatteverket
              i stället för att Arbetsmarknadsverket ska hjälpa till för dem
              som har det mest illa ställt. Det var de två konkreta saker jag
              hittade. Något annat konkret hittade jag inte, mer än allmänna,
              vaga utfästelser.
            </seg>
            <seg n="5fb6eb59">
              Nej, nej, ni får samla er kring en konkret politik, så får vi
              se hur det går med kompisskapet och detta med att gilla varandra.
              Då kan det börja skeva i vagnen, och sedan är man inte överens
              om något.
            </seg>
            <seg n="a984be5f">
              En sak till är ni överens om, ett förvärvsavdrag, och det är
              ingen tokig idé. Men då måste man ju ge någonting till pensionärer
              på annat sätt, kanske ett ekonomiskt stöd. Annars ökar inkomstskillnaderna
              i samhället. Arne Kjörnsberg var inne på det.
            </seg>
            <seg n="21d03884">
              Vi i de tre samverkanspartierna har lagt fram en bra politik
              som vi ska utveckla för att få en ökad efterfrågan på och ett
              ökat utbud av arbetskraft. Det är en strategi som vi har och som
              vi utvecklar konkret. Men vad ni har att erbjuda är en otrygghetschock
              för hushåll och möjligtvis en förtroendechock för vissa företag.
            </seg>
            <seg n="0c44bde7">
              Men då ökar konflikten, och det mår ett samhälle inte bra av.
              Det är den svenska unika insikten att vi kan tala med varandra,
              även när vi har motsatta intressen. Har vi en tid för strid, så
              har vi en tid för kollektivavtal, samarbete och politiska överenskommelser.
              Det är en unik och bra modell.
            </seg>
          </u>
          <note n="474609dd">
            Herr talman! Min talartid är slut, så jag yrkar bifall till förslagen
            i utskottets betänkande och avslag på samtliga reservationer.
          </note>
          <note type="speaker" n="30353e34">
            Anf. 24 KARIN PILSÄTER (fp) replik:
          </note>
          <u who="Q4972961" xml:id="i-10b06b94bdb4507c-3" n="f66f3e87">
            <seg n="a8ff3348">
              Herr talman! Lars Bäckström pratade om både det ena och andra,
              men jag fäste mig vid en sak som du sade i inledningen, nämligen
              att även om ni inte gillar varandra varje dag har ni varit överens
              i sju år. Det är sant att ni har lagt fram gemensamma propositioner
              under den tiden, men när det gäller att ta itu med de större utmaningarna
              i svensk ekonomi och politik har det blivit liggande för fäfot.
              Ta bara socialförsäkringarna som exempel.
            </seg>
            <seg n="c2195531">
              Resultatet av vad ni har kommit överens om är ofta att ni ska
              sänka inkomsterna och öka utgifterna. Därför har vi nu ett strukturellt
              budgetunderskott på ungefär 30 miljarder kronor årligen. Under
              perioden 20042007 lånar ni, rensat från engångseffekter, 170 miljarder
              kronor. Det här är inte som jag svartmålar utan det är som jag
              läser i Ekonomistyrningsverkets senaste rapport.
            </seg>
            <seg n="7094d7a7">
              Utifrån detta vill jag ställa frågan om Lars Bäckström verkligen
              kan ställa sig bakom majoritetstexten: Nuvarande mål för det offentliga
              sparandet är därutöver tydligt robust och anpassat efter internationell
              standard.
            </seg>
            <seg n="a5a561a7">
              Men Ekonomistyrningsverket skriver: Regeringen konstaterar i
              vårpropositionen att sparandet inte har uppgått till 2 % något
              enskilt år sedan 2001, utan det kommer att uppgå i genomsnitt
              1,3 %. Saldomålet kommer med stor sannolikhet att behöva omformuleras
              eftersom PPM-systemets finansiella sparande inte ska ingå i det
              offentliga sparandet utan i det privata enligt ett EU-beslut.
            </seg>
            <seg n="874c323b">
              Mot den bakgrunden vill jag ställa frågan: Är det verkligen en
              rimlig ordning att vi har ett mål för de offentliga finanserna
              som ni inte försöker att leva upp till och som inte är anpassat
              till internationell standard?
            </seg>
          </u>
          <note type="speaker" n="bbe7ae2f">
            Anf. 25 LARS BÄCKSTRÖM (v) replik:
          </note>
          <u who="Q5591718" xml:id="i-1c9de33015865201-1" n="24e619d4">
            <seg n="aa68951e">
              Herr talman! Frågan var ju om jag kan ställa mig bakom skrivningen.
              Svaret på den frågan är ja. Det är ett bra, rejält, tydligt och
              enkelt besked. Naturligtvis skulle vi önska att vi hade starkare
              statsfinanser.
            </seg>
            <seg n="db50370d">
              Om vi sänker skatten är jag säker på att vi inte får starkare
              statsfinanser. En av åtgärderna som Folkpartiet föreslår är sänkt
              skatt. Sedan får man förklara för alla och envar i valrörelsen
              hur sänkt skatt bidrar till starkare offentliga finanser. Det
              är en svår uppgift, kanske inte en omöjlig, men man kommer nog
              att övertyga några om det, det är jag alldeles säker på. Men jag
              tror inte att huvuddelen av svenska folket kommer att tro på det.
            </seg>
            <seg n="9dd77244">
              Sedan finns det en annan metod för att få bättre offentliga finanser,
              och det är att få fler i arbete. Det är en väldigt bra metod som
              vi gemensamt hävdar att vi har en politik för.
            </seg>
            <seg n="2423ea9d">
              Jag tror att vi har en bättre politik eftersom vi inte skapar
              denna otrygghetschock. Vår politik leder till en ökad effektiv
              efterfrågan.
            </seg>
            <seg n="7176fcbf">
              Sedan kommer vi att sänka en del skatter som gynnar tillväxt.
              Vi har till exempel slopat arvs- och gåvoskatten. Det har vi gjort
              för företagens skull. Vi vill ha avdrag mot skatten i företag
              för forskningsinsatser, stärka riskkapital och kompensera med
              motsvarande inkomstförstärkningar detta för att hålla kontroll
              på statsfinanserna.
            </seg>
            <seg n="1133d80d">
              När det gäller Eurostat är vi ett av de få länder i Europa som
              skulle kunna klara av att vara med i EMU, om vi var så dumma och
              okloka att vi valde att vara det. De andra som var så okloka att
              de gick med klarar inte av att vara med i klubben. Det visar styrkan
              i våra offentliga finanser.
            </seg>
          </u>
          <note type="speaker" n="bb64b930">
            Anf. 26 KARIN PILSÄTER (fp) replik:
          </note>
          <u who="Q4972961" xml:id="i-10b06b94bdb4507c-4" n="f66f3e87">
            <seg n="5a3e243a">
              Herr talman! Som jag har sagt här antagligen hundra gånger beror
              det ju på att vi har genomfört en reformering av pensionssystemet,
              vilket de flesta andra inte har gjort och som ni har varit motståndare
              till. Men vi har genomfört en bra reform tillsammans med Socialdemokraterna.
            </seg>
            <seg n="c0a4e4e9">
              Vi vill inte ha några jättestora skattesänkningar därför att
              vi vill ha starkare statsfinanser, och vi finansierar dem med
              utgiftsnedskärningar och vissa andra inkomstförstärkningar.
            </seg>
            <seg n="ac8578c9">
              Förklaringen till underskottet är, som Ekonomistyrningsverket
              säger på s. 8 i den senaste rapporten, ofinansierade utgiftsökningar
              och inkomstminskningar som från 2004 till 2007 försämrar budgetsaldot
              i storleksordningen 40 miljarder kronor. Det är sanningen. Det
              är inget jag hittar på, utan det är er myndighet som säger det.
              Ni har genomfört ofinansierade inkomstförsvagningar och inkomstökningar,
              för det är vad ni kan komma överens om.
            </seg>
            <seg n="a5fe1359">
              Ni föreslår inga åtgärder som skulle leda till fler jobb i den
              privata sektorn, vilket ju är det absolut bästa sättet att långsiktigt
              stärka statsfinanserna. Ni föreslår fler jobb genom nya offentliga
              utgifter. Det kan visst vara viktiga uppgifter och bra för den
              enskilde, om det är rätt utformat, men man kan inte finansiera
              sjuksköterskors löner med skatt från sjuksköterskor. Det går inte.
              En sådan rundgång funkar inte, utom kanske till en mycket liten
              del. Resten måste komma in från jobb i den privata sektorn. Där
              satsar ni alldeles för lite.
            </seg>
            <seg n="b35befcb">
              När jag hörde Bäckströms jämförelse om EU nyss kom jag att tänka
              på en gammal sketch med Hasse Alfredson: Under franska revolutionen
              skulle de ha varit glada om de hade en spik i foten! Det är sant.
              Men om man inte tar bort spiken utan bara stryker på Xylocainsalva
              kommer man snart att få kallbrand och behöva amputation: Den situationen
              vill vi undvika. Vi vill dra ut spiken och se till att människor
              i Sverige, där det finns sådana fantastiska förutsättningar, också
              får möjlighet att ta dem till vara.
            </seg>
          </u>
          <note type="speaker" n="2e59d24c">
            Anf. 27 LARS BÄCKSTRÖM (v) replik:
          </note>
          <u who="Q5591718" xml:id="i-1c9de33015865201-2" n="24e619d4">
            <seg n="09691da1">
              Fru talman! Jag utgår från det Karin Pilsäter talade om. Globaliseringens
              utmaningar ställer hela Europa inför problem. Det drabbar även
              Sverige. Det är inte regeringen eller på sin tid Carl Bildt som
              har skapat ekonomiska problem i Sverige, det är marknadsekonomin
              som ibland skapar problem och ibland ger möjligheter. Vi har hittills
              klarat denna utmaning bäst i Europa.
            </seg>
            <seg n="558807bc">
              Karin Pilsäter har fel. Man kan inte till någon del finansiera
              sjuksköterskors anställningar med fler sjuksköterskor. Det är
              helt omöjligt. Man kan inte lyfta sig i håret. Offentligt anställda
              kan långsiktigt bara finansieras med fler arbetade timmar i icke
              skattefinansierad verksamhet. Det är ju elementa! Debattera inte
              med motståndare som inte finns!
            </seg>
            <seg n="2121b307">
              Vi behöver kunskap om detta på högskolorna, och vi vill ha mer
              forskning för pengarna. Det är vi överens om. Här har vi ett konkret
              förslag från Vänsterpartiets sida. Industriforskningsinstitutet
              ska stärkas. Vi behöver industriella utvecklingscentrum även på
              tjänstesidan. Det finns ett sådant för musik i Hultsfred, för
              att prata dagsaktuella saker. Man kan göra sådana satsningar även
              på tjänstesidan.
            </seg>
            <seg n="223c0972">
              Vi behöver ett bättre samarbete mellan statliga företag och privatindustrin.
              Det var det som en gång drev fram att vi fick LM Ericsson, och
              tillsammans med Televerket utvecklades globalföretaget Ericsson.
              Det var en unik svensk satsning. Sådan samverkan måste vi få tillbaka
              för att stärka svensk industri.
            </seg>
            <seg n="5c205109">
              Det är absolut sant. Jag är överens om detta med fackförbunden
              LO, TCO, Saco och med progressiva delar av svenskt näringsliv,
              som Bennet och andra. Jag tror till och med att Urban Bäckström
              kan ansluta sig till detta. Lösningen är inte sänkta skatter för
              tillväxten.
            </seg>
            <seg n="4161cd66">
              Ni sänker skatteintäkterna med 37 miljarder 2006 och 42 miljarder
              2007. Det gräver hål i en redan ansträngd ekonomi. Om ni lyckas
              finansiera det skapar ni en otrygghetschock hos hushållen, som
              gör att vi får en sämre efterfrågan på arbetskraft. Ni har ingen
              bra politik, och ni är inte ens överens om hur ni ska göra med
              sjukförsäkringen. Moderaterna finansierar i alla fall på 65-procentsnivå,
              men ni låtsats som om ni inte behöver finansiera. Ni ska inte
              lära oss!
            </seg>
          </u>
          <note type="speaker" n="1e93152b">
            Anf. 28 MIKAEL ODENBERG (m) replik:
          </note>
          <u who="Q719015" xml:id="i-7a4eef2fd8dbe3da-3" n="0f4ee91d">
            <seg n="3fcbd719">
              Fru talman! Jag reagerade på Lars Bäckströms relativisering.
              Han var för dagen relativt nöjd med Socialdemokraterna och Miljöpartiet.
              Ohly hotade bara för några dagar sedan att avbryta allt regeringssamarbete
              med Socialdemokraterna, men i dag är Lars Bäckström relativt nöjd
              med Arne Kjörnsberg och Yvonne Ruwaida. Ni var ovänner nyligen,
              men i dag är ni vänner.
            </seg>
            <seg n="b6835d95">
              Jag såg att det står ett v inom parentes efter Lars Bäckströms
              namn i talarlistan, vilket indikerar att han för dagen också är
              relativt nöjd med Vänsterpartiet. Han tillhör inte dem som har
              hoppat av Vänsterns riksdagsgrupp. Nu antog partistyrelsen nyligen
              ett programdokument som ska läggas fram för kongressen. Den syn
              på statsfinansiellt ansvartagande, skattepolitik och ekonomisk
              politik som framskymtar i det dokumentet gör att man får sätta
              stort frågetecken för om det kommer att stå ett v efter Lars Bäckströms
              namn därest det dokumentet skulle antas av Vänsterpartiets kongress.
            </seg>
            <seg n="61ae384f">
              Lars Bäckström var också relativ i sak. Han sade: Vi har det
              relativt bra här i Sverige, och problemen är värre på andra håll.
              Jag vidgår gärna att det är betydande problem i EU:s stora ekonomier:
              Tyskland, Frankrike och Italien. Men det är en klen tröst, och
              det är inte ett svar på de utmaningar som Sverige står inför.
              Därför anförde jag Hans Karlssons ord om att mellan 20 och 25
              % av människor i arbetsför ålder ofrivilligt står utanför arbetsmarknaden.
              Jag sade det för att han som socialdemokratisk tidigare riksdagsledamot
              och EU-parlamentariker rimligen inte kan beskyllas för att ha
              ätit taggtråd eller tistlar till frukost.
            </seg>
            <seg n="7d003846">
              Lars Bäckström beskyller nu mig och Moderaterna för att svara
              för en otillräcklig efterfrågan i den svenska ekonomin därför
              att vi har föreslagit sänkta ersättningsnivåer i arbetslöshetsförsäkring
              och sjukförsäkring. Jag vill ändå fästa hans uppmärksamhet på
              att vi har föreslagit 10 miljarder kronor mer till den kommunala
              sektorn på tre år. Vi föreslår omfattande inkomstskattesänkningar,
              som skulle ge en vanlig sjuksköterska i vårt land mer än 1 300
              kr mer i månaden. Det är en kraftig påspädning av efterfrågan
              i den svenska ekonomin.
            </seg>
          </u>
          <note type="speaker" n="b524d2b8">
            Anf. 29 LARS BÄCKSTRÖM (v) replik:
          </note>
          <u who="Q5591718" xml:id="i-1c9de33015865201-3" n="24e619d4">
            <seg n="0adf6346">
              Fru talman! Det vore mig fjärran att påstå att det enbart är
              Mikael Odenberg och Moderaterna som har skapat detta. Det har
              det svenska politiska systemet tillsammans bidragit till genom
              att ändra och skapa osäkerhet i trygghetssystemen. Där har vi
              gjort ändringar. Därför är det så viktigt att ha en förutsägbarhet
              och stabilitet både för hushåll och för företag. Odenberg har
              sin del, men han är inte ensam om ansvaret.
            </seg>
            <seg n="8a16aa4d">
              Man ska inte svartmåla sitt land. Vi har det mycket bättre ställt
              än många andra i omvärlden. Det är fyra länder i Europa som har
              klarat EU:s sysselsättningsmål. Det är Danmark, Sverige, Storbritannien
              och Nederländerna. Tre av dem står utanför EMU. Det var klokt
              av oss att göra det. Det finns kanske inget absolut samband, men
              samband kan heller inte uteslutas. Det finns ett visst samband
              i de här frågorna, så är det ju.
            </seg>
            <seg n="a8d77005">
              Mikael Odenberg, ni säger att ni har förändrat er. Det har ni
              gjort. Nu lägger ni på pengar ute i kommunerna. Det är den stora
              skillnaden mot Bo Lundgrens tid. Men ingen, i kammaren eller någon
              annanstans, får tro att Moderaterna ger kommunerna 10 miljarder
              mer, utan det är 3 + 3 + 3 som ackumuleras. Just nu ligger ni
              över.
            </seg>
            <seg n="39b6e015">
              Nu brukar vi ju inte slå vad, men vi kanske kan göra det symboliskt
              om en krona eller något om hur det ser ut till hösten. Det är
              möjligt att jag förlorar den. Kanske Moderaterna tänker tillämpa
              korkprincipen: Hur mycket arbetarrörelsen än föreslår så tänker
              vi föreslå mer. Det kan bli bra konkurrens som är bra för det
              gemensamma, men det kommer i så fall att finansieras med hårda
              neddragningar i socialförsäkringssektorn.
            </seg>
            <seg n="072b77b4">
              Det blir en bilförsäkringschock, en a-kassechock och en rad olika
              avgiftschocker. Man får sänkt skatt kanske med 1 000 kr. Jättekul!
              Men man får höjda avgifter också. Det blir 1 200. Då är det plötsligt
              inte så kul längre.
            </seg>
          </u>
          <note type="speaker" n="13d96cfc">
            Anf. 30 MIKAEL ODENBERG (m) replik:
          </note>
          <u who="Q719015" xml:id="i-7a4eef2fd8dbe3da-4" n="0f4ee91d">
            <seg n="ec1dca44">
              Fru talman! Jag måste tyvärr avböja att ge mig in i vadslagningen,
              men det beror uteslutande på att spel och dobbel är ett statligt
              monopol här i Sverige, i varje fall än så länge.
            </seg>
            <seg n="8b6877a8">
              Jag delar Lars Bäckströms uppfattning om att förutsägbarhet och
              stabilitet är viktigt i samhället. Ryckighet i det politiska beslutsfattandet
              kan skapa osäkerhet och därigenom få negativa konsekvenser. Men
              önskemålen om förutsägbarhet och stabilitet kan ju inte drivas
              så långt att man underlåter att vidta åtgärder mot samhällsproblem
              som man kan identifiera. Vi har i dag ett gigantiskt samhällsproblem
              i det att nära 1,5 miljoner människor inte har ett jobb att gå
              till. Så många står utanför den reguljära arbetsmarknaden.
            </seg>
            <seg n="48df0952">
              Jag har respekt för att Lars Bäckström inte uppskattar det politiska
              recept som vi moderater utfärdar. Men vi har en klar idé om vad
              som behöver göras för att återupprätta arbetslinjen i Sverige
              och för att få till stånd både ett ökat utbud av arbetskraft och
              en ökad efterfrågan på arbetskraft. Det handlar om kraftigt sänkta
              skatter på arbete för vanliga inkomsttagare i vårt land, det handlar
              om stramare bidragssystem för att förbättra drivkrafterna till
              arbete och det handlar om ett bättre företagsklimat, ett bättre
              entreprenörsklimat i vårt land.
            </seg>
          </u>
          <note type="speaker" n="b38af22c">
            Anf. 31 LARS BÄCKSTRÖM (v) replik:
          </note>
          <u who="Q5591718" xml:id="i-1c9de33015865201-4" n="24e619d4">
            <seg n="5805b4e8">
              Fru talman! Jag säger så här: Moderaterna har en idé om vad de
              vill göra. Det är en ny sorts moderater. De accepterar vissa delar,
              till exempel att kommuner ska ha pengar, men de vidhåller skattesänkningar.
              Då ger man sig på ett nytt område. Det gick inte att skära ned
              i kommunerna, för folk gillar dem. Nu hittar man på något annat!
              Nu skär man i stödet till arbetslösa och sjuka, och så prövar
              man den varianten. Och håller inte den så prövar man väl en tredje
              variant! Det kommer säkert att bli så.
            </seg>
            <seg n="a70bb98e">
              Kan deras variant fungera? Jag tror inte det, fru talman. Men
              den kan fungera i liknande system. En del säger att Moderaterna
              nu har gått till mitten. Så skråen heller de har gjort! De har
              aldrig varit så långt till höger som nu det ska man ge dem äran
              för! De prövar nu något av den amerikanska modellen. Då får man
              en lite annan konkurrenssituation, och det skapas en del lägre
              betalda tjänstejobb. Det är inte så att man inte vill ha de högt
              kvalificerade också det är klart att man vill men man får en tudelad
              arbetskraft med låg skatt för högavlönade, duktiga, och så lite
              lägre skatt också för lågavlönade, som inte presterar lika hårt
              när det gäller den globala konkurrensen på tjänstesidan. Och så
              får de betala sina försäkringar själva allihopa. De med höga löner
              klarar det de med låga löner klarar det inte.
            </seg>
            <seg n="80d0dd5f">
              Det finns en risk, Mikael Odenberg, att ni skapar detta. Jag
              påstår inte att ni har denna önskan hos er. Ni klappar säkert
              katter åt samma håll som jag gör. Ni är alltså inte onda människor
              det tror inte jag. Men det finns en risk för att ni skapar en
              situation med en tudelad arbetsmarknad där de lågavlönade får
              göra två arbeten. Då får man en väldigt hög sysselsättning, om
              man har två arbeten för en person! Det är ju så det är lite grann
              i USA. Jag påstår inte att det är er avsikt, men det går åt det
              hållet. Ska er metod fungera, ja, då måste ni gå i den riktningen.
              Annars blir det bara en omfördelning ni gör.
            </seg>
            <seg n="c5816c8a">
              Fru talman! När det gäller kommunerna har jag någon gång sagt
              i ett förstamajtal jag vill få det fört in i protokollet också
              att Moderaterna nu säger att de har blivit helt annorlunda och
              att de vill hjälpa och värna den offentliga sektorn. Då blir jag
              lite försiktig. Det är ungefär som när räven anmäler sig till
              hönshuset och säger: Jag har blivit vegetarian, och jag vill gärna
              hjälpa till att vakta hönshuset! Då blir jag försiktig med sådana
              rävar, även om de heter Reinfeldt.
            </seg>
          </u>
          <note type="speaker" n="b24736fd">
            Anf. 32 MATS ODELL (kd) replik:
          </note>
          <u who="Q571725" xml:id="i-86087aa09567e3fe-3" n="0b2eca69">
            <seg n="def1dd15">
              Fru talman! Även om liknelsen med räven och hönshuset kanske
              inte riktigt är passande vill jag ändå säga att det är intressant
              att debattera med Lars Bäckström och lyssna på honom, därför att
              han är väl nästan lika sällsynt i sitt parti som räven är som
              städslad vakt i hönshuset. Det är han och möjligtvis Per Rosengren
              som låter så här. Men om man lyssnar på Vänsterpartiets kongresser
              är det något helt annat. Som Mikael Odenberg också pekade på:
              Det program som nu ligger på bordet, Lars Bäckström, ska det bli
              intressant att se hur du tar emot.
            </seg>
            <seg n="9638a5d0">
              Lars Bäckström var inne på ungefär samma tema som Arne Kjörnsberg:
              Han var nöjd. Han blickade ut över ett problematiskt Europa, och
              så har vi då Sverige som framstår som ett mönsterland på många
              sätt. Det är naturligtvis riktigt. Trygga människor vågar pröva
              sina vingar. Detta är då ett försvar för den mycket stora grupp
              människor som i dag är försörjd av olika försäkrings- och bidragssystem.
            </seg>
            <seg n="5610c99e">
              Hur stolta vingar har de 545 000 förtidspensionerade, Lars Bäckström?
              Här sägs att de här systemen nu gör att det finns en sådan väldig
              förändringsbenägenhet. Är det inte så här: Att hushållen inte
              konsumerar mera beror på den osäkerhet som man ser? Det försvinner
              alltså 3 000 industrijobb per månad.
            </seg>
            <seg n="ce9da196">
              Vi talar nu om OECD-siffror, och Lars Bäckström läste upp olika
              texter. Men jag skulle vilja peka på det faktum att utskottet
              inte alls har tagit fasta på vår kritik i vår motion, där vi pekar
              på att om man tar hänsyn till fallande exportpriser, alltså terms
              of trade , så skulle Sverige ligga ungefär på genomsnittet av
              bnp-utvecklingen bland de EU-länder som nu Arne Kjörnsberg och
              Lars Bäckström dömer ut. Det är så att om vi skulle titta på det
              här i reala termer så har ju vår utveckling inte varit så lysande.
              Det syns ju, Lars Bäckström, ute i äldreomsorgen, ute i förskolor
              och så vidare att pengarna inte räcker till.
            </seg>
            <seg n="253b960d">
              Sanningen är att det ni har varit överens om är att för lånade
              pengar köpa sysselsättning i stor utsträckning att i ökande utsträckning
              för lånade pengar köpa sysselsättning i stället för att satsa
              på ett varmare och bättre företagsklimat där det blir flera reguljära
              arbetstillfällen.
            </seg>
          </u>
          <note type="speaker" n="15d187ab">
            Anf. 33 LARS BÄCKSTRÖM (v) replik:
          </note>
          <u who="Q5591718" xml:id="i-1c9de33015865201-5" n="24e619d4">
            <seg n="eeb12afe">
              Fru talman! Och vad skulle alternativet ha varit? Att sänka skatten
              med lånade pengar? Är det ett vettigare alternativ? Givetvis inte!
              Och det är vad ni säger.
            </seg>
            <seg n="a9f94ce6">
              Vi har lånat pengar. Det är precis det man ska göra för att stimulera
              sysselsättningen. Det är väl inget problem med det! Det för tanken
              fel att tro att ett land är något slags privatekonomi. Det är
              alldeles fel. Poängen med att ha ett land är att man inte behöver
              agera som en familj. Men man får inte vara så fascinerad över
              familjen. Jag är också för familjer, men man får inte vara så
              fascinerad att man tror att man ska sköta ett land som man sköter
              en familjeekonomi, för då bär det fel. Det kanske är ett problem.
              Det kanske är någon teologisk bindning som Mats Odell har jag
              vet inte.
            </seg>
            <seg n="4e9f27d7">
              Vi behöver göra mycket mer för sysselsättningssidan, särskilt
              vad gäller ej skattefinansierad verksamhet absolut! Det är det
              jag talar om. Det är därför vi har lagt fram detta. Vi behöver
              föra samtal med näringslivet och löntagarnas organisationer och
              utnyttja den samverkan vi då kan få. Socialdemokraterna, Miljöpartiet
              och Vänsterpartiet tog fram ett paket när Saabfabrikerna i Trollhättan
              var i hissen. Det hånades av den borgerliga oppositionen. Sedan
              kom då GM-chefen från USA på besök, och sade: Nej, vi tänker nog
              lägga vår forskning och utveckling här i Trollhättan, för vi ser
              att ni har en regering och löntagare som är så intresserade av
              att utveckla. Det är precis så vi ska göra. Den där satsningen
              kan vi säga att vi gjorde för lånade pengar. Det kan man säga
              visst. Men det gjorde att man från en global världskoncern sade:
              Ni är ett av de bästa länderna!
            </seg>
            <seg n="3983337c">
              Vi ska göra miljövänliga bilar. Det ska vi göra för att klara
              oss bra. Vi ska utveckla trä- och massaindustrin så att vi får
              globala kedjor, kanske med Ryssland, Baltikum och Sverige. Det
              ska vi göra.
            </seg>
            <seg n="1e5266c3">
              Under min sista halva minut vill jag avsluta med det oerhört
              oförskämda mot mitt parti. Det är precis som när någon säger:
              Alla negrer är lata. Det var en flitig neger han måste vara vit!
              Det där var en klok vänsterpartist han kan inte vara vänsterpartist!
            </seg>
            <seg n="6230c892">
              Det är tydligen ett kommunistparti där jag styr kongressen och
              bestämmer, och jag väljer mig själv, kongressen och styrelsen.
              Det är de som har valt mig till mitt uppdrag. Vi har en demokratisk
              struktur. Medlemmarna är totalt borta i kolan som väljer, säger
              Mats Odell de förstår inte alls vad de gör. Det är också ett förakt
              mot våra medlemmar. Jag är vald av mitt parti och en representativ
              företrädare.
            </seg>
          </u>
          <note type="speaker" n="70da6b4a">
            Anf. 34 MATS ODELL (kd) replik:
          </note>
          <u who="Q571725" xml:id="i-a26f4fcbe811f1dd-0" n="0b2eca69">
            <seg n="1358f9c1">
              Fru talman! Jag tar fasta på det Lars Bäckström säger och ser
              fram emot att Lars Bäckström då har lagt in en helt ny kassett
              efter kongressen då han kommer hit och att det är helt annat ljud
              i skällan när det programmet har gått igenom. Han kommer att följa
              det. Det är spännande, inte minst för de samverkanspartier som
              han samarbetar med!
            </seg>
            <seg n="75c8ffd0">
              Ni ska föra samtal med näringslivet. Ja, om det hade varit en
              bristvara, så hade vi haft ett blomstrande företagsklimat i det
              här landet. Det har väl inte gjorts mycket annat än förts samtal.
              Det har varit tillväxtkongresser. Det har förts protokoll. Vi
              har suttit och diskuterat med Arne Kjörnsberg. Jag minns att Arne
              Kjörnsberg noterade väldigt flitigt vad vi tyckte då om vilka
              förändringar som skulle göras under de så kallade skattesamtalen.
              Men de var ju fullständigt meningslösa, helt enkelt därför att
              Socialdemokraterna hade ett budgetsamarbete med Vänsterpartiet
              och Miljöpartiet. De satte käppar i hjulet. Även om vi hade kommit
              fram till så att säga lösningar som hade kunnat stärka tillväxten
              och förutsättningarna för bättre drivkrafter för företagande,
              anställningar och så vidare så stoppades ju detta.
            </seg>
          </u>
          <note n="81cb41fd" type="speaker">
            Anf. 35 TREDJE VICE TALMANNEN:
          </note>
          <u who="unknown" xml:id="i-5f8287f9ca17e3ee-0" n="0b2eca69">
            <seg n="bd15bac4">
              Jag får påminna om att repliken gäller Vänsterpartiet.
            </seg>
          </u>
          <note type="speaker" n="a31badba">
            Anf. 36 MATS ODELL (kd) replik:
          </note>
          <u who="Q571725" xml:id="i-86087aa09567e3fe-4" n="0b2eca69">
            <seg n="8231a94d">
              Det gäller Vänsterpartiet. Det är jag mycket medveten om, fru
              talman, därför att det var nämligen bland annat de som stoppade
              det här.
            </seg>
            <seg n="74cae638">
              Det är ju så att det inte är någon väg framåt.
            </seg>
            <seg n="1e8195f4">
              Kan jag nu lita på att Lars Bäckström kommer att bli en ropandes
              röst i öknen i det här samarbetet som påminner om behovet av att
              se till att företagarna vill anställa i Sverige och att det blir
              ett stopp på den verksamhet som innebär att jobb bara flyttas
              ut och att det uppstår för lite nya jobb i vårt land? Är det det
              Lars Bäckström nu är beredd att göra? Är han beredd att ta tag
              i den regeldjungel som håller på att förkväva företagarna? Är
              han beredd att ompröva sjuklöneansvaret som gör att man är väldigt
              tveksam till att anställa människor i dag så att man hellre lägger
              ut produktionen än att satsa på detta i Sverige?
            </seg>
          </u>
          <note type="speaker" n="3f89481a">
            Anf. 37 LARS BÄCKSTRÖM (v) replik:
          </note>
          <u who="Q5591718" xml:id="i-1c9de33015865201-6" n="24e619d4">
            <seg n="9ad642ee">
              Fru talman! För några år sedan skrev jag ett brev till Svenskt
              Näringsliv och företagen. Jag bad att få konkreta förslag, konkreta
              förslag, om krångelregler vi skulle ta bort. Jag har inte fått
              något konkret svar ännu. Jag har fått allmänna svar om att det
              är viktigt att minska regelbördan och att det ligger inom miljöbalkens
              område och andra områden. Jag har sagt till dem: Jag vill ha konkreta
              förslag, inte allmänna föresatser. Men jag är beredd att driva
              på i det arbetet. Alla onödiga regler ska bort inte 25 %, inte
              50 %, inte 75 % utan alla onödiga regler ska naturligtvis bort.
              Och alla nödvändiga regler ska vi behålla. Sedan får vi se vad
              procentsatsen blir. Det är inte det som är det viktiga.
            </seg>
            <seg n="6862ac13">
              Jag driver på. Jag är nästan den förste inom arbetarrörelsen,
              tror jag, som i den här kammaren har stått och sagt att förmögenhetsskatt
              på arbetande kapital bör tas bort. Jag har drivit det. Många av
              oss har drivit förenklade 3:12-regler. Det finns få svenska politiker
              som driver tillväxtpolitik så hårt som jag och en rad andra företrädare
              för Vänsterpartiet. Jag säger som det amerikanska bilföretaget
              Avis: När du bara är nummer två försöker du lite mer. Vi är för
              jobb och tillväxt, för jobb i kommunerna och för ett tryggt välfärdssystem.
              Det är tre delar i den politik som Vänsterpartiet står för.
            </seg>
            <seg n="e988545a">
              Jag är inte säker på att Odell ens har läst det dokument som
              vår partistyrelse har antagit som förslag. Det är ganska få som
              har det. Jag är inte ens säker på att det ligger på vår hemsida.
              Han kanske har läst om det, men det är inte samma sak. Man ska
              inte läsa om de heliga skrifterna, man ska läsa i dem. Det är
              mycket bättre. Nu är inte detta någon helig skrift, absolut inte.
              Men är det kongresstaget så är det kongresstaget. Då följer vi
              det.
            </seg>
            <seg n="2d74c5a7">
              Jag tror inte att mitt parti är ett kommunistiskt parti. Om man
              ställer upp vad Lenin sade om kommunister skulle vi inte fylla
              kriterierna, det är en sak som jag är säker på. Vi är ett brett
              vänstersocialistiskt parti. Det har lite olika betydelse, och
              vi förklarar olika begrepp på olika sätt. Vi jobbar stenhårt för
              en tillväxtpolitik men också för en solidarisk politik för den
              offentliga sektorn och en politik som bygger på jämställdhet mellan
              kvinnor och män.
            </seg>
            <seg n="fb5de37c">
              Odell, ni har inte presterat en sammanhållen politik. Ni har
              en egen politik. Den håller inte heller samman. Det är lätt att
              påstå att man kan växla en hundring i tre femtiolappar. Det är
              betydligt svårare att också göra det.
            </seg>
          </u>
          <note type="speaker" n="c61e321a">
            Anf. 38 ROGER TIEFENSEE (c) replik:
          </note>
          <u who="Q6210672" xml:id="i-98498888e7383770-3" n="dd2fad51">
            <seg n="22cfa17d">
              Fru talman! Lars Bäckström gjorde i sitt anförande ett uttalande
              om att det är rätt att måla upp en vision om vart man vill, men
              det är vägen dit som är det viktiga. Jag kan lite grann förstå
              att Lars Bäckström vill fokusera på vägen. Det är lite som att
              köra ned händerna i fickorna, rikta blicken i backen och gå och
              sparka småsten. Det är också så att det är oklart vad Vänstern
              vill. Då är det kanske naturligt att ha ett sådant beteende.
            </seg>
            <seg n="c3a8e6c7">
              Jag tror ändå att politiker har en viktig uppgift i att visa
              vägen, att visa vart man vill och vad framtiden innebär. Risken
              är annars att man tittar i backspegeln, att man underblåser rädsla
              och så. Martin Luther Kings tal hade ju inte blivit bra om han
              hade sagt: Jag har en fundering på en väg. Det hade inte varit
              samma sak som att han hade en dröm.
            </seg>
            <seg n="9d498d34">
              Jag tycker att det är lite synd att Lars Bäckström raljerar med
              oss i den borgerliga alliansen. Vi har en ambition om att både
              ha en gemensam verklighetsbeskrivning och att underbygga med gemensamma
              förslag. Det stora problemet nu är det stora utanförskapet, och
              det är det vi tar tag i.
            </seg>
            <seg n="ef8e5b8d">
              Mina frågor till Lars Bäckström är: När ska Vänsterpartiet komma
              överens om er vision, om vart ni vill gå? Och när ska Vänsterpartiet
              komma överens med Socialdemokraterna och Miljöpartiet om vad ni
              ska gå till val på? Är det efter valet det ska förhandlas?
            </seg>
          </u>
          <note type="speaker" n="d0b42ec7">
            Anf. 39 LARS BÄCKSTRÖM (v) replik:
          </note>
          <u who="Q5591718" xml:id="i-1c9de33015865201-7" n="24e619d4">
            <seg n="62366793">
              Fru talman! Just nu ska vi gå till val på den här finansplanen.
              Till hösten ska vi gå till val på den finansplan som vi då antar.
            </seg>
            <seg n="94806fbb">
              Till våren ska vi gå till val på den finansplan som vi då använder
              som gemensamt projekt. Sedan kommer vi att ha skilda meningar,
              men vi kommer att ha ett tydligt, gemensamt projekt. Det tror
              jag inte att de fyra borgerliga partierna kommer att ha, men har
              ni det så är det alldeles utmärkt.
            </seg>
            <seg n="73b19591">
              Som det nu är fungerar man ungefär som en franchisingkedja med
              lite olika produkter för olika målgrupper. Då kan man få ett ganska
              stort väljarunderlag. Det är en ganska effektiv affärsmetod som
              ni har hittat på. Men till slut måste ni leverera gemensamt. Då
              ställs alternativen mot varandra. Då kommer det kanske att bli
              en moderatledd allians. Det blir en socialdemokratiskt ledd regering,
              men efter valet får vi ju se hur starka vi i Vänstern blir och
              hur starka Miljöpartiet blir. Vi har tjänat för Rakel i sju år.
              Det kanske blir en gemensam rödgrön regering. Det får vi se. Väljarna
              bestämmer ju hur styrkeförhållandena kommer att bli.
            </seg>
            <seg n="96aa5b4d">
              Vår politik är jättetydlig. Den finns i finansplanen. Det är
              bara att läsa den. Detsamma gäller mitt partis politik. Den finns
              i partiprogrammet och våra ekonomisk-politiska dokument. Men vad
              har ni i Centern kommit överens om med de tre andra? Ni är inte
              överens om kärnkraften, det hörde vi i går. Ni är inte överens
              om energiforskningen. I dag ser vi att Maud hissar fanan: Jag
              vill också. Vi får se hur länge Reinfeldt får vara ensam chef.
              Vad har ni gemensamt? Det är avdrag för hushållsnära tjänster
              och de här nystartsjobben som vi talade om i går. Vi kan läsa
              i protokollen. Det är allt som ni är överens om. Det är de två
              punkterna. Det är allt konkret ni har kunnat enas om. Vi tre har
              en hel budget som vi är överens om. Och så frågar ni: Vad är ni
              överens om?
            </seg>
            <seg n="80213df9">
              Ni är överens om två saker: Hushållsnära tjänster och nystartsjobb
              för 1 ½ miljard. Det är inte mycket till gemensamt valmanifest.
              Det är inte mycket till gemensam ekonomisk politik. Låt oss resonera
              lite grann om hushållsnära tjänster så vi hinner med det också.
              Det andra hann vi ju med i går. Då har vi avhandlat båda de saker
              som ni fyra partier är överens om. Det är ju fint; två saker.
            </seg>
          </u>
          <note type="speaker" n="98b66379">
            Anf. 40 ROGER TIEFENSEE (c) replik:
          </note>
          <u who="Q6210672" xml:id="i-98498888e7383770-4" n="dd2fad51">
            <seg n="fd3a79e1">
              Fru talman! Det vi har svarat på är vad som finns i finansplanen,
              och det är inte så mycket. Vi har i vår reservation gjort en uppunktning
              av alla andra områden som vi successivt har format en gemensam
              politik på. Det finns högskolepolitiken, turismpolitiken och en
              lång rad andra saker. Det finns försvaret, för all del. För tre
              fyra år sedan hade det setts som en jättesensation. Jag tycker
              att det var synd att vi inte fick en bra, bred överenskommelse
              om försvaret, men den borgerliga alliansen har en gemensam inriktning
              i fråga om försvaret. Där är ju inte Vänsterpartiet med på båten
              när det gäller innehållet i försvaret. Ni är bara med om ramarna.
            </seg>
            <seg n="061dac5b">
              Det är lätt att säga: Vi har en finansplan. Men om sedan den
              finansplanen inte underbyggs av konkret politik på de olika områdena
              blir det lite konstigt. Vi börjar med den konkreta politiken på
              de olika områdena. Sedan törs jag lova dig att vi också kommer
              att ha en gemensam finansplan när vi väl tar makten.
            </seg>
            <seg n="4a7726af">
              Skulle vi sedan lite snabbt ta det här med hushållsnära tjänster
              så tror jag att detta är ett symtom på att det finns en del jobb
              som vi är för fina för, som vi inte vill ha. Jag tror att Lars
              Ohly var inne på det i partiledardebatten, att en del jobb vill
              vi inte ha. Jag tror att det som alliansen har presenterat, dels
              om hushållsnära tjänster, dels om att de som får ett godkänt antal
              timmar hemtjänst får välja vem som ska ge hemtjänsten, kommer
              att öppna arbetsmarknader. Det är det vi vill göra. Vi vill inte
              stänga igen. Vi vill inte hämma kreativitet, kunskap och kompetens.
              Vi vill öppna upp för det.
            </seg>
          </u>
          <note type="speaker" n="57cd1ffa">
            Anf. 41 LARS BÄCKSTRÖM (v) replik:
          </note>
          <u who="Q5591718" xml:id="i-1c9de33015865201-8" n="24e619d4">
            <seg n="4a1a5f5a">
              Fru talman! Hörde fru talman det nu: Vi kommer säkert att enas
              om en finansplan efter valet! Jo, det tror jag också. Det är bara
              det att väljarna aldrig kommer att få veta vad som kommer att
              hända förrän efter valet. Då kanske de får den här otrygghetschocken
              med Moderaterna eller en trygghetschock på något annat håll. Ni
              kanske inte gör det som Moderaterna lovar, och då får vi en underskottschock
              i budgeten i stället. Någon form av chock kommer det att komma.
              Det är mer oklart vilken typ det blir. Det är det enda vi kan
              vara säkra på: En chock kommer det att bli om det skulle gå så
              illa.
            </seg>
            <seg n="a2db6988">
              Ni är överens om en finansplan, säger Tiefensee. Men vad ligger
              under det? Jo, budget heter det. Vi är överens om budgeten. Vi
              är ju överens om den. Man kan inte bli mer överens än så. Det
              finns liksom inget mer att bli överens om. Just nu diskuterar
              vi ekonomisk politik och budget. Om man är överens om hela budgeten
              så är man ju överens om hela budgeten.
            </seg>
            <seg n="ba2279f2">
              Sedan vill jag säga något om det här med för fina jobb. Roger
              Tiefensee, min mor föddes 1920. Hon arbetade från det att hon
              var 15 år i hushållsnära tjänster. Det finns inte ett spår av
              förakt eller ringaktning mot min mor för det arbete hon utförde
              åt överklassen i Helsingfors eller åt överklassen i Värmland inte
              ett dugg! Det var ett viktigt arbete hon utförde.
            </seg>
            <seg n="fa1dd127">
              Men min mor skulle vända sig i sin grav om hon fick höra att
              de här rikingarna skulle få bidrag av staten för att hon skulle
              arbeta åt dem. Hon skulle skratta: Menar ni att det finns politiker
              som på fullt allvar skulle vilja ge de rika bidrag för att jag
              ska arbeta åt dem? Det får de allt betala själva i så fall, de
              rika.
            </seg>
            <seg n="83974512">
              Möjligtvis skulle jag kunna tänka mig att man gav ett bidrag
              till en fattig pensionär för att bekosta lite extra hjälp. Det
              kan jag tänka mig. Det andra är fullständigt orimligt. Tänk att
              jag skulle få bidrag för att jag tar hem en städare till mig!
              Det är klart att jag inte föraktar det, men det är en grotesk
              idé! Bort det! Skulle jag få bidrag om jag tog hem en frisör också?
              Fint. Någon som serverade min fina middag när jag har gäster?
              Skulle jag få bidrag för det? Ni måste ge er! Det är en alldeles
              jättekonstig tanke.
            </seg>
            <seg n="bb0800c9">
              Detta rymmer inget förakt mot arbetet. Men låt de rika betala!
              Låt även medelklassen betala för tjänsterna. Det är väl inget
              fel på de jobben, men man får betala själv för sin konsumtion.
              Det är självklart.
            </seg>
          </u>
          <note type="speaker" n="98d8055c">
            Anf. 42 YVONNE RUWAIDA (mp):
          </note>
          <u who="Q4975999" xml:id="i-af0f41f02f7f4cc3-0" n="bfe708d2">
            <seg n="e368600f">
              Fru talman! Det har varit en ganska lång debatt, och eftersom
              jag har äran att vara sist i debatten om riktlinjerna för den
              ekonomiska politiken tänkte jag försöka sammanfatta den lite grann.
              Det blir säkert några som kommer att protestera.
            </seg>
            <seg n="acd097a7">
              När jag lyssnar på debatten tycker jag mig någonstans höra att
              den borgerliga alliansen är överens om att man vill ha makten.
              Det är en av de få grejer som man är överens om. Man är också
              överens om att man vill ha nystartsjobb och pigavdrag, som Lars
              Bäckström sade. Man är överens om att man ska ha en gemensam verklighetsbild,
              och den bilden är att Sverige är jättedåligt och att det finns
              bättre förutsättningar i alla andra länder både för nya jobb,
              sysselsättningsnivå och företagande. Sverige har det helt enkelt
              väldigt dåligt, säger man, och gör en kraftig svartmålning av
              svensk ekonomi.
            </seg>
            <seg n="1bb3cab0">
              Jag hör ingenting om grön omställning och hur viktigt det är
              för att skapa nya jobb och för att förbättra möjligheterna till
              en exportmarknad. Tycker ni någonting gemensamt i den frågan?
              Är den viktig för den ekonomiska politiken?
            </seg>
            <seg n="44e24737">
              Det pratas enbart om piskor hela tiden. Människorna ska piskas
              till jobb. Människorna skuldbeläggs för att de inte är i arbete.
              Man säger inte att vi måste skaffa jobben, utan det handlar om
              piskor. Det handlar om sänkta bidrag, och man pratar om fusk.
              Däremot pratar man inte om orsakerna till den stora ohälsan. Det
              är som om sänkta skatter och sänkta bidrag kommer att se till
              att människor jobbar. Man pratar alltså inte om orsakerna, utan
              det verkar som om allt handlar om bidragsnivåerna och skattenivåerna.
            </seg>
            <seg n="b6c62499">
              Man pratar inte om jämställdhet. Man pratar inte om behovet av
              att få in de grupper på arbetsmarknaden som står mest utanför,
              till exempel invandrare, på grund av den diskriminering som finns.
            </seg>
            <seg n="5b228d46">
              Det säger nog ganska mycket om de prioriteringar som man har
              i den borgerliga alliansen. Jag tänkte gå in på en del av de frågor
              som jag har nämnt här.
            </seg>
            <seg n="821c5cb3">
              Jag ska börja med den här DN-artikeln. Det var ju kul att även
              Karin Pilsäter hade hunnit läsa DN i dag. Artikeln handlar om
              att växthuseffekten kan stoppa golfströmmen. Det här är inga nya
              uppgifter, men här visar två forskare från en norsk-amerikansk
              studie att växthuseffekten kommer att leda till att Golfströmmen
              försvinner. Om dagens utströmning av färskvatten är oförändrad
              så kommer den att försvinna på 200 år, och förmodligen kommer
              det att gå mycket snabbare.
            </seg>
            <seg n="0d1b7e71">
              Karin Pilsäter skämtade lite grann och sade: Varför ska man diskutera
              arbetsmarknadspolitik när vi kanske har packis här i Skandinavien
              om 200 år? Men sedan kom hon inte med någon diskussion om de här
              frågorna. Vad är er lösning för att motverka växthuseffekten?
              Detta är ju frågor som vi måste ta tag i. Och det är inte bara
              det, utan det är också en potential för att skapa nya jobb i Sverige.
              Det handlar inte bara om att trygga jobb utan för att skapa de
              nya jobben.
            </seg>
            <seg n="5b89e961">
              Här har det skett en hel del saker, delvis på grund av de politiska
              beslut som har fattats och delvis på grund av att oljepriset har
              ökat. Det har skett ett trendbrott. Jag har jobbat med politik
              i 1516 år. I mitt möte med människor har i alla år, fram till
              i år, det här med miljöbilar varit något för miljönördar och något
              jättekonstigt och jätteudda. Det kanske kunde vara något för den
              som var jättetekniskt intresserad, men det var ingen viktig fråga
              och ingenting som folk ville prata om. Pratade man om förnybara
              bränslen och miljöbilar så lade folk av.
            </seg>
            <seg n="cff2aa65">
              I dag finns det ett jätteintresse! Folk är medvetna om att man
              kan tjäna pengar på att ha en miljöbil. Folk diskuterar möjligheten
              att konvertera sin bil till att kunna använda biogas eller etanol.
              Det är en konvertering som i dag inte är tillåten men som kommer
              att bli det under året. Vägverket kollar hur en sådan konvertering
              ska se ut, och vi diskuterar hur vi kan möjliggöra, förenkla och
              förbilliga den. Den är inte särskilt dyr i dag, men vi ska göra
              den ännu billigare och ännu mer möjlig.
            </seg>
            <seg n="8027a96c">
              Vi ser i svensk industri hur Saab och Volvo äntligen börjar titta
              på miljöbilar med större allvar än tidigare. De ser till att ta
              fram och marknadsföra bilarna. Det är på tiden. I Kalifornien
              har man gjort det ganska länge, men här i Sverige har vi legat
              efter på den punkten. Men nu börjar det alltså hända saker.
            </seg>
            <seg n="950bef5c">
              Vi har bedrivit en politik med grön skatteväxling, och vi ska
              se till att det nästa år kommer att finnas förnybara bränslen
              på var fjärde mack i Sverige. Om man har en miljöbil åker man
              gratis i Helsingfors när trängselavgiftsförsöket pågår. Man kan
              parkera gratis inte bara i Helsingfors utan också i andra kommuner.
              Det finns en massa olika aktiviteter och politiska beslut som
              bidrar till att vi har en omställning. Jag är säker på att vi
              nästa år kommer att få många fler människor som kör med förnybara
              bränslen i Sverige. Det kommer att vara ett trendbrott, och det
              ska vi jobba med.
            </seg>
            <seg n="7b665a4c">
              Det som vi inte kommer att lösa är det här med lastbilstrafiken.
              Kilometerskatten är någonting som vi måste jobba vidare med.
            </seg>
            <seg n="7bb389da">
              Grön omställning är viktig. En sak som vi har gjort för det är
              att vi har satsat pengar på att offentliga byggnader ska göra
              satsningar på energieffektivisering och använda solceller. Jag
              vet inte hur ni i den borgerliga alliansen ser på det. Är den
              typen av insatser någonting som ni stöder för att bidra till grön
              omställning?
            </seg>
            <seg n="97c9f959">
              Jag ska ta upp ohälsan här lite grann. Vi har höga ohälsotal.
              Det är inte bra. Men vad är orsakerna till det? Är det inte en
              del av den produktivitetseffektivisering som vi har sett? Vi har
              slimmat organisationer. Är det inte så att fler människor i dag
              har hamnat utanför arbetsmarknaden därför att man ställer högre
              krav på dem som ska ingå där? Det har varit en lång process. Är
              det kanske inte dags att återigen ta upp frågan om att dela på
              arbetet? Friår är en sak, och arbetstidsförkortning är också viktig
              i framtiden.
            </seg>
            <seg n="17188bd1">
              Det finns en orsak till att människor blir sjukskrivna. Där är
              arbetsmiljön och arbetsvillkoren otroligt viktiga. Det här är
              också en jämställdhetsfråga. Hur värderar vi olika jobb? Där har
              vi inte kommit tillräckligt långt. Varför får de som jobbar i
              brandkåren träna på arbetstid, men inte de kvinnor som jobbar
              i äldreomsorgen? Skulle man i äldreomsorgen jobba på samma villkor
              som brandkårsmännen så tror jag att man skulle få ned sjukskrivningarna
              där. Det handlar om gamla värderingar. Detta är frågor som vi
              har börjat titta på och ska jobba med.
            </seg>
            <seg n="1003ebdc">
              Jag tror att man måste se saker för vad de är. Det är inte sänkta
              bidrag och sänkta skatter som kommer att göra att vi minskar sjukskrivningarna.
            </seg>
            <seg n="05612458">
              Vi är överens i s, v och mp om att vi ska titta på jämställdheten
              i löneperspektivet. Vi ska skapa utrymme i framtiden för att höja
              lönerna i kvinnodominerade yrken. Det är en otroligt viktig utmaning
              som vi står inför.
            </seg>
            <seg n="897ff963">
              Men när det gäller jämställdheten vill jag också säga att vi
              är bäst i Sverige. Det säger även World Economic Forum. Men det
              är inte tillräckligt. Att vi är bäst beror också på att vi har
              en utbyggd barnomsorg och att vi har möjligheter till studier
              och till studiemedel. Vi har otroligt mycket i Sverige som inte
              finns i andra länder i EU som vi jämför oss med.
            </seg>
            <seg n="8ab37285">
              Mats Odell pratade om de nya jobben, som skapas i vissa andra
              EU-länder. Vad är det? Det är till exempel att man bygger ut barnomsorgen
              från en icke befintlig barnomsorg i Italien som är jättedyr. I
              Italien är sysselsättningen mycket lägre än i Sverige, vilket
              den också är i alla andra EU-länder. Sverige har högst sysselsättning.
              I andra länder är den låg bland kvinnor i 55- och 60-årsåldern.
              De tar hand om sina barnbarn eller om sina föräldrar. De utgör
              barnomsorg och äldreomsorg. När man nu bygger ut barnomsorgen
              och äldreomsorgen lite grann så skapar man nya jobb. Det var en
              process som vi hade i Sverige för 3040 år sedan. Man kan inte
              jämföra på det sätt som jag tycker att Mats Odell gjorde där.
            </seg>
            <seg n="33c268c7">
              En av de saker som är oerhört viktiga för framtiden och för den
              ekonomiska utveckling och som ingen har gått in på är global solidaritet.
              Vi har jobbat för att biståndet ska höjas, och det kommer nästa
              år att vara 1 % av BNI.
            </seg>
            <seg n="76e60732">
              Det är oerhört viktigt att motverka svälten i världen. Handelspolitiken
              är ännu viktigare, men biståndet är viktigt för att motverka den
              värsta fattigdomen och för att säkerställa global stabilitet i
              framtiden där vi kommer ha en global värld där vi har handel med
              varandra, vilket vi tjänar på. Vi tjänar inte på att ha områden
              som är fattiga och befinner sig i krig. Det kostar oss i framtiden.
              Därför är också biståndet viktigt, och vad jag minns var det ingen
              som nämnde det i sina inledningsanföranden.
            </seg>
          </u>
          <note type="speaker" n="75dc297f">
            Anf. 43 KARIN PILSÄTER (fp) replik:
          </note>
          <u who="Q4972961" xml:id="i-10b06b94bdb4507c-5" n="f66f3e87">
            <seg n="74eec023">
              Fru talman! Jag ska bara göra några korta kommentarer. Det är
              väldigt stora och viktiga frågor som Yvonne Ruwaida tar upp.
            </seg>
            <seg n="59383a36">
              Jag tänkte passa på att nämna att det inte är obekant att Folkpartiet
              liberalerna har varit pådrivande för att man ska använda ekonomiska
              styrmedel i miljöpolitiken sedan 60-talet och att vi är förespråkare
              av grön skatteväxling som princip. Däremot är det väldigt viktigt
              hur man utformar den, och varje sådant förslag är ju inte bra
              bara för att grundidén är bra. Problemet med ert samarbete är
              ju att den här gröna skatteväxlingen i rätt hög utsträckning har
              blivit svartväxling till dålig kurs. Jag undrar till exempel vart
              kompetenskontona tog vägen.
            </seg>
            <seg n="6fcaa200">
              Sedan gäller det växthuseffekten. Det lät kanske lite raljant,
              men det var inte min mening. Jag menar att växthuseffekten är
              vårt absolut största miljöhot. Om man jämför den med andra problem
              är de ganska futtiga. Om man då försöker genomföra förändringar
              som förvärrar växthuseffekten gör man inte vår generation, utan
              framtida generationer inte bara en otjänst, utan man kanske helt
              omöjliggör framtida livsmöjligheter. Därför menar jag att arbetsmarknadspolitiken
              är ett ganska litet problem jämfört med växthuseffekten. Då tycker
              jag att det är en vansinnig politik att stänga av väl fungerande
              kärnkraftverk och i stället börja elda mer med kol och olja. Jag
              tror att marknadsdriven grön omställning är det absolut starkaste
              som vi kan göra, och Yvonne Ruwaida visar exempel på här att ekonomiska
              styrmedel är bra.
            </seg>
            <seg n="eae04469">
              Däremot är friår och arbetstidsförkortning inte bra. De deltidsarbetande
              är ju allra mest sjukskrivna, och därför är inte arbetstidförkortning
              någon lösning.
            </seg>
            <seg n="e6b4cede">
              De anställda i brandförsvaret och äldreomsorgen tillhör samma
              fack och har samma arbetsgivare. Varför ska vi här i riksdagen
              diskutera hur den arbetsgivaren och det facket ska behandla den
              ena gruppen anställda mindre dåligt än vad de gör?
            </seg>
          </u>
          <note type="speaker" n="b37fbbc2">
            Anf. 44 YVONNE RUWAIDA (mp) replik:
          </note>
          <u who="Q4975999" xml:id="i-af0f41f02f7f4cc3-1" n="bfe708d2">
            <seg n="9934e1cf">
              Fru talman! Jag tycker att det är väldigt bra att Karin Pilsäter
              och Folkpartiet är för ekonomiska styrmedel. Vi tycker också att
              EU ska kunna ha miniminivåer på koldioxidskatt till exempel och
              att vetorätten ska avskaffas där. Det tycker vi gemensamt. Det
              är bra.
            </seg>
            <seg n="1e5e58f0">
              Men jag värjer mig mot Karin Pilsäters beskrivning av den gröna
              skatteväxlingen som en svartväxling. Vi har skatteväxlat 13,6
              miljarder. Det som hände i den första skatteväxlingen det första
              året, 2001, var att det inte blev någon skatteväxling. Det blev
              inte så att de höjda miljöskatterna motsvarades av sänkt skatt
              på arbete, och det var fel. Men efter 2001 har det varit så. Höjda
              miljöskatter har ersatts med sänkt skatt på arbete. Det har varit
              sänkt arbetsgivaravgift och höjt grundavdrag för individen. Då
              har grundmodellen varit att de som drabbas av höjda miljöskatter
              ska få kompensation genom sänkta skatter. Gäller det företagen
              sker det genom arbetsgivaravgiften, och gäller det individen sker
              det genom höjt grundavdrag. Karin Pilsäter ger en felaktig beskrivning.
            </seg>
            <seg n="93315a0a">
              Jag tycker att frågan om sjukskrivningarna och hur vi ska hantera
              den i framtiden är väldigt viktig. Nu har vi vidtagit en del åtgärder
              som har vänt trenden, vilket är väldigt bra. Men jag tror inte
              att de åtgärderna är tillräckliga. Jag tror att vi måste fundera
              över konceptet att dela på jobben.
            </seg>
            <seg n="30667079">
              Tidigare var vi inte lika effektiva. Då fick de människor plats
              som i dag inte får plats längre, de som inte är lika effektiva.
              Tyvärr har fler och fler människor hamnat utanför arbetsmarknaden.
              De kommer inte tillbaka, för de tillhör inte arbetsmarknadens
              elit. Jag tror att det enda sättet att ändra på det är att dela
              på jobben i framtiden. Det är en diskussion vi kan föra. Jag tror
              inte att vi kommer att ha nya jobb för alla i Sverige. Jag tror
              att man har fel om man tror det.
            </seg>
          </u>
          <note type="speaker" n="5801d234">
            Anf. 45 KARIN PILSÄTER (fp) replik:
          </note>
          <u who="Q4972961" xml:id="i-10b06b94bdb4507c-6" n="f66f3e87">
            <seg n="41c3a1a1">
              Fru talman! Jag är övertygad om att Yvonne Ruwaida och Miljöpartiet
              tänker helt fel och helt bakochfram när de säger att lösningen
              på utanförskapet på arbetsmarknaden skulle vara att dela på jobben.
              Det är inte så att arbetsuppgifterna är begränsade och att det
              därför behövs en ransonering. Det behövs villkor som gör att fler
              kan vara deltagande.
            </seg>
            <seg n="e667dd28">
              Om arbetslivet är för slimmat i dag för att väldigt många människor
              ska platsa jag tycker också att det är uppenbart att det är en
              av förklaringarna blir det inte bättre av att man ska dela på
              jobben och förkorta arbetstiden. Alla erfarenheter visar att det
              snarare handlar om att slimma ännu hårdare och ställa ännu fler
              utanför.
            </seg>
            <seg n="6e58ae6b">
              Det har ju skett under flera hundra år, skulle jag vilja säga,
              att vi på olika sätt har förkortat arbetstiden genom produktivitetsökningar
              och avtal. Att förkorta den med mekaniska metoder och tro att
              det går att dela på arbetsuppgifterna är helt fel tänkt. Det kommer
              bara att göra Sverige fattigare och drabba dem hårdast som är
              skörast. Det är jag helt övertygad om.
            </seg>
            <seg n="c1647581">
              Det finns tyvärr inte heller några belägg för att det skulle
              leda till förbättringar när det gäller sjukfrånvaron tvärtom.
            </seg>
            <seg n="12bcb9d1">
              Jämställdhet är inte någonting som kostar. Det tycker jag också
              är väldigt viktigt att påpeka. Det har framkommit flera gånger
              här att vi har höga skatter och jämställdhet och att det skulle
              vara en kostnad. Jag tror att det är tvärtom. En väl utbyggd barnomsorg
              är visserligen en kostnad direkt, men inte indirekt och inte samhällsekonomiskt.
              Barnomsorg är samhällsekonomiskt lönsam om både mammor och pappor
              kan vara ute och arbeta. De här frågorna har ju liberaler drivit
              fram, i många fall under djupt motstånd från Vänsterpartiet och
              Socialdemokraterna. Att jämställdhet bara kan definieras av vänsterkrafterna
              tycker jag är ett helt felaktigt sätt att se på utvecklingen.
              Jag ser fram emot ett fortsatt jämställdhetsarbete på individens
              villkor.
            </seg>
          </u>
          <note type="speaker" n="26a6aa8c">
            Anf. 46 YVONNE RUWAIDA (mp) replik:
          </note>
          <u who="Q4975999" xml:id="i-af0f41f02f7f4cc3-2" n="bfe708d2">
            <seg n="eb78525d">
              Fru talman! Låt mig börja med arbetstidsförkortningen. Karin
              Pilsäter säger att det inte finns några belägg för att en arbetstidsförkortning
              skulle leda till att det blir bättre hälsa. Det är helt fel. Det
              har genomförts otroligt många försök i Sverige som visar att en
              arbetstidsförkortning faktiskt ger väldigt positiva hälsoeffekter,
              men då ska det vara en reell arbetstidsförkortning till 3035 timmars
              arbetsvecka. Det finns till och med privata näringsidkare som
              har genomfört en arbetstidsförkortning som säger att de tjänar
              på det. Det blir längre sjukskrivning. Folk är motiverade och
              jobbar bättre. Det finns en företagare här i Helsingfors som har
              genomfört det, och det är inget försök.
            </seg>
            <seg n="2484a55d">
              Jag är oroad över den utveckling vi ser i dag. De som har jobb
              ökar faktiskt sin materiella välfärd. Sedan har vi en stor grupp
              som står utanför. De som har jobb ökar sin materiella välfärd
              eftersom de helt enkelt realt får mer pengar och de är mer värda.
              De kan göra mer. Den här utvecklingen ser vi även i Europa. Lönespridningen
              i Sverige har varit lägre än i andra länder, men den har funnits.
              De som har jobb tjänar mer pengar, och vi har fler som står utanför.
              Jag tror att vi måste ta ut den här ökade ekonomiska välfärden
              i sänkt arbetstid så att fler får dela på jobben.
            </seg>
            <seg n="87a995b9">
              Sedan vill jag fråga en sak om nystartsjobben. Ni har ju haussat
              upp det här med nystartsjobb som en jättestor grej. Ni avsätter
              1,2 miljarder till det. Jag har räknat på hur många personer som
              skulle garanteras jobb. Ni säger ju att det är en garanti och
              att alla har rätt till ett nystartsjobb. Ni finansierar jobb för
              22 000 människor. Det är 22 000 människor i Sverige som skulle
              få ett nystartsjobb. De anställningsstöd som finns i dag ger ett
              större stöd än ert. De omfattar 37 000 människor. Jag kan inte
              förstå hur ni kan marknadsföra dessa nystartsjobb som en så fantastisk
              rättighet som kommer att lösa alla era problem.
            </seg>
          </u>
          <note type="speaker" n="90627c1d">
            Anf. 47 ROGER TIEFENSEE (c) replik:
          </note>
          <u who="Q6210672" xml:id="i-98498888e7383770-5" n="dd2fad51">
            <seg n="c34cfec5">
              Fru talman! Yvonne Ruwaida sade i sitt inledningsanförande att
              det inte fanns något om grön omställning och integration i alliansföreträdarnas
              politik. Så tolkade jag det, men jag vet inte om det bara var
              kopplat till de tidigare inläggen. Om hon tittar i vår reservation
              ser hon att där finns ett utvecklat stycke om att arbete är vägen
              till integration.
            </seg>
            <seg n="4f955655">
              I en debatt fokuserar man på vissa saker, och man kan inte stå
              och läsa upp hela reservationen. Det skulle bli en rätt tråkig
              debatt. I reservationen säger vi att vi ser att många nya svenskar
              som kommer hit inte genast får chansen att komma ut på arbetsmarknaden.
              I stället blir de under sin första tid här beroende av socialbidrag,
              och då blir marginaleffekterna hundraprocentiga. Det lönar sig
              inte att jobba, för då räknas socialbidraget ned. Vi vill pröva
              att under en introduktionsfas ta bort inkomstavräkningen.
            </seg>
            <seg n="9fec9f36">
              När det gäller grön omställning håller jag helt och hållet med
              Yvonne Ruwaida om att det som nu händer i fråga om miljöbilar
              är häftigt. Vi har velat gå lite längre och ha samma procentsats
              för etanolbilarna som för el- och hybridbilarna både beträffande
              tjänstebilar och genom att också gynna privata bilar. Vi har sagt
              att man ska kunna få 10 000 kr som en stimulanssubvention vi kan
              kalla det så när man som privatperson köper miljöbil. I dag är
              det tjänstebilsdelen som växer.
            </seg>
          </u>
          <note type="speaker" n="f44f631d">
            Anf. 48 YVONNE RUWAIDA (mp) replik:
          </note>
          <u who="Q4975999" xml:id="i-af0f41f02f7f4cc3-3" n="bfe708d2">
            <seg n="1e4b5963">
              Fru talman! Det är jätteroligt att Roger Tiefensee är lika glad
              som jag över trendbrottet för miljöbilar och förnyelsebara bränslen.
              Vi är för en registreringsskatt. Den skulle ha samma funktion
              som de 10 000 kronorna ni pratar om. De som köper bilar som slukar
              mycket bensin skulle då betala en registreringsavgift.
            </seg>
            <seg n="20e6816e">
              När det sedan gäller integration är det bra att Roger bemötte
              mig på den punkten. Det var modigt av honom. Det finns andra här,
              moderater och kristdemokrater, som kanske borde ha tagit den debatten
              med mig ännu hellre än Centerpartiet.
            </seg>
            <seg n="21d7e65d">
              Roger Tiefensee säger att arbete är vägen till integration. Den
              bok jag håller upp för kammarens ledamöter rekommenderar jag alla
              att läsa. Tyvärr är den på 688 sidor. Den handlar om det blågula
              glashuset och motsäger det som Roger Tiefensee sade om att bara
              vi fixar arbete så löser det sig. Här framgår tydligt att inte
              heller under den tid när vi hade arbetskraftsinvandring, för det
              har vi haft, fick de samma lön, samma anställningstrygghet eller
              blev befordrade. De utsattes för diskriminering. När sedan arbetslösheten
              ökade var de först ut i arbetslöshet. Arbete är alltså inte vägen
              till integration.
            </seg>
            <seg n="c028bc42">
              I boken finns en sammanfattning med någon sorts stolpar. Där
              finns också en bild av en man som sitter på ett antal böcker eller
              stenar och säger: Jag ser inga kvalificerade sökande. På stenarna
              står orden fördomar, historia, etnocentrism, dold rasism och självbildsförnekelse.
              Allt detta måste vi jobba med. Boken ger 50 förslag på vad vi
              kan göra inom olika samhällsområden, främst arbetsmarknaden.
            </seg>
            <seg n="9414a7ce">
              Vi har redan gjort en hel del, vilket också påpekas av Centrum
              mot rasism. Vi har en diskrimineringslag, antidiskrimineringsbyråer
              och en hel del annat, men vi behöver göra mer på det här området.
              Vi behöver se diskrimineringen, för vi ljuger om vi bara säger
              att arbete är vägen till integration.
            </seg>
          </u>
          <note type="speaker" n="f3284914">
            Anf. 49 ROGER TIEFENSEE (c) replik:
          </note>
          <u who="Q6210672" xml:id="i-98498888e7383770-6" n="dd2fad51">
            <seg n="08ebeac5">
              Fru talman! Jag såg tv-inslaget när utredningen som det hänvisades
              till presenterades, men jag har tyvärr inte hunnit läsa rapporten.
              Jag vet inte om Yvonne Ruwaida medvetet missförstår mig, men jag
              tror att arbete är vägen till integration. Att invandrade svenskar
              inte får chansen på arbetsmarknaden är själva diskrimineringen.
              Det kan ju inte vara så att vi slopar diskrimineringen och sedan
              struntar i arbetet. De båda måste gå hand i hand.
            </seg>
            <seg n="4975acb1">
              Beträffande registreringsskatt eller subvention finns där en
              tydlig skillnad mellan Centerpartiets och Miljöpartiets miljöpolitik.
              Ni höjer en skatt och straffar därigenom dem som beter sig på
              det normala sättet, medan vi vill stimulera det som är det onormala,
              det som ska in. Skillnaden är mycket tydlig.
            </seg>
            <seg n="366d49dd">
              Yvonne Ruwaida nämnde antalet miljarder som skatteväxlas. När
              kommer miljöuppföljningen av effekterna av de skatteväxlingarna?
              I den senaste budgeten, i höstas, höjdes fordonsskatten med jag
              tror det var 1,3 miljarder rakt av. Det var inte miljöstyrande
              för fem öre utan rent fiskalt. Jag tror att det är jättefarligt
              om man för en miljöpolitik där det viktiga är antalet miljarder
              som bollas runt. Då har man helt missat poängen med ekonomiska
              styrmedel. Poängen med ekonomiska styrmedel är nämligen att de
              ska ha en miljöstyrande effekt. Det har inte en generell höjning
              av fordonsskatten.
            </seg>
          </u>
          <note type="speaker" n="4004148a">
            Anf. 50 YVONNE RUWAIDA (mp) replik:
          </note>
          <u who="Q4975999" xml:id="i-502dc9ca4bfb8f6a-0" n="bfe708d2">
            <seg n="22b94a7b">
              Fru talman! Jag tycker det är intressant att höra Roger Tiefensee
              hävda att Centerpartiet bara jobbar med morötter i miljöpolitiken
              och att Miljöpartiet bara skulle använda piska. Därför ska jag
              rätta Roger Tiefensee och säga att vi faktiskt använder både morot
              och piska i miljöpolitiken. Vi har väldigt mycket subventioner:
              Vi har inte någon skatt på koldioxidneutrala bränslen över huvud
              taget, och vi har sänkt skatten för de förmånsbilar som är miljöbilar.
              Vi har många olika inslag. De 2 miljarder som vi till exempel
              nu satsar på energieffektivisering av offentliga lokaler är en
              morot. Vi kombinerar alltså morot och piska.
            </seg>
            <seg n="6f2afdcd">
              Det intressanta är att Roger Tiefensee talar sig varm för hur
              viktigt det är med morötter. Piska duger inte. Men det är ju piska
              ni använder i arbetsmarknadspolitiken enbart. Där finns inga morötter.
              Ni talar om nystartsjobb. Nystartsjobben innebär en försämring
              jämfört med dagens lönebidrag. Omfattningen av dem är mindre.
              Det handlar om 22 000 jobb i stället för 37 000. Dessutom gäller
              de endast inom privat sektor, och man ska själv söka jobbet. När
              det gäller anställningsstödet hjälper arbetsförmedlingarna dem
              som är mest utsatta att komma in på arbetsmarknaden.
            </seg>
            <seg n="05919478">
              Tror ni att de 22 000 jobben kommer att tas av dem som är mest
              utsatta, av dem som har det svårast att få jobb? Nej, det är naturligtvis
              de som har de bästa kontakterna med näringslivet, de som kanske
              känner någon, som hjälps mest. Det handlar om dem, åtminstone
              en del av dem, som skulle kunna klara sig ändå.
            </seg>
            <seg n="4f047f5c">
              Här finns mycket att diskutera, och jag tycker att det är negativt
              att använda piskan så mycket för att skapa jobb. Det är min övertygelse
              att man inte skapar några jobb på det sättet. Man skapar ett otryggt
              samhälle. Vi behöver skapa mer trygghet i dagens samhälle. Och
              vi behöver ta växthuseffekten, som är det största globala hotet
              vi står inför, på allvar.
            </seg>
          </u>
          <note n="dc0e4a3f" type="speaker">
            Anf. 51 GUNNAR ANDRÉN (fp):
          </note>
          <u who="Q5556677" xml:id="i-1e2c3ef878e2f225-0" n="bfe708d2">
            <seg n="41f03a89">
              Fru talman! Jag vill fästa den intresserade kammarens uppmärksamhet
              på att i detta betänkande även behandlas Riksrevisionens styrelses
              skrivelse nr 17 om användningen av inkomstavdrag i statsbudgeten.
              Jag har inga synpunkter i sak. Däremot har jag konstitutionella
              synpunkter på detta.
            </seg>
            <seg n="1886baeb">
              Det står nämligen i majoritetens skrivning på s. 88 att det är
              olyckligt om Riksrevisionens styrelses överväganden kan uppfattas
              så att man överprövar riksdagens beslut. Det är en mycket viktig
              formulering för revisionsverksamheten. Jag menar att ur Riksrevisionens
              styrelses synpunkt hade underlåtenheten att låta framföra synpunkter
              som är viktiga från Riksrevisionen varit mycket mer styrande.
            </seg>
            <seg n="dc641106">
              Detta är en central fråga inte bara för den nuvarande styrelsen
              i Riksrevisionen och den nuvarande majoriteten utan också för
              att man har möjlighet att komma fram med det här. Jag menar att
              det icke är så att vi överprövat riksdagens beslut, utan det är
              alltid riksdagen som i slutändan måste kunna ta ställning till
              vad Riksrevisionen framför. Underlåtenheten skulle enligt min
              mening, fru talman, ha varit att undertrycka den obundna Riksrevisionens
              synpunkter på den här frågan.
            </seg>
            <seg n="6ac2564c">
              Sedan är det riksdagens majoritet som beslutar hur den vill behandla
              Riksrevisionens åsikter i frågan. Där finns som bekant olika åsikter,
              men att jag och de andra ledamöterna skulle utgöra någon form
              av censurorgan vägrar jag att vara med om.
            </seg>
          </u>
          <note n="c2c97e7f">
            Överläggningen var härmed avslutad.
          </note>
          <note n="75095041">
            6 § En effektivare miljöprövning
          </note>
          <note n="6f488055">
            Föredrogs
          </note>
          <note type="speaker" n="f88ce14f">
            Anf. 52 ALF ERIKSSON (s):
          </note>
          <u who="Q4721670" xml:id="i-825059491e383401-0" n="06b65c7d" next="i-a21dbb6b80a1e660-0">
            <seg n="b193d696">
              Fru talman! Vad jag förstår ska vi nu debattera riksdagsårets
              sista ärende. Det handlar om vår miljölagstiftning.
            </seg>
            <seg n="74262093">
              I första hand är det regeringens proposition om en enklare miljöprövning,
              som är innehållet i miljö- och jordbruksutskottets betänkande.
              En kommitté har fått regeringens uppdrag att följa upp en del
              frågor i miljöbalken där större delen av vår miljölagstiftning
              finns.
            </seg>
            <seg n="73d67161">
              Denna kommitté fick ett regeringsuppdrag i maj 2003 om att skyndsamt
              se över möjligheterna att förenkla och effektivisera miljöprövningen.
              Det skulle ske på ett sådant sätt att hälso- och miljöskyddskraven
              inte blir åsidosatt.
            </seg>
            <seg n="67cd490d">
              Det skulle också utmynna i att försöka korta handläggningstiderna
              så att besluten kan komma snabbare.
            </seg>
            <seg n="84420b33">
              En annan viktig fråga var att de förslag som kommittén lämnade,
              inte fick försvåra möjligheten att uppnå miljömålen eller minska
              allmänhetens rätt till insyn och deltagande.
            </seg>
          </u>
          <note n="7350ecec">
            I januari 2004 lämnade kommittén sitt betänkande till regeringen.
            Det innehåller flera lagförslag till enklare förfarande för miljökonsekvensbeskrivningar
            och tillståndsprövning.
          </note>
          <u who="Q4721670" xml:id="i-a21dbb6b80a1e660-0" n="06b65c7d" prev="i-825059491e383401-0">
            <seg n="4fa17478">
              Det innehåller också förslag om anmälningsplikt för mindre vattenverksamhet,
              ändrade regler för prövning av täkter och också om regeringens
              tillåtlighetsprövning. Denna tillåtlighetsprövning föreslås att
              i fortsättningen endast omfatta stora infrastrukturprojekt, kärnteknisk
              verksamhet och anläggningar för att bryta uranhaltigt material
              eller andra ämnen som kan användas för framställning av kärnbränsle.
            </seg>
            <seg n="915e86c7">
              Detta har legat till grund för regeringens proposition.
            </seg>
            <seg n="2ca90abc">
              Regeringen har låtit Lagrådet granska lagförslagen och man har
              tagit hänsyn till rådets yttrande när propositionen skrevs till
              riksdagen. Bakom förslaget står den socialdemokratiska regeringen,
              Vänsterpartiet och Miljöpartiet de gröna.
            </seg>
            <seg n="d50d24bb">
              Både bostadsutskottet och miljö- och jordbruksutskottet har tillstyrkt
              regeringens proposition. Det finns en reservation i frågan.
            </seg>
            <seg n="a67a5bc2">
              Fru talman! Utskottsbetänkandet behandlar också drygt 100 motionsyrkanden
              från den allmänna motionstiden 2003 och 2004. Ett stort antal
              motionsförslag handlar om reglerna för strandskyddet och ett antal
              andra tar upp frågan om vår allemansrätt.
            </seg>
            <seg n="5c229af1">
              Det finns också frågor som rör miljöbalken och företagen, miljöledningssystem,
              mer om tillståndsplikten, skydd av vissa områden som nationalparker
              och naturreservat, havsfrågor och rovdjursfrågor.
            </seg>
            <seg n="9d08e3d6">
              Det är huvuddragen i detta betänkande.
            </seg>
          </u>
          <note n="98c82838">
            Sedan miljö- och jordbruksutskottet behandlat ärendet har bostadsutskottet
            yttrat sig över propositionen och den följdmotion som lämnats
            in.
          </note>
          <note n="eb9454c1">
            Totalt finns det 29 reservationer och 4 särskilda yttranden till
            betänkandet.
          </note>
          <note type="speaker" n="11394f56">
            Anf. 53 LARS LINDBLAD (m):
          </note>
          <u who="Q5954253" xml:id="i-3f44f61ceee894d1-0" n="5a43aab3" next="i-b58beb9b7cb6ec31-0">
            <seg n="373ab048">
              Fru talman! Tydliga, effektiva och rimliga regler är regler som
              vanligtvis accepteras av allmänheten. Otydliga, ineffektiva och
              orimliga regler skapar osäkerhet och kan i förlängningen leda
              till rättslöshet. Det är därför viktigt att vi som stiftar lagar
              är lyhörda för hur allmänheten tar emot de lagar som vi stiftar
              här i riksdagen.
            </seg>
            <seg n="dc1bcc20">
              Jag tror att de flesta i Sverige är redo att skriva under på
              att vi ska ha bra miljölagstiftning som styr mot ett samhälle
              som inte gör våld på naturresurserna eller påverkar vår hälsa
              negativt. Den får till och med vara riktigt hård mot den som avsiktligt
              gör fel. Samtidigt måste lagen klara av att balansera så att den
              inte tippar över. En lag får inte vara vare sig otydlig, ineffektiv
              eller orimlig.
            </seg>
            <seg n="13df7902">
              Miljöbalken har, med rätta, fått utstå mycket kritik. Den har
              varit en riktig stoppboll mot utveckling och tillväxt. Den har
              varit stenhård mot dem som missförstått den och den har skapat
              osäkerhet om vad som är möjligt att göra.
            </seg>
            <seg n="49a545dc">
              En småföretagare har till exempel fått tiotusentals kronor i
              sanktionsavgift för att hon glömt lämna in en blankett om att
              hon bedriver verksamhet, observera att hon inte har gjort något
              brottsligt, bara varit glömsk.
            </seg>
            <seg n="38023f26">
              En annan småföretagare har fått betala en sanktionsavgift på
              tiotusentals kronor för att han åkte med några liter spillolja
              och några lysrör från verkstaden till tippen.
            </seg>
            <seg n="a5b4355d">
              En bonde vågar inte bygga ut sitt djurstall eftersom han då riskerar
              att bli av med sitt nuvarande tillstånd för det befintliga stallet.
            </seg>
            <seg n="cf8562a2">
              Ett storföretag som vill expandera och öka antalet anställda
              måste vänta åratal för att passera miljöprövningen.
            </seg>
            <seg n="c510ea7b">
              Det är därför bra att regeringen tillsatte en utredning, Miljöbalkskommittén,
              i syfte att städa upp den oreda man skapat genom ett slarvigt
              utfört lagstiftningsarbete. Det är också bra att regeringen accepterar
              de flesta av de förslag till förenklingar och förbättringar som
              kommittén har föreslagit.
            </seg>
            <seg n="17fd2e10">
              Det kommer att vara några steg i rätt riktning när det gäller
              att återställa balansen mellan miljö och tillväxt.
            </seg>
            <seg n="221c9a91">
              Jag vill understryka att förslagen troligen bara kommer att vara
              några steg i rätt riktning. Vi kommer att följa utvecklingen för
              att se vad som ytterligare behöver justeras framöver.
            </seg>
            <seg n="a9144baf">
              Det fina med de förbättringar som gjorts är att de inte på något
              sätt har hotat balansen så att det tippar över på andra hållet
              och att miljön får ta priset.
            </seg>
            <seg n="845c04c0">
              Dagens effektiviseringsbetänkande är viktigt. Det innebär tydliga
              effektiviseringar av miljölagstiftningen. Den viktigaste reformen
              är det så kallade påbyggnadstillståndet, det vill säga att företag
              framöver inte ska behöva ompröva hela sin befintliga verksamhet
              när man vill bygga ut, utan endast den tillkommande.
            </seg>
            <seg n="a03b0fbe">
              Hotet om att hela tillståndet kan dras in när någon företagare
              vill bygga ut, har lett till att många inte har vågat komma in
              med en ansökan. Det är på tiden att dessa märkligheter som byggdes
              in i miljöbalken när den kom till för fem år sedan åtgärdas.
            </seg>
            <seg n="1115b99d">
              Andra effektiviseringar som finns med i betänkandet och som var
              och en kanske inte verkar så stora, men som sammantaget gör skillnad
              är följande:
            </seg>
            <seg n="d55c45f9">
              Vi stryker ett samråd under prövningsprocessen. För närvarande
              finns både ett så kallat tidigt samråd och ett så kallat utökat
              samråd. Vinsten är att tiden för prövning av nya företag blir
              kortare. Samtidigt tror jag att det blir tydligare för allmänheten
              när den ska informeras och försöka påverka processen.
            </seg>
            <seg n="534a4aed">
              Vi styr upp att det tydligt ska framgå vad ett företag ska göra
              för att uppfylla kraven om miljökonsekvensbeskrivningar. Vi ställer
              mer krav på prövningsmyndigheten att vara tydlig mot den som ansöker
              om tillstånd enligt miljöbalken.
            </seg>
            <seg n="d235cee8">
              Likaså förbättras prövningen av täkter som gör att det blir möjligt
              att komma fram med ansökningar om nya täkter.
            </seg>
            <seg n="9025ef57">
              Summan av detta är ett antal steg framåt. Processen att hitta
              förbättringar har skapat ett nytt politiskt landskap. I Miljöbalkskommittén
              formades en annorlunda majoritet med de partier som skulle kunna
              uttryckas som miljöansvarstagande, tillväxtvänliga partier. Dessa
              är vi i den borgerliga alliansen tillsammans med Socialdemokraterna.
            </seg>
            <seg n="754c058e">
              På den motsatta sidan stod de bokstavstrogna, eller miljöbalksfundamentalisterna.
              Eller ska jag kalla dem miljöbalksromantikerna? Vänstern och Miljöpartiet
              verkar vara så glada över att ha varit med och skapat miljöbalken
              att de inte har varit beredda att göra en förändring trots alla
              de problem som finns.
            </seg>
            <seg n="4787911d">
              Det är dock mycket glädjande att de trots allt har kommit till
              en viss sans här i riksdagen och står bakom majoritetstexten i
              betänkandet.
            </seg>
            <seg n="6377441a">
              Fru talman! Den borgerliga alliansen växer sig allt tätare. I
              går gjorde vi det som inte vänsterkartellen lyckats med. Vi sydde
              ihop en gemensam politik när det gäller miljömålen.
            </seg>
            <seg n="99160eda">
              I dag står vi enade igen, i en reservation som beskriver att
              vi velat ha en förändring av miljöbalken som ligger närmare de
              förslag som Miljöbalkskommittén lagt fram. Vi hade bland annat
              önskat sätta en tydlig tidsgräns på länsstyrelserna så att deras
              handläggningstid inte skulle få överstiga sex veckor när de prövar
              en ny verksamhet enligt miljöbalken. Tidstjuvar uppstår på många
              ställen under handläggningen. Vi skulle vilja strama upp den tiden
              ytterligare.
            </seg>
          </u>
          <note n="456b0628">
            Denna alliansreservation, nr 1, vill jag yrka bifall till.
          </note>
          <u who="Q5954253" xml:id="i-b58beb9b7cb6ec31-0" n="5a43aab3" prev="i-3f44f61ceee894d1-0">
            <seg n="e2d9fe1c">
              Fru talman! Betänkandet innehåller också några gamla godingar
              från allmänna motionsperioden som jag tänkte kommentera lite kort.
            </seg>
            <seg n="c792aa9d">
              Vi i den borgerliga alliansen har en samsyn om att det idiotstopp
              som råder för nybyggnation kring våra kuster, sjöar och åar inte
              är bra och efterfrågar lättnader i reglerna. En borgerlig regering
              skulle alltså leda till att attraktiva vattennära boendemiljöer,
              framför allt på landsbygden, kan växa fram. Förvisso har vi valt
              något olika teknik, men målet är detsamma.
            </seg>
            <seg n="0fc7e4ec">
              Vi har oändliga sträckor kring våra vatten i vårt land. Jag delar
              majoritetens uppfattning att det finns skäl till försiktighet
              med byggnation vid känsliga vattenområden och att allmänheten
              måste få tillgänglighet till vatten. Det faktum att det finns
              en lag som innebär ett generellt förbud mot att bygga inom 100
              meter från vattendrag leder dock till att många glesbygdskommuner
              tappar exploateringsmöjligheter och därmed viktiga skatteinkomster.
              Inte minst finns det en stor efterfrågan från människor som vill
              hitta ro i sina stressiga liv genom att bosätta sig vid vatten.
              Men lagen säger stopp.
            </seg>
            <seg n="6d84be2a">
              Vi skulle i stället vilja vända på resonemanget. Vi moderater
              och Centern har en reservation där vi säger att vi helt vill slopa
              strandskyddslagen. I stället vill vi att staten pekar ut de vattenområden
              som vi gemensamt anser ska vara skyddsvärda genom att förklara
              dem som riksintressen. Kommunerna bör i sina översiktsplaner peka
              ut de områden som kommunen anser vara skyddsvärda, men i övrigt
              ska det vara fritt fram att bygga. Det ger en betydligt bättre
              tydlighet och förutsägbarhet än dagens förbud och möjlighet till
              dispenser. Om detta krav måste vi dock fortsätta att tjata eftersom
              riksdagsmajoriteten har en helt annan uppfattning.
            </seg>
            <seg n="3fdfd7b4">
              Likaså är det ofattbart att vi, kd och Centern är ensamma om
              att tycka att det är orimligt att missbruka allemansrätten. Riksdagsmajoriteten
              tycker att det är rimligt att någon med vinstintresse ska få bedriva
              kommersiell verksamhet på någon annans mark utan att meddela markägaren.
              Detta leder på sina ställen till att naturen får större eller
              mindre skador medan markägaren får stå vid sidan och titta på.
              Vi vill att organiserade gruppaktiviteter på annans mark ska kräva
              inhämtande av tillstånd från markägaren. Det tycker vi är ett
              rimligt krav, men inte riksdagens majoritet.
            </seg>
            <seg n="2cc2511b">
              Vi har flera förslag som handlar om stärkande av det privata
              ägandet, till exempel i förvaltningen av naturreservat och en
              del annat som inte hinner nämnas här i dag, men jag har försökt
              att fokusera på de för oss viktigaste punkterna.
            </seg>
            <seg n="30da03fc">
              Fru talman! I propositionen En effektivare miljöprövning för
              regeringen fram förslag som syftar till att effektivisera miljöprövningen,
              det vill säga att göra miljöprövningen snabbare och enklare utan
              att åsidosätta hälso- och miljöskyddskrav. En utgångspunkt är
              att hålla handläggningstiderna så korta som möjligt utan att försvåra
              möjligheten att uppnå miljömålen eller åsidosätta allmänhetens
              rätt till insyn.
            </seg>
            <seg n="76e04cb5">
              Folkpartiet liberalerna har varit pådrivande för iakttagandet
              av försiktighetsprincipen, införandet av miljökonsekvensbeskrivningar,
              principen att förorenaren ska betala och ekonomiska styrmedel,
              alltså att natur- och miljöhänsyn ska ha en framskjuten position
              vid avvägningen mot exploateringsintressen. Samtidigt är vi utvecklingsoptimister
              och tillväxtvänner. Vi ser i den tekniska utvecklingen möjligheter
              att lösa fler av dagens och morgondagens miljöproblem. Vi tror
              att människors vilja och förmåga att förbättra miljön kan ge oss
              de rätta förutsättningarna som krävs för att uppnå en hållbar
              utveckling. I stället för centralstyrda beslut och komplicerad
              och stelbent myndighetsprövning behöver vi i Sverige en miljöpolitik
              som uppmuntrar till nytänkande, till exempel investeringar i miljövänligare
              teknik. Vi vill tillsammans med de övriga allianspartierna föra
              en miljöpolitik som främjar en miljödriven tillväxt.
            </seg>
            <seg n="15b04b3a">
              Det som propositionen syftar till har varit efterfrågat sedan
              länge och mer därtill. Leveransen har i sedvanlig socialdemokratisk
              ordning dragit ut på tiden, och det som nu levereras går inte
              lika långt som det som föreslås i Miljöbalkskommitténs betänkande.
              Folkpartiet liberalerna vill betona att det nu när effektivare
              och snabbare miljöprövning äntligen införs är mycket viktigt att
              den andra delen, nämligen att detta inte åsidosätter hälso- och
              miljöskyddskraven eller försvårar möjligheten att uppnå miljömålen,
              noggrant följs upp och utvärderas.
            </seg>
            <seg n="4b69c019">
              Förslagen från Miljöbalkskommittén som regeringen övervägt och
              nu till vissa delar lägger fram är inriktade på prövningens första
              skeden, från de första myndighetskontakterna till beslut i första
              instans. Det handlar bland annat om förfarandet för att ta fram
              miljökonsekvensbeskrivningar, prövningen vid ändringar och utbyggnader
              av befintliga verksamheter, anmälningsplikt i stället för tillståndsplikt
              för vissa vattenverksamheter, prövning av täkter samt regeringens
              tillåtlighetsprövning av vissa verksamheter.
            </seg>
            <seg n="a65461a0">
              Fru talman! Kommittén konstaterar också att det skulle behövas
              ett gemensamt system för att fånga upp alla olika slags projekt
              som ska genomgå en miljökonsekvensbedömning, såväl miljöfarliga
              verksamheter, vattenverksamheter och sådana projekt som miljöprövas
              enligt andra lagar än miljöbalken som sådana som faller utanför
              dessa områden. Så långt som möjligt bör man enligt Miljöbalkskommittén
              ha samordnade regler för olika slag av verksamheter. När det gäller
              miljökonsekvensbeskrivningar bör också reglerna samordnas med
              dem som gäller planer och program. Folkpartiet liberalerna delar
              kommitténs uppfattning och anser att frågan om hur miljökonsekvensbedömningar
              bör regleras i framtiden bör utredas. Eventuellt skulle man kunna
              låta 6 kap. miljöbalken bli startpunkten för all miljökonsekvensbedömning,
              både enligt balkens regler och enligt andra lagar. Några särskilda
              förteckningar som utgår från om ett projekt är miljöfarlig verksamhet,
              vattenverksamhet eller annat skulle då inte behövas.
            </seg>
            <seg n="2e83c616">
              Fru talman! Ett viktigt steg mot att skapa en miljöbalk som kan
              leva upp till sin egen portalparagraf är att få en effektivare
              miljöprövning. Den hårda kritik vi hört mot omfattande byråkrati
              och långa handläggningstider har varit berättigad. Det får inte
              vara så att regelverket leder till att investeringar som är till
              nytta för både samhällsekonomi och miljöskydd inte blir av. Nödvändig
              miljöhänsyn ska alltid tas, och alla ska uppleva att kraven är
              relevanta. Förtroendet för miljölagstiftningen måste bevaras.
              Om brister som uppmärksammats inte rättas till riskerar det att
              försvinna.
            </seg>
            <seg n="0719a207">
              Det förslag regeringen nu kommer med följer till stora delar
              betänkandet. I den motion allianspartierna lämnat vill vi gå längre.
              Vi anser bland annat, i likhet med Miljöbalkskommittén, att länsstyrelsen
              ska ha en tidsgräns för beslut om en verksamhet har betydande
              miljöpåverkan. Enligt vår mening borde ett beslut kunna lämnas
              inom en inte alltför lång tid. Kommittén har i sitt betänkande
              föreslagit en tidsgräns på sex veckor. Om det behövs kompletteringar
              ska länsstyrelsen kunna förlänga tiden. Regeln sanktioneras också
              enligt vårt förslag med rätt till skadestånd.
            </seg>
            <seg n="4e266ff9">
              Fru talman! Ett annat viktigt förslag från Miljöbalkskommittén
              som vi vill få till stånd är att riksdagen ska besluta att 6 kap.
              5 § miljöbalken ska förändras så att länsstyrelserna på förhand
              ska lämna besked om miljökonsekvensbeskrivningens inriktning och
              omfattning för verksamheter och åtgärder som kan antas medföra
              betydande miljöpåverkan. Vi föreslår också att kungörande av ansökan
              ska innebära att tillståndsmyndigheten bedömt att ansökningshandlingarna
              uppfyller miljöbalkens krav. Det är ett grundläggande krav i en
              rättsstat att man vet vad som gäller för ett godkännande när processen
              påbörjas. Vår linje innebär större krav vid framtagandet av miljökonsekvensbeskrivningen,
              vilket är bra för miljön och innebär en förstärkning av processen.
            </seg>
            <seg n="ac435ddb">
              Avslutningsvis vill Folkpartiet liberalerna än en gång betona
              att när vi nu äntligen får en effektivare och snabbare prövning
              måste vi också noggrant följa och utvärdera effekterna så att
              detta inte åsidosätter hälso- och miljöskyddskrav eller försvårar
              möjligheten att uppnå miljömålen.
            </seg>
          </u>
          <note n="4b66dd8b" type="speaker">
            Anf. 54 SVERKER THORÉN (fp):
          </note>
          <note n="006d775f">
            Jag yrkar bifall till reservation 1.
          </note>
          <note type="speaker" n="d363acc7">
            Anf. 55 SVEN GUNNAR PERSSON (kd):
          </note>
          <u who="Q6043789" xml:id="i-da6fb6dc0a0905f1-0" n="bcbf8acc">
            <seg n="da3fcac2">
              Fru talman! Så får vi avsluta riksdagsårets ärendedebatter med
              ett betänkande om miljöfrågor. Det vore egentligen en lämplig
              och angelägen ordning att riksdagen både började och avslutade
              arbetsåren med miljödebatter, en genomgång av läget och vad som
              behöver göras politiskt. Naturen och miljön är ju det rum där
              vi lever, rör oss och är till. Tillståndet i miljön är avgörande
              för politikens alla områden, för livsbetingelserna för djur och
              växter och för vår egen livskvalitet. I dag har vi läst artiklar
              som kommer med nya larm från forskare om eventuella konsekvenser
              av växthuseffekten. Rent vatten, frisk luft, artrikedom, ett levande
              landskap och livsmedel av bästa slag är ingredienser i den näringsmix
              som vi alla behöver för kropp och själ.
            </seg>
            <seg n="1f4c1bc3">
              Miljölagstiftningen, som vi i dag debatterar, är ett av redskapen
              i den politiska husgerådsarsenalen. Miljöbalken blev vid sin tillkomst
              ett slags multiverktyg, en nykonstruktion där många gamla och
              ganska omoderna hjälpmedel sammanfördes till ett, som man hoppades,
              effektivt och lättskött instrument. Det nya verktyget har i en
              hel del stycken fungerat bra, men visst märktes det efter ett
              tag att det kunde förfinas, förenklas och utvecklas ytterligare.
            </seg>
            <seg n="2d276cd5">
              Instrumentmakarna i Miljöbalkskommittén har gjort ett mycket
              gott arbete, där man i flera delbetänkanden presenterat förbättringar.
              Vi väntar med spänning på slutbetänkandet från deras ritbord och
              de prototyper i form av propositioner från regeringen som förhoppningsvis
              blir följden. Vi i riksdagen förbehåller oss sedan rätten att
              göra färdiga konstruktioner och placera dem på marknaden i form
              av lagstiftningsbeslut.
            </seg>
            <seg n="a1ec619a">
              Regeringen har, fru talman, gjort ett förtjänstfullt arbete när
              man i stora delar följer Miljöbalkskommitténs delbetänkande. På
              några punkter har man inte följt kommitténs förslag, vilket Kristdemokraterna
              tillsammans med övriga allianspartier i en reservation beklagar
              och föreslår förändringar av.
            </seg>
            <seg n="c916d20a">
              Det är förslag som underlättar för främst småföretagen, utan
              att ge avkall på miljöambitionerna, som vi vill se förverkligade.
              Det är exempelvis rimligt att länsstyrelserna ska ha en tidsgräns
              om sex veckor för beslut om en verksamhet har betydande miljöpåverkan.
              En förlängning av tiden kan eventuellt ske om kompletteringar
              måste göras.
            </seg>
            <seg n="1a2d2f26">
              Vidare vill vi att länsstyrelsen på förhand ska lämna besked
              om miljökonsekvensbeskrivningens inriktning och omfattning för
              de aktuella verksamheterna. En ytterligare förenkling som vi föreslår
              är att en verksamhetsutövare frivilligt och tidigt kan betrakta
              och anmäla sin verksamhet som medförande betydande miljöpåverkan.
              På så sätt skulle den formella samrådstiden kunna snabbas upp
              ytterligare. På andra områden vill vi i alliansen i vår reservation
              att regeringen ska återkomma till riksdagen med förslag när Miljöbalkskommittén
              har lämnat sitt slutbetänkande.
            </seg>
            <seg n="b17a0b82">
              Fru talman! I betänkandet behandlas också en rad andra förslag
              till ändringar i olika delar av miljölagstiftningen från bland
              andra Kristdemokraterna. Med ett sedvanligt svep med majoritetens
              avslagslie tror man att de ska försvinna ur sinnevärlden. Många
              av förslagen lär dock hamna på komposten, därifrån igenkommande
              att göda innehållet i en kommande alliansregerings politik. Låt
              mig fånga några av förslagen innan de faller till marken.
            </seg>
            <seg n="89b2843e">
              Kristdemokraterna anser det mycket angeläget att beslutsmakten
              när det gäller strandskyddet förs till kommunerna. Förutsättningarna
              för och behovet av skydd till förmån för allmänhetens och andra
              biotopers möjlighet att röra sig fritt längs strandlinjen varierar
              starkt över landet. Det är rimligt att avvägningen mellan bevarande-
              och utvecklingsintressen i större utsträckning än i dag överlåts
              till de kommuner och medborgare som berörs. Det finns ett mycket
              starkt tryck, inte minst från många glesbygdskommuner, om en förändring
              på det här området.
            </seg>
            <seg n="d4360e90">
              Fru talman! Tillsammans med övriga allianspartier återkommer
              vi till förslaget om avskaffande av det kommunala monopolet på
              hantering av avfall. Trots att såväl regeringen själv redan för
              tre år sedan, som vid flera tillfällen riksdagens utskott uttalat
              sig för detta händer ingenting. Naturvårdsverket presenterade
              en lösning i höstas, men förslagen är, liksom frågan om strandskyddet,
              under beredning i Regeringskansliet. Begreppet under beredning
              har Sverker Thorén hänvisat till. Det möter vi ofta nuförtiden.
            </seg>
            <seg n="1fa8d98e">
              Man kommer osökt att tänka på den kända psalmen som inleds Bereden
              väg för Herran. Den sjungs ju i adventstid. Ordet advent sägs
              ju betyda väntan. Det är bokstavligen fallet när det gäller regeringens
              arbete på det här och en del andra områden. Regeringen bereder
              väg för propositioner medan vi får vänta. Men, fru talman, ordet
              advent har också innebörden ankomst, vilket verkar vara okänt
              för en del. Vi frågar oss ständigt: När kommer de viktiga förslag
              som annonseras när det gäller strandskyddet och monopolet på farliga
              transporter? Hur många ljus är tända i beredningskammarens adventsstake?
              Är det ett, två, tre eller fyra?
            </seg>
            <seg n="05738dce">
              Fru talman! Låt mig få sluta med lite hemlandstoner. Landets
              fjärde största sjö, Hjälmaren, ingår i det nationella begreppet
              de fyra stora sjöarna. Den har stor betydelse i många avseenden:
              omfattande dricksvattenintressen, riksintresse för yrkesfisket,
              stort intresse för friluftslivet och stor inverkan på vattenkvaliteten
              i Mälaren och i slutändan i Östersjön. Hjälmarens vattenkvalitet
              påverkas förutom av mer lokala och regionala förhållanden av en
              stor mängd diffusa, luftburna och gränsöverskridande föroreningar.
              Men påverkan från tidigare statlig verksamhet i exempelvis Kvarntorps
              industriområde är också påtaglig.
            </seg>
            <seg n="2b92ce14">
              Fram till början av 1990-talet omfattades alla de fyra stora
              sjöarna av den nationella miljöövervakningen. Därefter lyftes
              Hjälmaren bort från det nationella ansvaret med motiveringen att
              det minsann fanns ett vattenvårdsförbund som svarade för samordnad
              kontrollverksamhet. I dag finns vattenvårdsförbund som svarar
              för detta i alla de tre stora sjöarna.
            </seg>
            <seg n="1ad63899">
              I en sjö som Hjälmaren finns ett stort behov av att göra studier
              av miljöförhållanden som inte påverkas av punktutsläpp i tillrinningsområdet,
              som ju vattenvårdsförbundets insatser är begränsade till. Hjälmaren
              bör därför i likhet med Vänern, Vättern och Mälaren omfattas av
              det nationella ansvaret för miljöövervakning.
            </seg>
            <seg n="435a9863">
              Fru talman! Jag står naturligtvis bakom alla reservationer som
              Kristdemokraterna fogat till betänkandet, men nöjer mig med att
              yrka bifall till reservation nr 1.
            </seg>
            <seg n="5292e250">
              Till allra sist vill jag tacka utskottets ledamöter och de fantastiska
              medarbetarna i utskottskanslierna för ett trivsamt och gott arbete
              under det gångna riksdagsåret. Särskilt vill jag vända mig till
              kollegerna i allianspartierna. Jag är säker på att vårt förtroendefulla
              samarbete skapar goda förutsättningar för att en eventuellt kommande
              alliansregering kan prestera en politik på våra områden som leder
              till såväl stor omsorg om miljön som utveckling av hela vårt fina
              Sverige.
            </seg>
          </u>
          <note type="speaker" n="3f6aed48">
            Anf. 56 KJELL-ERIK KARLSSON (v):
          </note>
          <u who="Q5901725" xml:id="i-058257338c5baf91-0" n="d21fcc89">
            <seg n="24741bf8">
              Fru talman! Detta betänkande som behandlar propositionen En effektivare
              miljöprövning har varit efterlängtat av många.
            </seg>
            <seg n="a906c44b">
              Miljöbalkskommittén har sett över vilka förutsättningar det finns
              samt lagt förslag på hur förändringar till en enklare och effektivare
              miljöprövning kan ske utan att hälso-och miljöskyddskraven åsidosätts.
            </seg>
            <seg n="21bf04ed">
              Förslagen har sedan byggts upp i en proposition som bygger på
              en överenskommelse eller samarbete mellan Socialdemokraterna,
              Vänsterpartiet samt Miljöpartiet. Detta innebär att även Vänsterpartiet
              står bakom den del i betänkandet som berör en effektivare miljöprövning.
            </seg>
            <seg n="0d49b1c2">
              Vi anser att det är viktigt att handläggningstiderna hålls så
              korta som möjligt, men samtidigt måste man se till att våra gemensamt
              beslutade miljömål också kan uppnås men även att allmänhetens
              rätt till insyn och deltagande inte sätts åt sidan.
            </seg>
            <seg n="304b8d1f">
              Vi ser det som positivt att verksamhetsutövarens skyldighet att
              före samrådet lämna ut underlag till vissa kommer att utvidgas
              till att även omfatta tillsynsmyndigheten.
            </seg>
            <seg n="be760249">
              Vi ser det även som positivt att verksamhetsutövaren är oförhindrad
              att genomföra samråd med andra än dem som föreskrivs, alltså vidga
              kretsen i samrådet även om det inte är fråga om betydande miljöpåverkan.
              Dialoger är alltid av godo och bör uppmuntras.
            </seg>
            <seg n="01dd413c">
              Det verkar som om de flesta blivit hyfsat nöjda med resultatet
              i propositionen då det endast finns en motion med sju yrkanden
              väckt till en proposition som föreslår ändringar i tolv olika
              lagar.
            </seg>
            <seg n="31399999">
              Men, fru talman, betänkandet innehåller även resultatet av många
              ledamöters och politiska sekreterares slit och tankemödor i över
              100 motionsyrkanden från motionstiderna 2003 och 2004. Även Vänsterpartiet
              har bidragit och deltagit i slitet för att utveckla politiken
              på miljöområdet genom ett antal motionsyrkanden på olika områden
              som behandlas i betänkandet.
            </seg>
            <seg n="8070ce78">
              Strandskyddet är en av frågorna som vi motionerat kring och som
              behandlas i betänkandet. Tanken bakom strandskyddets bestämmelser
              har varit att dispenser skulle ges mycket restriktivt, och om
              de gavs skulle de föregås av en seriös prövning av påverkan på
              det rörliga friluftslivet och eventuell inkräktan på allemansrätten
              och på växt- och djurlivet.
            </seg>
            <seg n="b8fb3844">
              Men nu ser vi tyvärr hur dispenserna ökar i en alltför vidlyftig
              takt från länsstyrelser och kommuner. Därför är det viktigt att
              det krävs synnerliga skäl för att få dispens från skyddet. Vi
              vill inte ha fler stränder privatiserade och se ännu fler arter
              få sin livsmiljö förstörd. Strandskyddet och områden av riksintresse
              måste värnas mot vidare exploatering.
            </seg>
            <seg n="8684158f">
              Vi inväntar med intresse den översyn som ska ske av strandskyddsbestämmelserna.
            </seg>
            <seg n="9564a6d5">
              Fru talman! Slutligen vill jag framföra min oro för de planer
              som finns för storskalig satsning på naturgas samt konsekvenserna
              för vår klimatsituation och klimatmål om Svenska Gasföreningens
              vision, affärsidé samt mål och strategi genomförs. Detta framgår
              i Miljöpartiets och Vänsterpartiets gemensamma reservation nr
              13, vilken jag yrkar bifall till.
            </seg>
          </u>
          <note type="speaker" n="e45aabfd">
            Anf. 57 CLAES VÄSTERTEG (c):
          </note>
          <u who="Q5125017" xml:id="i-9780e19b425a2e43-0" n="f60f19dd">
            <seg n="096e7cdd">
              Fru talman! Vi är i alla partier tämligen överens om att vi har
              en i grunden bra miljölagstiftning i Sverige. En bra miljölagstiftning
              är av stor vikt för att vi ska nå visionen om en hållbar utveckling.
              För oss i Centerpartiet är en bra, trovärdig och enkel miljölagstiftning
              oerhört viktig för att vi ska få ett grönare Sverige.
            </seg>
            <seg n="3b972ace">
              Är det något man stöter på som miljöpolitiker när man besöker
              företag är det berättelser om problem människor stöter på i samband
              med hanteringen av miljöbalken. Otaliga gånger har man fått höra
              att handläggningstiden har varit lång, att ett papper har missats
              som har lett till sanktionsavgifter. Det här är exempel på problem
              i miljöbalken som jag själv stötte på i mitt privata liv innan
              jag kom in i riksdagen. Alla dessa exempel visar att vi måste
              få en bättre miljöbalk.
            </seg>
            <seg n="93165b13">
              Den här propositionen innehåller mycket som är bra, och mycket
              av det Miljöbalkskommittén gör är bra. Men det får inte ta för
              lång tid. Det måste hållas ett högre tempo i förändringsarbetet.
              För varje dag, månad eller år vi tappar är det färre investeringar
              som leder till miljöförbättringar. Investeringar kanske hamnar
              i andra länder än Sverige. Små företag drabbas av sanktionsavgifter,
              vilket påverkar deras arbete hårt.
            </seg>
            <seg n="39a021db">
              Låt oss höja tempot i förändringsarbetet så att vi får en bra
              miljöbalk med hög trovärdighet, tillämplig även för små företag.
            </seg>
            <seg n="751afd41">
              Just den proposition vi behandlar i dag, effektiviseringspropositionen,
              innehåller i nästan alla delar steg i rätt riktning.
            </seg>
            <seg n="c6b1cf0a">
              Det har framkommit tidigare att vi i allianspartierna i vår gemensamma
              motion bland annat lyft upp frågan om en tidsgräns på sex veckor
              för länsstyrelsens beslut om betydande miljöpåverkan. Det är lite
              synd att just den här delen har förändrats från vad Miljöbalkskommitténs
              majoritet fört fram till vad som nu finns i regeringspropositionen.
              Det här handlar om trovärdighet och lika ställning mellan myndigheter
              och dem som ansöker, till exempel företag. Om jag säger till länsstyrelsen
              att jag förstår att det är viktigt att jag kommer in med ett dokument
              inom sex veckor men att det kan komma lite senare skulle länsstyrelsen
              inte acceptera det. Majoriteten säger att det är viktigt att länsstyrelsen
              klarar detta på sex veckor, men det får gärna ta lite längre tid.
              Det är inte lika ställning mellan myndigheter och till exempel
              företag. Det ska vara lika villkor. Företag ska kunna ställa krav
              på att det offentliga håller sig inom rimliga tidsgränser så att
              man vet vad som gäller. Då blir det enklare, och miljöbalken blir
              mer trovärdig.
            </seg>
            <seg n="1c8aaade">
              Jag ska inte ytterligare ta kammarens tid i anspråk med de frågor
              som har lyfts upp av mina allianskolleger och där jag instämmer.
            </seg>
            <seg n="7ad6f959">
              Fru talman! Låt mig avslutningsvis lyfta fram en fråga som har
              varit uppe tidigare i debatten men som ligger mig och Centerpartiet
              varmt om hjärtat. Det är frågan om strandskyddet. Det finns massor
              av sjöar, vattendrag och strandnära områden runtom i Sverige.
              Det finns ett generellt förbud mot bebyggelse. Det hindrar utvecklingen
              i många kommuner runtom i landet, framför allt glest befolkade
              kommuner eller landsbygdskommuner. Jag vill vända på lagstiftningen.
              Jag vill ge kommunerna och invånarna makten över strandskyddet.
              Det är invånarna i kommunerna som ska få bestämma vilka områden
              som ska vara strandskyddade och vilka områden som kan tänkas utvecklas.
              Det är inte länsstyrelserna eller vi i riksdagen som ska bestämma
              att det ska se likadant ut i hela Sverige och att det ska vara
              ett generellt strandskyddsförbud. Låt kommunerna och invånarna
              få ett större inflytande över strandskyddet.
            </seg>
            <seg n="31b3cee1">
              Låt mig ta två exempel som hindrar utvecklingen. I min hemkommun
              Marks kommun i Sjuhäradsbygden vill alla politiska partier, från
              Miljöpartiet till Moderaterna, skapa ett bostadsområde som ger
              förutsättningar för byggande av flera villor, för ett vidare friluftsliv,
              för fler idrottsplatser så att till exempel de som spelar fotboll
              får fler ställen att vara på i Marks kommun. Bostadsområdet kan
              inte byggas nu. Det går inte att exploatera det därför att strandskyddsbestämmelserna
              hindrar detta. Det hindrar den lokala utvecklingen, och det hindrar
              tillväxten i min del av Sverige.
            </seg>
            <seg n="01af5b45">
              Nu har det uppkommit exempel i de stormdrabbade områdena i Småland.
              Nu har, tyvärr, en del sjöar blivit frilagda. De träd som har
              blåst ned på grund av stormen har lett till öppna ytor. Det har
              framförts önskemål om att exploatera och skapa nya, spännande
              och fina bostadsområden. Nej. Det hindras. Strandskyddsbestämmelserna
              är där igen. Då kan inte dessa kommuner ta med sig något positivt
              ut ur det jobbiga arbete som de både har haft bakom sig och har
              framför sig.
            </seg>
            <seg n="11b2a502">
              Dessa exempel är bara några av de exempel i landet där de lokala
              politikerna hindras i sina möjligheter att utveckla sina kommuner.
              Jag hoppas att beredningen som Sven Gunnar Persson så förtjänstfullt
              beskrev kommer i gång fort och kommer att arbeta med ett visst
              tempo.
            </seg>
            <seg n="d2c117bc">
              Fru talman! Jag vill instämma i yrkandet om bifall till reservation
              1. Jag står givetvis bakom alla övriga reservationer från Centerpartiet.
              Jag kan inte annat än instämma i Sven Gunnar Perssons hyllningskör
              över både alliansen, personalen och kollegerna i miljö- och jordbruksutskottet.
            </seg>
          </u>
          <note type="speaker" n="b3d4c479">
            Anf. 58 ÅSA DOMEIJ (mp):
          </note>
          <u who="unknown" xml:id="i-45dd6fc0d5771941-0" n="e9332bc0">
            <seg n="7c0c723c">
              Fru talman! Ledamöter! Det betänkande som vi diskuterar i dag
              innehåller en mängd olika saker, från propositionen om effektivare
              miljöprövning till en rad olika motioner från den allmänna motionstiden.
              Jag tänkte lyfta fram några av våra reservationer, dock inte alla,
              därför att det hinner jag inte på den här tiden.
            </seg>
            <seg n="dddb5818">
              Jag tänkte börja med att ta upp klimatfrågan. De flesta av oss
              har väl läst i tidningarna om den hotande klimatförändringen,
              som kanske kan leda till att Golfströmmen till och med stannar
              av. Det är en sak som har diskuterats många gånger tidigare, men
              vi vet inte vad som håller på att ske.
            </seg>
            <seg n="a72cba63">
              Det enda vi vet är att när vi förändrar klimatet håller vi på
              med ett storskaligt experiment, som på intet sätt kan försvaras.
              Klimatförändringen är ingenting som kommer senare eller enbart
              kommer att drabba kommande generationer, utan den är någonting
              som håller på att hända redan nu.
            </seg>
            <seg n="8af754b4">
              Vi har tillsammans med Vänsterpartiet en reservation som handlar
              om planerna på gasutbyggnad. Ett utbyggt fossilgasnät är det stora
              hotet mot Sveriges klimatmål.
            </seg>
            <seg n="b523d89d">
              Svenska Gasföreningen säger i sin vision så här: I vår visionära
              framtid uppgår naturgastillförseln till 100 TWh per år. 100 terawattimmar
              per år det är fullkomligt gigantiskt. Men okej det är ju Svenska
              Gasföreningen som säger det, och det är klart att de vill sälja
              mycket gas. Så kan man se på det.
            </seg>
            <seg n="7112a262">
              Det som kanske är ännu mer alarmerande är vad svenska myndigheter
              har sagt. Inför kontrollstationen i år har Energimyndigheten och
              Naturvårdsverket visat i en prognos att efter 2010 kommer koldioxidutsläppen
              i Sverige att öka väldigt kraftigt. Då räknar man på en väldigt
              stor introduktion av fossil gas. Det är 50 terawattimmar som man
              pratar om.
            </seg>
            <seg n="f0ad16a3">
              Då kan man ställa sig frågan: Är det inte bättre att använda
              den fossila gasen än att använda olja eller kol? Ja, det är det
              i det enskilda fallet. Men det allra bästa vore om man använde
              biobränslen i stället.
            </seg>
            <seg n="ca4cebe1">
              Och visst skulle det vara okej att använda gasen och öka gasanvändningen
              för en del industriella ändamål. Men om man bygger ut en stor
              infrastruktur, som måste förräntas, är man tvungen att gå in på
              andra marknader, som biobränslemarknaden. När man väl har gjort
              en sådan investering måste man sälja gasen på något sätt, och
              då kan man gå ned i pris för att kunna konkurrera på ett effektivare
              sätt mot biobränslena. Sverige hör till de länder som har väldigt
              goda förutsättningar för biobränslen, och varför ska vi då inte
              utnyttja det?
            </seg>
            <seg n="86916838">
              Jag är lite fundersam: Hur ställer sig de andra partierna i riksdagen
              egentligen till gasutbyggnaden? Socialdemokraterna har haft en
              ganska passiv hållning. Regeringen har stora möjligheter att göra
              någonting när det gäller tillståndsgivning till gasnäten. Man
              kan uttala sig i policyfrågor, hur man ser på den framtida energipolitiken,
              hur många terawattimmar gas man tänker sig, hur mycket man kan
              acceptera och ändå klara klimatmålen.
            </seg>
            <seg n="e4ab9e40">
              Jag tänker också särskilt på Centern och Folkpartiet, varför
              de inte är med oss och Vänsterpartiet på den här reservationen.
              De partierna har i olika sammanhang uttalat sig väldigt kritiskt
              mot gasutbyggnaden. Jag tycker att det är dags att vi så småningom
              får en rejäl debatt om fossilgasens framtid. Kanske vi ska ordna
              någon gemensam interpellationsdebatt, så att vi får lite mera
              tid att ägna oss åt den här frågan och kan fördjupa oss lite mer.
            </seg>
            <seg n="548d7d6b">
              En annan fråga som jag vill ta upp är havsmiljöfrågorna, där
              vi också har en reservation, den här gången tillsammans med Folkpartiet.
              Nu har det gått ett par år sedan Havsmiljökommissionen kom med
              sitt förslag. Sedan dess har också Miljövårdsberedningen publicerat
              en rapport om ett alarmerande läge för havsmiljön. Det handlar
              om övergödningssituationen, fisket och hotet mot bestånden, oljefrågor,
              sjöfarten och kemikalier.
            </seg>
            <seg n="334ba454">
              När ska vi få en politik på havsmiljöområdet som tar ett samlat
              grepp och där det blir tydligt att miljön sätts före kortsiktiga
              exploateringsintressen?
            </seg>
            <seg n="d393b732">
              Vi skulle vilja att Östersjön blev ett internationellt pilotområde,
              med ett starkt och heltäckande skydd. Det är någonting man måste
              göra på den överstatliga nivån för att verkligen få en rejäl kraft
              i det här arbetet och våga genomföra åtgärder.
            </seg>
            <seg n="c9bc6324">
              En sak som vi vill efterlysa är att regeringen jobbar mer på
              regeringsnivå med att skärpa kraven inom PSSA-arbetet. Det är
              jättebra att regeringen har jobbat med PSSA-ansökan och kommit
              en bit på väg, men det vore mycket bättre om regeringen genom
              olika diplomatiska kontakter kunde jobba mer med att få ytterligare
              skärpning i kraven, och inte enbart lämna det till myndigheterna.
              Det skulle få en mycket större tyngd om det sköttes på regeringsnivå.
            </seg>
            <seg n="b9dd79e6">
              Vi kan göra en hel del själva redan nu. Vi skulle kunna ställa
              miljökrav på sjöfarten i de egna vattnen. Vi skulle kunna jobba
              mer med frågan om enskilda avlopp för att minska övergödningen.
            </seg>
            <seg n="2d50a359">
              Vi skulle också behöva tänka lite mer långsiktigt. Kan vi göra
              någonting för att förändra jordbrukets struktur på sikt? Jag är
              medveten om att det här kanske är den allra svåraste frågan i
              övergödningsproblematiken. Men vore det inte läge nu att i en
              utredning titta på vilka möjligheter det finns att långsiktigt
              förändra jordbrukets struktur för att minska övergödningen?
            </seg>
            <seg n="0d3f59e5">
              En sista fråga som jag tänkte nämna är strandskyddet. Kjell-Erik
              Karlsson från Vänsterpartiet har redan tagit upp den frågan på
              ett förtjänstfullt sätt.
            </seg>
            <seg n="2ee31063">
              Dispenserna ökar hela tiden. Det är alltså en enorm belastning.
              Vi kan se att trots att vi har ett strandskydd är det mycket attraktiv
              strandmark som bebyggs. Visst kan det säkert vara trevligt för
              den som får bygga väldigt nära vattnet, i alla fall så länge det
              inte blir någon översvämning. Men man måste också tänka på den
              snabba privatiseringen av mark. Det är någonting som drabbar alla
              människor som rör sig ute i naturen, alla som vandrar, paddlar
              kanot, seglar eller kanske vill ta en liten kvällspromenad ned
              till ett vackert vatten.
            </seg>
            <seg n="fc32d53d">
              Man kan tycka att i det enskilda fallet kanske inte exploateringen
              spelar så stor roll, men alla dispenser sammantaget innebär ett
              väldigt stort hot mot både växter och djur och folks möjligheter
              att bedriva friluftsliv.
            </seg>
          </u>
          <note type="speaker" n="73eca55c">
            Anf. 59 SINIKKA BOHLIN (s):
          </note>
          <u who="Q2476427" xml:id="i-8c358e545c1fa417-0" n="b394db19">
            <seg n="abbf17b3">
              Fru talman! Ärade kammarledamöter! Alla ni som är utanför det
              här huset och får njuta av den sommar som äntligen kom, och den
              vackra miljö som vi har till och med i en huvudstad! Miljön har
              blivit bättre. Visst har vi mycket kvar att göra.
            </seg>
            <seg n="8aca373a">
              Jag upplever inte miljöbalken, som Lars Lindblad beskrev den,
              som en stoppboll tvärtom. I vårt arbete för att förverkliga ett
              långsiktigt hållbart samhälle är miljöbalken miljöpolitikens centrala
              verktyg. Det tog åtta år att föda fram detta barn. Det behövdes
              två regeringar. Men vi ska också komma ihåg att när vi beslutade
              om miljöbalken tillsatte vi samtidigt en miljöbalkskommitté, eftersom
              vi kände att det fanns saker som måste förbättras. Jag måste säga
              att Miljöbalkskommittén har gjort ett väldigt bra arbete i de
              delbetänkanden som har kommit.
            </seg>
            <seg n="1c914127">
              Balken är naturligtvis inte ensam, utan den samverkar med de
              andra medel som vi har, understöder miljöpolitiska instrument
              som miljömålen, som vi ska debattera till hösten, sektorsmålen,
              ekonomiska styrmedel och tillgänglighet till information om produkter
              och verksamhetsutövaren.
            </seg>
            <seg n="faf35a2f">
              För att upprätthålla skyddet för människors hälsa och miljön
              det är ju det som vi diskuterar och för att leva upp till Sveriges
              åtaganden inom EU och internationellt är det nödvändigt att miljöpröva
              nya och ändrade verksamheter som påverkar miljön. Prövningen ska
              ge även allmänheten rätt till demokratisk insyn och inflytande.
            </seg>
            <seg n="bc52ae9a">
              Det är många före mig som har beskrivit det här betänkandet på
              ett väldigt bra sätt. Jag ska ändå försöka ta upp några frågor.
            </seg>
            <seg n="399bbe32">
              Enligt förslaget ska det bli enklare för företag som behöver
              ändra eller bygga ut sin verksamhet. Miljöprövningen ska bli snabbare
              och enklare med kortare handläggningstider. Men hälso- och miljökraven
              är fortsatt lika höga, som alla har poängterat här.
            </seg>
            <seg n="e37bf051">
              Jag kanske ska kommentera sexveckorstiden som många har tagit
              upp. När jag har läst alla remissvar känner jag precis som många
              att det fortfarande finns oklarheter och lite tveksamheter innan
              man går vidare i den här frågan. Jag känner att i nuläget är vi
              inte beredda att gå vidare. Det viktiga är ändå det som vi ser
              framför oss, alltså samrådsförfarandet.
            </seg>
            <seg n="9712c598">
              Det är viktigt i det här ärendet att försöka få bort onödigt
              krångel för företag som ska starta eller ändra en verksamhet.
              Jag har precis som många andra träffat många företagare som har
              upplevt krångligheter. För vår del är förslaget om en effektivare
              miljöprövning också en viktig del av regeringens handlingsprogram
              med 291 förbättringar för att minska företagens regelbörda.
            </seg>
            <seg n="6e1309d4">
              I vårt betänkande finns det flera förslag till ändringar av miljöprövningen.
              Det kanske viktigaste är att beslutsunderlaget ska bli bättre
              redan från början så att de sena kompletteringar som vi upplever
              finns i dag och som fördröjer handläggningen kan undvikas. Därför
              finns nu också ett förslag om hur miljökonsekvensbeskrivningar
              ska tas fram och vad de ska innehålla. Det ska vara klara och
              tydliga regler.
            </seg>
            <seg n="6ef53642">
              Vi har också ett avsnitt om täkter som ska prövas enligt samma
              bestämmelser som gäller för övriga miljöfarliga verksamheter.
              Detta gör att prövningen blir tydligare.
            </seg>
            <seg n="0918cc0b">
              För att få en ökad flexibilitet och ett effektivare, tydligare
              och mer samordnat prövningssystem ska det räcka med att vissa
              mindre vattenverksamheter anmäls till länsstyrelsen. I dag krävs
              tillstånd av miljödomstolen.
            </seg>
            <seg n="1b04fe3b">
              I dag prövar regeringen alltid nyetablering av flera stora verksamheter.
              Vi föreslår nu i betänkandet att den obligatoriska tillåtlighetsprövningen
              endast ska gälla stora infrastrukturprojekt, anläggningar för
              kärnteknisk verksamhet samt anläggningar för att bryta uranhaltigt
              material eller andra ämnen som kan användas för framställning
              av kärnbränsle. Men för verksamheter som inte längre omfattas
              av tillåtlighetsprövning ska regeringen kunna förbehålla sig prövningen.
              Kommunerna får ett starkt inflytande över vilka verksamheter som
              ska prövas av regeringen.
            </seg>
            <seg n="0d773d1d">
              Att miljöprövningen nu görs enklare och handläggningen snabbare
              är viktigt för att underlätta och stimulera företagandet. Vi tror
              att det här gynnar investeringar inom små och stora företag, jordbruk,
              skogsbruk och infrastruktur.
            </seg>
            <seg n="f65eed5e">
              Vi vet att det kommer nya förslag, som vi väntar med glädje.
              Vi får väl se om vi hinner ta det före valet. Det finns drömmar
              om olika allianser här. Det kanske skulle vara roligt att ändå
              få pröva vissa nya förslag angående miljöbalken.
            </seg>
            <seg n="68c06f56">
              Fru talman! De föreslagna förändringarna är ett led i regeringens
              övergripande politik för miljödriven tillväxt och hållbar utveckling.
              Den stora utmaningen för den moderna miljöpolitiken är att bryta
              sambandet mellan ekonomisk utveckling och negativ påverkan på
              miljön och människors hälsa. Vi vet att OECD konstaterade i sin
              granskningsrapport att Sverige är ett av de få länder som har
              lyckats att bryta sambandet mellan miljöförstöring och ekonomisk
              tillväxt. Jag säger en gång till att jag inte ser miljöbalken
              som en stoppboll. Jag ser den faktiskt som en möjlighet för utveckling.
            </seg>
            <seg n="b42189e9">
              Fru talman! Till sist vill jag tacka fru talman, personalen i
              kammaren, våra utskottskanslier, kära ledamöter det spelar ingen
              roll om det är samarbetspartier eller alliansen för ett gott samarbete.
              Jag önskar er en väldigt grön och vacker sommar.
            </seg>
          </u>
          <note n="f3a69b29">
            Jag yrkar bifall till förslaget i betänkandet och avslag på samtliga
            reservationer.
          </note>
          <note type="speaker" n="7cfd558d">
            Anf. 60 SVEN GUNNAR PERSSON (kd) replik:
          </note>
          <u who="Q6043789" xml:id="i-da6fb6dc0a0905f1-1" n="bcbf8acc">
            <seg n="78a6b83b">
              Fru talman! Jag tror att vi kommer att få anledning att komma
              tillbaka till några av de frågor där alliansen har frågetecken
              och invändningar i samband med att Miljöbalkskommitténs slutbetänkande
              kommer att omvandlas till proposition och behandlas här i riksdagen.
              Så jag tänkte fråga Sinikka Bohlin om vi inte skulle kunna ta
              och svalka oss i Hjälmarens vatten bara en liten stund tillsammans
              så här i sommarvärmen.
            </seg>
            <seg n="9a6db31e">
              Det pågår en översyn, står det i betänkandet, som svar på min
              motion om varför Hjälmaren inte ska behandlas på samma sätt som
              de andra stora sjöarna när det gäller miljöbevakning. Det pågår
              en översyn till följd av vattendirektivet som också ska kika på
              vilka objekt som ska gå in under miljöbevakningen. Då vill jag
              bara i all enkelhet fråga Sinikka Bohlin om hon inte tycker att
              det är rimligt att de fyra stora sjöarna behandlas på samma sätt
              i fortsättningen.
            </seg>
          </u>
          <note type="speaker" n="3b1dd61c">
            Anf. 61 SINIKKA BOHLIN (s) replik:
          </note>
          <u who="Q2476427" xml:id="i-8c358e545c1fa417-1" n="b394db19">
            <seg n="98cd087e">
              Fru talman! Jag skulle gärna åka till Hjälmaren och bada. Det
              kanske händer. Jag har naturligtvis inte i det här läget ett färdigt
              svar. I princip tycker jag att om vi har fyra stora sjöar precis
              som vi pratar om fyra eller fem stora rovdjur så ska de hanteras
              lika. Det gäller både rovdjur och miljöövervakning av våra stora
              sjöar.
            </seg>
          </u>
          <note type="speaker" n="73a0cb79">
            Anf. 62 SVEN GUNNAR PERSSON (kd) replik:
          </note>
          <u who="Q6043789" xml:id="i-da6fb6dc0a0905f1-2" n="bcbf8acc">
            <seg n="17cc690d">
              Fru talman! Jag vill tacka Sinikka Bohlin för det ovanligt kloka
              och eftertänksamma svaret. Vi verkar ha samma åsikt i den frågan.
              Därför ser jag fram emot resultatet av den översyn som görs, det
              förslag som kommer ut ifrån den, där vi gemensamt kan kräva att
              de fyra stora sjöarna får samma villkor när det gäller miljöövervakning.
            </seg>
          </u>
          <note type="speaker" n="339a6589">
            Anf. 63 SINIKKA BOHLIN (s) replik:
          </note>
          <u who="Q2476427" xml:id="i-8c358e545c1fa417-2" n="b394db19">
            <seg n="42c1dc5c">
              Fru talman! Jag tackar för de orden. Man kan naturligtvis till
              det här koppla diskussionen om strandskyddet för Hjälmaren. Det
              kanske också ska finnas stränder för alla de människor som bor
              mitt i stenstäderna, så att de ska kunna nå stränderna. I den
              frågan kan jag säga att i väntan på och i beredningen av propositionen
              är det väldigt viktigt att man i kommunerna många gör om sina
              översiktsplaner funderar väldigt mycket över hur det ser ut i
              kommunen. Vad ska vi aldrig röra? Och vad är möjligt att göra
              i framtiden? Eftersom alla pratar om stränder, till och med i
              Sorsele där det inte finns några stränder för tillfället på grund
              av översvämningar, kanske man ska börja planera från stranden.
              Det kanske vore någonting att tänka på i stället för att bygga
              i vattnet och vänta på att översvämningen kommer.
            </seg>
          </u>
          <note type="speaker" n="72186635">
            Anf. 64 LARS TYSKLIND (fp):
          </note>
          <u who="Q6217745" xml:id="i-7c4657b58e3dea02-0" n="2667100a">
            <seg n="c45c9bf0">
              Fru talman! Jag ska inte förlänga det här så mycket. Vad jag
              förstår har många pratat om det fina vädret ute, och ni längtar
              väl dit. Men jag har bara fyra minuter så det ska väl inte bli
              så besvärligt.
            </seg>
            <seg n="93d3afe7">
              Jag kan konstatera att i den borgerliga alliansen vill samtliga
              partier ha ett lokalt anpassat strandskydd, dock med lite olika
              inriktningar. I det sista inlägget av Sinikka Bohlin finns det
              något som man kan se som en öppning från Socialdemokraternas sida.
            </seg>
            <seg n="3d842dad">
              Jag tror att vi alla här ändå är väldigt överens om att strandskyddet
              är och har varit en viktig faktor för att vi trots allt har de
              stränder som vi har i Sverige, att de har skyddats under den tid
              som strandskyddsbestämmelserna har funnits. Då är det tillgängligt.
              Det har också tillkommit att man ska bevara de biologiska värdena,
              vilket är nog så viktigt i sammanhanget.
            </seg>
            <seg n="843a40a7">
              Men sedan kommer problematiken som tydliggörs av att antalet
              dispenser ökar och att man naggar i kanten. Det är det ena argumentet
              för att gå in och göra en lokal anpassning för att upprätthålla
              respekten för det strandskydd som vi har. Det har i de flesta
              fall visat sig med all tydlighet att man har stor respekt för
              ett lokalt förankrat regelverk och att det finns alla förutsättningar
              att även upprätthålla det.
            </seg>
            <seg n="5b207d07">
              Det här är tvådelat. Det finns ju de kommuner, som i mina hemtrakter
              i Bohuslän, som har ett oerhört exploateringstryck och där man
              naturligtvis måste upprätthålla en stor restriktivitet för att
              över huvud taget klara att hålla stränderna fria. Sedan finns
              det glesbygdskommuner i andra delar av Sverige där man naturligtvis
              upplever att de oändliga strandlinjerna är en tillgång för att
              locka till sig folk och skapa attraktiva boendemiljöer. Från Folkpartiets
              sida har vi sett att båda de här problemen går att lösa på ett
              sätt, genom att lokalt anpassa strandskyddet så att det får den
              acceptans och respekt som det måste få ha.
            </seg>
            <seg n="e4b31267">
              Sinikka Bohlin var inne på översiktsplanens roll i det hela.
              Jag tycker att man mycket väl kan använda översiktsplan i processen
              för att utveckla det lokala strandskyddet. Det är en utmärkt demokratisk
              samrådsprocess där många människor deltar och får komma till tals,
              så att man får den lokala aspekten på det hela.
            </seg>
            <seg n="274ebe9f">
              Vår utgångspunkt är att kommunerna ska få kravet på sig att inventera
              sina stränder och presentera vad som är viktigt och vad som är
              mindre viktigt för att på det sättet få ett lokalt anpassat strandskydd
              som fastläggs av till exempel länsstyrelsen. Vad man då kan få
              är en möjlighet att väldigt planmässigt få fram områden där man
              kan ha en bebyggelseutveckling i ett ganska otvunget läge.
            </seg>
            <seg n="33f97907">
              Som någon tog upp ökar antalet dispenser. I och med att man inte
              har ett helhetsgrepp när man beviljar dispenser blir det lite
              slumpmässigt, skulle jag vilja säga. Skulle en kommun få chansen
              att gå in och titta på hela kommunen i ett sammanhang och fastlägga
              ett eget lokalt strandskydd, skulle man ha alla möjligheter att
              få det att fungera väldigt bra.
            </seg>
            <seg n="bcf1e67c">
              Det har gjorts ett försök att genomföra ett lokalt strandskydd
              i Öckerö kommun. Länsstyrelsen i dåvarande Bohuslän och Öckerö
              kommun beslutade om ett sådant strandskydd. Tyvärr får man inte
              göra på det viset enligt regelverket, så det underkändes sedermera
              av Naturvårdsverket.
            </seg>
            <seg n="faebeac7">
              Jag skulle verkligen önska att utredningen kunde komma fram till
              ett förslag om den typen av regelverk, så att det blir möjligt
              för en kommun att arbeta fram ett lokalt anpassat strandskydd.
            </seg>
          </u>
          <note n="c2c97e7f">
            Överläggningen var härmed avslutad.
          </note>
          <note n="ca9e68fd">
            7 § Anmälan om frågor för skriftliga svar
          </note>
          <note n="309d4ae2">
            Anmäldes att följande frågor för skriftliga svar framställts
          </note>
          <note n="2874e9ae">
            den 17 juni
          </note>
          <note n="1145c83a">
            Ragnwi Marcelind
          </note>
          <note n="ab520305">
            Harald Nordlund
          </note>
          <note n="53768da2">
            Lennart Klockare
          </note>
          <note n="70fd5a9c">
            Krister Hammarbergh
          </note>
          <note n="534eeb43">
            Erling Wälivaara
          </note>
          <note n="534eeb43">
            Erling Wälivaara
          </note>
          <note n="53d5b69c">
            Cecilia Widegren
          </note>
          <note n="1aa9202b">
            Mikael Oscarsson
          </note>
          <note n="534eeb43">
            Erling Wälivaara
          </note>
          <note n="534eeb43">
            Erling Wälivaara
          </note>
          <note n="2ec238fc">
            Frågorna redovisas i bilaga som fogats till riksdagens snabbprotokoll
            tisdagen den 13 september.
          </note>
          <note n="873e1e6c">
            8 § Anmälan om skriftligt svar på fråga
          </note>
          <note n="61eb1c07">
            Anmäldes att skriftligt svar på följande fråga inkommit
          </note>
          <note n="2874e9ae">
            den 17 juni
          </note>
          <note n="a76e99f6">
            Tuve Skånberg
          </note>
          <note n="d9f763af">
            Svaret redovisas i bilaga som fogats till riksdagens snabbprotokoll
            tisdagen den 13 september.
          </note>
          <note n="e9d5c90f">
            9 § Kammaren åtskildes kl. 13.04.
          </note>
          <note n="cf40f95e">
            Förhandlingarna leddes
          </note>
          <note n="8465e4e3">
            /Monica Gustafson
          </note>
        </div>
      </body>
    </text>
  </TEI>
</teiCorpus>
