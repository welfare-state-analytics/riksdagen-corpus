<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2004</title>
      </titleStmt>
      <editionStmt>
        <edition>0.3.0</edition>
      </editionStmt>
      <publicationStmt>
        <authority>Westac Project, 2020-2021</authority>
        <availability>
          <licence target="https://creativecommons.org/licenses/by/4.0/">Licence: Attribution 4.0 International (CC BY 4.0)</licence>
        </availability>
      </publicationStmt>
      <sourceDesc>
        <bibl>
          <title>Riksdagens protocols 2004</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some programmatic corrections have been made to counter errors stemming from the OCR process.</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>Westac Project, 2020-2021</authority>
          <availability>
            <licence target="https://creativecommons.org/licenses/by/4.0/">Licence: Attribution 4.0 International (CC BY 4.0)</licence>
          </availability>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some programmatic corrections have been made to counter errors stemming from the OCR process.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200405--77</head>
          <docDate when="2004-02-16">2004-02-16</docDate>
        </div>
      </front>
      <body>
        <div>
          <note n="486a2bb3">
            ﻿
          </note>
          <note n="16e8c131">
            Riksdagens protokoll
          </note>
          <note n="42c7e594">
            2004/05:77
          </note>
          <note type="date" n="ec1d67ec">
            Onsdagen den 16 februari
          </note>
          <note n="108a5b8d">
            Kl. 09:00 - 15:30
          </note>
          <note n="ce54536b">
            1 § Justering av protokoll
          </note>
          <note n="2c8320b5">
            Justerades protokollet för den 10 februari.
          </note>
          <note n="134d3aac">
            2 § Ledigheter
          </note>
          <note n="53b95cc0">
            Talmannen meddelade att Annika Nilsson (s) ansökt om sjukledighet
            under tiden den 21 februari31 juli.
          </note>
          <note n="683afae1">
            Kammaren biföll denna ansökan.
          </note>
          <note n="2dfb0edd">
            Talmannen anmälde att Johan Andersson (s) skulle tjänstgöra som
            ersättare för Annika Nilsson.
          </note>
          <note n="5a7a2209">
            Talmannen meddelade att Marina Pettersson (s) ansökt om föräldraledighet
            under tiden den 1 mars26 maj.
          </note>
          <note n="683afae1">
            Kammaren biföll denna ansökan.
          </note>
          <note n="048ef20f">
            Talmannen anmälde att Lars Mejern Larsson (s) skulle tjänstgöra
            som ersättare för Marina Pettersson.
          </note>
          <note n="7948045b">
            Talmannen meddelade att Sofia Larsen (c) ansökt om föräldraledighet
            under tiden den 18 april20 november.
          </note>
          <note n="683afae1">
            Kammaren biföll denna ansökan.
          </note>
          <note n="1cf36795">
            Talmannen anmälde att Anders Larsson (c) skulle tjänstgöra som
            ersättare för Sofia Larsen.
          </note>
          <note n="50ca858d">
            3 § Anmälan om kompletteringsval till socialutskottet och näringsutskottet
          </note>
          <note n="e8d96e3b">
            Talmannen meddelade att Socialdemokraternas riksdagsgrupp anmält
            Lars Mejern Larsson som suppleant i socialutskottet och i näringsutskottet
            under Marina Petterssons föräldraledighet.
          </note>
          <note n="79cedda3">
            Talmannen förklarade vald under tiden den 1 mars26 maj till
          </note>
          <note n="a7b6300a">
            suppleant i socialutskottet
          </note>
          <note n="7bb558d2">
            suppleant i näringsutskottet
          </note>
          <note n="0efd8178">
            4 § Anmälan om fördröjt svar på interpellation
          </note>
          <note n="4d8a2127">
            Till riksdagen hade inkommit följande skrivelse:
          </note>
          <note n="6e6142c3">
            Interpellation 2004/05:363
          </note>
          <note n="87642450">
            Interpellation 2004/05:363 av Nina Lundström om obligatorisk
            bostadsförmedling
          </note>
          <note n="bf53270f">
            Interpellationen kommer att besvaras tisdagen den 15 mars 2005.
          </note>
          <note n="4f0355ad">
            Skälet till dröjsmålet är att statsrådet har semester.
          </note>
          <note n="d0d16ab5">
            Lena Ingvarsson
          </note>
          <note n="5d08ad7a">
            5 § Tydligare genomförande av EG:s arbetstidsdirektiv
          </note>
          <note n="22d80564">
            Föredrogs
          </note>
          <note type="speaker" n="e103a2d3">
            Anf. 1 ANDERS G HÖGMARK (m):
          </note>
          <u who="unknown" xml:id="i-ce22558f8e84394c-0" n="c87a155a">
            <seg n="e89d4a95">
              Herr talman! Det här betänkandet innehåller i huvudsak två frågor.
              Den ena handlar om regeringens förslag att tydliggöra EG:s arbetsdirektiv.
              Det andra avsnittet handlar om ett antal motioner kring arbetstidsfrågorna.
            </seg>
            <seg n="4989cc58">
              När det gäller den första frågan om förtydligandet av EG:s arbetsdirektiv
              kommer den borgerliga alliansen att företrädas av kristdemokraten
              Annelie Enochson som presenterar våra två gemensamma reservationer.
              Därför tänker jag inte i detalj gå in på de frågorna.
            </seg>
            <seg n="4e1f34f4">
              Jag har bara några reflexioner kring arbetstidsfrågorna. Man
              kan ställa frågan i vilken utsträckning EU generellt sett ska
              ha en gemensam arbetstidslagstiftning. Är det en fråga som kanske
              i större utsträckning borde hanteras i varje enskild stat enligt
              subsidiaritetsprincipen? Det finns inget självklart svar på den
              frågan, men det är intressant att fundera över den.
            </seg>
            <seg n="7264ccce">
              Om man vill ha någon del gemensam på det här området kan man
              fråga sig om det ska lagregleras, vilket det är ganska vanligt
              att göra ute på kontinenten, eller om man ska använda en måhända
              nordisk eller skandinavisk modell, där man i större utsträckning
              avtalsreglerar de här frågorna. Jag tycker personligen att det
              finns anledning att fundera över om inte subsidiaritetsprincipen
              går bättre att kombinera med en avtalsreglering av de här frågorna.
            </seg>
            <seg n="e7f9cc97">
              En avtalsreglering ger möjlighet att skräddarsy arbetstiden för
              olika sektorer av näringslivet. Man kan pröva olika modeller på
              ett mer flexibelt sätt, och parterna känner också ett ansvar för
              ingångna avtal. Den argumentationen ligger väl i linje med vad
              jag framförde i en debatt som vi hade strax före juluppehållet
              om kollektivavtalsfrågan med anledning av Socialdemokraternas
              begäran om en debatt i det ärendet. De här principiella synsätten
              påverkar den borgerliga alliansens sätt att resonera.
            </seg>
            <seg n="3dd9155d">
              Den andra delen av betänkandet hanterar arbetstidsförkortning
              och flexibla arbetstider. Låt oss meddetsamma konstatera att Moderata
              samlingspartiet inte är tilltalat av en generell arbetstidsförkortning.
              Sverige behöver inte jobba mindre, Sverige behöver jobba mer.
              Framför allt behöver flera människor komma i arbete. Flera hundra
              tusen av den miljon människor i arbetsför ålder som i dag står
              utanför arbetsmarknaden behöver komma in. Då gäller det att med
              olika flexibla former på arbetsmarknaden göra det möjligt för
              flera att komma in.
            </seg>
            <seg n="6fb71871">
              Jag är alldeles övertygad om, och Moderata samlingspartiets klara
              linje är den, att om man ger människor möjligheter att i dialog
              med arbetsgivaren finna flexibla arbetsformer för sättet att förlägga
              sitt arbete kommer betydligt fler att kunna och göra en insats.
              All erfarenhet visar också att om man som individ har en möjlighet
              att påverka arbetssituationen, arbetets förläggning, har en överblick
              över arbetet och också ser ett resultat av sitt eget arbete så
              minskar, vilket är viktigt i de här dagarna, ohälsotalen dramatiskt.
            </seg>
            <seg n="0553ca7c">
              Omvänt gäller att om man inte kan påverka sin arbetssituation,
              har svårt att kommunicera med sin arbetsgivare och ser väldigt
              lite resultat av vad man utför så leder det på ett ganska brutalt
              sätt till utomordentligt höga ohälsotal. Vi ser det med all tydlighet
              i dag, inte minst inom den offentliga sektorn.
            </seg>
            <seg n="1c0b63db">
              Herr talman! I reservation nr 8 tar vi upp den äldre arbetskraftens
              problem. Vi ser inte den äldre arbetskraften som ett problem.
              Det finns de som har förklarat att den äldre arbetskraften kan
              liknas vid ett köttberg som ska försörjas på något sätt. Även
              om man kan tycka att det var en olycklig formulering speglar det
              på något sätt ett förhållningssätt till den äldre arbetskraften.
              Om man ser den äldre arbetskraften, låt oss säga fyrtiotalistgenerationen,
              som ett problem kommer den säkert att bli ett problem. Om man
              däremot ser fyrtiotalisternas vilja att arbeta och kanske arbeta
              längre fram i tiden, till och med efter pensioneringen, som en
              möjlighet, givet att man kan förlägga arbetstiden på ett sätt
              som tilltalar fyrtiotalisterna, finna skatteregler som gör det
              attraktivt att fortsätta arbeta efter pensioneringen och även
              diskutera olika pensionsvillkor, är jag och Moderata samlingspartiet
              alldeles övertygade om att det finns utomordentligt stora möjligheter
              i den äldre arbetskraften. I en gemensam reservation pekar också
              några av de borgerliga partierna på den möjligheten.
            </seg>
            <seg n="18af49bc">
              Jag är övertygad om att om man, som sagt, ser den äldre arbetskraften
              som ett problem så kommer den att bli ett stort problem. Då har
              man mentalt låst sig för det synsättet. Om man betraktar det på
              ett annat sätt, ser det som en utmaning för oss politiker, lagstiftare
              och arbetsmarknadens parter att finna lösningar för att bejaka
              det intresse som en äldre arbetskraft har så kommer vi att kunna
              dra nytta av den. De människorna kommer själva att kunna försörja
              sig längre. De kommer också att bidra till andras försörjning
              och på det sättet direkt och indirekt säkra och utveckla den välfärd
              som vi har. Vi kommer att få fler människor i arbete. Det är det
              vi behöver i Sverige, att fler människor, fler av den miljon människor
              som i dag står utanför arbetsmarknaden kan komma in på den.
            </seg>
            <seg n="ac992858">
              Vi avslutar med att i ett särskilt yttrande peka på behovet av
              förenklingar i semesterlagen. Vi vet att det pågår ett arbete
              i Regeringskansliet ett beredningsarbete med anledning av en utredning.
              Vi förutsätter i vårt särskilda yttrande att regeringen mycket
              snart kommer till riksdagen och presenterar sina överväganden
              och förslag till förenklingar som framför allt de mindre företagen
              i Sverige skulle hälsa med stor tillfredsställelse.
            </seg>
          </u>
          <note n="bf17827c">
            Herr talman! Med detta yrkar jag bifall till reservation nr 1.
          </note>
          <note type="speaker" n="fb39299e">
            Anf. 2 CARL B HAMILTON (fp):
          </note>
          <note n="8eceff0e">
            Herr talman! Alliansens gemensamma syn i huvudfrågorna, formulerade
            i reservationerna 1 och 2, kommer å alliansens vägnar inom kort
            att motiveras av vårt gemensamma ombud Annelie Enochson.
          </note>
          <u who="unknown" xml:id="i-e2738f4b04c80abc-0" n="0e87c7f5">
            <seg n="cb97343d">
              Jag går direkt på frågan om arbetstid och Folkpartiets syn på
              detta.
            </seg>
            <seg n="ef4ab444">
              Människor bör så långt det är möjligt själva kunna välja sin
              arbetstid och göra sin egen avvägning mellan inkomst och insats
              på arbetsmarknaden och själva kunna välja arbetstid i livets olika
              skeden med dess olika krav beroende på bland annat familjesituation.
            </seg>
            <seg n="be77206d">
              Det är visionen. Få kommer naturligtvis att kunna leva fullt
              så fritt som visionen innebär. Det innebär inte att man inte ska
              sträva efter att fullfölja den.
            </seg>
            <seg n="6240f8fc">
              Frihet att välja arbetstid i större utsträckning än i dag bör
              således vara vår strävan. Det bör också bättre än i dag återspeglas
              i lagstiftningen.
            </seg>
            <seg n="a3dcae35">
              Människors makt över arbetstiden bör förbättras, särskilt till
              förmån för barnfamiljerna. För dem skulle en större flexibilitet
              i valet av arbetstid minska stressen och tidsbristen i kravet
              på att kombinera tid för arbete och tid för barnen.
            </seg>
            <seg n="356091ed">
              Arbetstiden bör när så önskas kunna bestämmas i individuella
              överenskommelser mellan arbetstagare och arbetsgivare. Jag inser
              att det inte alltid går, men det bör vara målet. Den enskildes
              ledighet ska kunna definieras i timmar, även om det sannolikt
              inte blir särskilt vanligt.
            </seg>
            <seg n="24831788">
              Tid som tas från den lagstadgade semestern, och viss annan ledighet,
              ska kunna läggas in i en individuell timbank som den enskilde
              vid behov ska kunna dra tid från, förutsatt att det först finns
              tid insatt på denna timbank naturligtvis.
            </seg>
            <seg n="3d52ab60">
              I linje med detta synsätt motser Folkpartiet en allmän arbetstidsförkortning.
              Vi accepterar också förslaget från EU-kommissionen i det nya direktivförslaget
              om så kallad opt out . Där är vi i sällskap med till exempel Tyskland
              och Storbritannien och socialdemokraterna i de två länderna.
            </seg>
            <seg n="d8c4abc0">
              Regeringen, som brukar hylla den mellanstatliga europeiska unionen,
              står faktiskt på denna punkt för en linje om ett överstatligt
              beslutat förbud mot opt out . Det är en illustration av det dilemma
              som Anders G Högmark tog upp tidigare, nämligen i vilken utsträckning
              överstatlighet ska tillämpas i denna typ av lagstiftning och i
              vilken utsträckning det faktiskt ska vara en nationell angelägenhet.
            </seg>
            <seg n="5b5d0bd6">
              Det finns argument för båda positionerna. Man kan väl säga att
              ju mer heterogen Europeiska unionen blir med de nya medlemsländerna
              i öst till exempel, desto mer orimligt blir det att ha stränga
              gemensamma regler på denna punkt.
            </seg>
            <seg n="5a7b59f3">
              Man kan också notera den återgång till flexibla och längre arbetstider
              som facken i Tyskland har accepterat för att motverka så kallad
              outsourcing av tillämpning till bland annat de nya medlemsländerna
              i Öst- och Centraleuropa och Asien, liksom det nu är ett starkt
              tryck i Frankrike på att lösa upp den lagstiftning som infördes
              där för några år sedan om 35 timmars arbetsvecka. Den lagstiftningen
              har man på olika sätt krupit ur. I grunden är det av samma skäl,
              nämligen att bevara jobb och inkomster hemmavid.
            </seg>
            <seg n="f01521ac">
              Folkpartiet vill i stället för allmän arbetstidsförkortning ha
              en allmän förklaring om den principiella rätten till att välja
              arbetstid. Förr sågs detta som en frihetsfråga. Snart förefaller
              det dock, som jag sade med Tyskland och Frankrike som illustrativa
              fall, som om det kan inträffa även vid Saab i Trollhättan. Det
              blir alltså en fråga om att skydda jobb och inkomster på svensk
              botten att ha en mer flexibel syn på arbetstiden och arbetstidens
              reglering.
            </seg>
            <seg n="53c44cde">
              Med detta, herr talman, avslutar jag mitt anförande.
            </seg>
          </u>
          <note type="speaker" n="8f7d0df0">
            Anf. 3 ANNELIE ENOCHSON (kd):
          </note>
          <note n="47c06a04">
            Herr talman! I EU-nämnden den 17 september förra året redovisade
            statsrådet Leif Pagrotsky 32 svenska förslag som regeringen tagit
            fram för att lämna till EU. De skulle innebära förenklingar av
            EU:s lagstiftning. Ett av de 32 förslagen var att EU skulle göra
            en översyn av direktiv nr 104 från 1993 som är just arbetsdirektivet.
            Enligt regeringen medför direktivet tillämpningsproblem och är
            i behov av översyn. Vidare säger regeringen att översynen av jourtid
            och arbetstidsmått är angelägen.
          </note>
          <u who="Q4768959" xml:id="i-6c50d6fc94f3d9f1-0" n="abb79934">
            <seg n="ae8613d2">
              Det är därför mycket förvånande ja, rent ut sagt märkligt att
              regeringen nu lägger denna proposition om arbetstidsdirektivet
              på riksdagens bord och inte inväntar den översyn av direktivet
              som man själv har begärt. Ibland är det svårt att förstå regeringens
              handlande.
            </seg>
            <seg n="bcdc4f4e">
              EU-kommissionen har den 30 december 2003 tillkännagivit att en
              översyn ska ske av arbetstidsdirektivet. Bland annat gäller detta
              det mycket omdiskuterade begreppet jourtid. Jourtid på arbetsplatsen
              ska inräknas som arbetstid vid tillämpning av direktivet. Det
              slås fast i målen Simap och Jaeger. Många remissinstanser, bland
              annat Landstingsförbundet och Svenska kommunförbundet, har framhållit
              att detta får följdverkningar inom exempelvis sjukvården som ofta
              tillämpar jourtid, och det skulle innebära avsevärda kostnader.
            </seg>
            <seg n="da799fa1">
              I EU-kommissionens förslag till nytt arbetstidsdirektiv lanseras
              begreppet passiv jourtid. Kommissionen föreslår att en läkare
              som sover under sin jourtid, det vill säga under passiv jourtid,
              inte ska räkna detta som faktisk arbetstid. Vi i alliansen instämmer
              i detta. Kommissionens förslag enbart på denna punkt borde föranleda
              regeringen att ompröva propositionen. Jourtid ska inte betraktas
              som arbetstid om inte arbetstagaren i fråga faktiskt har arbetat.
            </seg>
            <seg n="9bfad5a2">
              Herr talman! I EU:s arbetstidsdirektiv artikel 16 står att semester
              och sjukfrånvaro inte ska inkluderas eller vara neutrala vid beräkning
              av den sammanlagda arbetstiden. Regeringen har valt att gå tvärs
              emot direktivet och föreslår att både semester och sjukfrånvaro
              ska beräknas som fullgjord arbetstid vid beräkning av den sammanlagda
              arbetstiden.
            </seg>
            <seg n="c3fce0ee">
              Alliansen anser att det vid beräkning av den sammanlagda arbetstiden
              helt borde bortses från semester respektive sjukfrånvaro. Det
              är obegripligt hur regeringen kan göra en så annorlunda bedömning
              i frågan än den som Lagrådet, många remissinstanser och vi gör.
              Vilka ledigheter som ska räknas in i det totala arbetstidsmåttet
              kräver en ordentlig genomlysning och diskussion.
            </seg>
            <seg n="a4f06ff7">
              Det är därför beklagligt att regeringen har valt att utforma
              propositionen om EG:s arbetstidsdirektiv på ett så kategoriskt
              och långtgående sätt. Den utformning som regeringen väljer är
              inte nödvändig för att uppfylla direktivet. Det är alliansens
              gemensamma bedömning att nuvarande arbetstidsdirektiv kan genomföras
              med en mycket mindre långtgående lagändring. Mer genomgripande
              förändringar av arbetstidslagen kan vänta till dess förslaget
              till ett nytt arbetstidsdirektiv från EU blir föremål för riksdagsbehandling
              där man också tar hänsyn till förslagets ekonomiska konsekvenser.
              Vi i alliansen yrkar bifall till våra reservationer 1 och 2.
            </seg>
            <seg n="c0c03939">
              Herr talman! I betänkande AU3 finns ett antal motioner från allmänna
              motionstiden som behandlar arbetstidsförkortning och flexibla
              arbetstider. Kristdemokraterna anser att arbetslivet måste vara
              förenligt med att vara förälder, odla ett intresse, vara aktiv
              i föreningsliv med mera. Den enskilda människans olika önskemål
              under olika skeden av livet gör centrala kollektivistiska lösningar
              otidsenliga. Ett gott arbetsklimat kännetecknas av ett stort medinflytande
              för personalen. En av de allra viktigaste faktorerna för den enskilda
              är att få påverka omfattning och förläggning av arbetstider. Erfarenheter
              visar att de arbetsgivare som låter sina arbetstagare påverka
              arbetstidens förläggning får medarbetare med högre motivation
              och effektivitet.
            </seg>
            <seg n="1d737160">
              Ett ökat utrymme för självvalda arbetstider ger också en positiv
              inverkan på arbetsklimatet och minskar stressfaktorn. När människor
              själva hittar bra lösningar ska inte staten lägga sig i och desarmera
              avtalssystemets legitimitet. Det är särskilt viktigt att flexibel
              arbetstid för småbarnsföräldrar underlättas.
            </seg>
            <seg n="91b06a7f">
              Vidare anser vi att en arbetstidsförläggning som går att förena
              med familjeliv är en angelägenhet för alla framtidsinriktade arbetsgivare.
              Staten och kommunerna bör föregå med positiva exempel när det
              gäller att låta personalen på varje arbetsplats utifrån sina och
              verksamhetens behov påverka hur arbetstiden ska förläggas.
            </seg>
            <seg n="9fac3376">
              Många fler arbeten skulle i dag kunna skötas på distans. Kristdemokraterna
              ser positivt på så kallad job-sharing som innebär att två personer
              med likartad kompetens delar på ett jobb för att klara till exempel
              barnomsorgen på ett familjenära sätt.
            </seg>
            <seg n="90424264">
              Det har blivit allt vanligare med flextid och öppna arbetsplatser
              där arbetstagaren kan lämna arbetsplatsen eller ta emot besök,
              vilket har visat sig vara positivt för familjelivet. Arbetet bör
              kunna organiseras så att frivillig arbetsdelning och tjänstledighet
              underlättas.
            </seg>
            <seg n="ebf4978f">
              För att lätta arbetsbördan för dubbelarbetande kvinnor och småbarnsföräldrar
              bör förutsättningar skapas för att kunna köpa hushållstjänster,
              exempelvis genom en skattereduktion på 50 % av arbetskraftskostnaden.
              Finland har redan 1997 infört en sådan möjlighet för hushållen
              att köpa tjänster med skatteavdrag inom ett brett område, alltifrån
              reparation av husen till städning av husen och även vård och omvårdnad
              av barn, åldringar och handikappade. Möjligheten till avdrag har
              gett vanliga normalinkomsthushåll hjälp i vardagen samtidigt som
              fler arbetstillfällen skapats. Att införa skatteavdrag föll i
              Finland så väl ut att man beslöt sig för att höja avdragsprocenten
              från 40 % till 60 %.
            </seg>
            <seg n="e14c3008">
              För att öka individens frihet vill Kristdemokraterna att betald
              ledighet utöver fyra veckors semester ska kunna förläggas efter
              den enskildes önskemål och verksamhetens behov. Semesterlagen
              bör därför få ett tillägg i 10 § andra stycket som möjliggör detta.
            </seg>
            <seg n="ada72e86">
              Herr talman! Jag vill till sist nämna något kort om de äldres
              arbetstid och om den gemensamma reservation som vi har med Moderaterna
              och Centerpartiet.
            </seg>
            <seg n="0101c98c">
              Äldre personer är en resurs också på arbetsmarknaden. För Kristdemokraterna
              är det viktigt att frihet och trygghet präglar den svenska arbetsmarknaden.
              Äldre personer ska kunna anpassa sitt arbete utifrån sin egen
              unika situation. Vill man trappa ned sin arbetstid några år före
              pensionen ska man kunna göra det. Om man vill fortsätta arbeta
              även efter ordinarie pensionsålder ska man kunna göra det. Att
              öka människors inflytande över sin egen vardag har ett värde i
              sig. Befolkningsprognoserna visar dessutom på behovet av att fler
              arbetar fler timmar under sina liv för att vi ska klara framtidens
              välfärd.
            </seg>
            <seg n="c3f88b74">
              Personer i åldersgruppen 5564 år arbetar i mindre utsträckning
              än genomsnittet för befolkningen i övrigt, och endast 63 % i åldersgruppen
              finns kvar på arbetsmarknaden.
            </seg>
            <seg n="c5d794a1">
              I det nya pensionssystemet kan arbetstagaren själv välja hur
              han eller hon vill kombinera arbetstid och pensionsuttag från
              61 års ålder. Det finns dock ingen laglig rätt att gå ned i arbetstid
              i motsvarande mån. En sådan rättighet skulle göra det möjligt
              för fler arbetstagare att delta i arbetslivet under en längre
              tid. Vi anser därför att en lagstadgad rätt att gå ned i arbetstid
              från 61 års ålder bör övervägas.
            </seg>
          </u>
          <note n="614b218e">
            Jag yrkar bifall till den kristdemokratiska reservationen nr
            5.
          </note>
          <note type="speaker" n="9644a613">
            Anf. 4 MARGARETA ANDERSSON (c):
          </note>
          <u who="Q4935882" xml:id="i-3ef54e17e5b5fbd9-0" n="bcef2da1">
            <seg n="99e22cf9">
              Herr talman! Jag börjar med att instämma i bifallsyrkandet vad
              gäller reservationerna 1 och 2. I övrigt har Annelie Enochson
              utvecklat vår gemensamma syn på de här frågorna på ett utmärkt
              sätt.
            </seg>
            <seg n="c816cd2f">
              Tiden är det dyrbaraste vi har. All tid som finns är nu och nu
              försvann det ögonblicket också. Därför är det så viktigt att kunna
              bestämma själv, att kunna påverka hur jag använder min tid.
            </seg>
            <seg n="7f54e60d">
              I det fallet kan jag ifrågasätta dagens proposition och hur mycket
              EU ska ta del i mitt bestämmande om tiden. För mig som centerpartist,
              som vill ha ett smalare men vassare EU, känns det inte särskilt
              angeläget med en stor inskränkning och ett stort medbestämmande
              från EU:s sida på det här området. Det är vi enskilda individer,
              när vi slår oss samman i fackliga organisationer och arbetsgivarorganisationer,
              som ska komma överens om hur arbetstiden ska förläggas och hur
              mycket vi ska jobba i olika sammanhang.
            </seg>
            <seg n="f8555ff6">
              Människans makt över sitt liv är i väldigt stor utsträckning
              en makt över tiden.
            </seg>
            <seg n="c6070d10">
              Laila Bjurling och jag satt för ett antal år sedan i en arbetstidsutredning.
              Laila har suttit i en sedan dess; jag sade att jag har inget mer
              att säga så någon annan får ta hand om det. Den senare hette Knas
              jag vet inte om man ska tolka det som att detta med arbetstider
              och hur de ska förläggas är ganska knasigt.
            </seg>
            <seg n="8d24b117">
              På min tid pratade vi ganska mycket om övertid och att människor
              inte skulle jobba mer än de 40 timmar man har betalt för. I dagens
              läge har vi en obegränsad tillgänglighet. Tiden för återhämtning,
              för egen tid, har blivit mindre och mindre.
            </seg>
            <seg n="3712c8d2">
              Vi satt och resonerade om detta hemma hos oss en dag om arbetstider,
              åtta timmar och att man eventuellt skulle sänka arbetstiden. Då
              sade min yngste son: Ja, det vore ju bra om man någon gång efter
              åtta timmar kunde säga att nu har jag gjort mitt och kan gå hem.
              Väldigt många människor kan inte göra det. Vi själva är ju ett
              exempel. Vi har ständig tillgänglighet, 24 timmar om dygnet, 365
              dagar om året. Vi riksdagsledamöter är dock inte på något sätt
              ensamma.
            </seg>
            <seg n="499bb555">
              Det är alltså viktigt att vi som individer får större möjligheter
              att bestämma över vår egen arbetstid.
            </seg>
            <seg n="1391d603">
              Jag tror inte att det är bra med någon generell arbetstidsförkortning.
              Jag tror inte att det kommer att fungera. Däremot tror jag att
              man kan pröva olika system, till exempel den så kallade 33-metoden
              som vi från Centerpartiet har tagit upp som ett exempel på hur
              man kan förändra arbetstiden för många människor.
            </seg>
            <seg n="d1c24901">
              Jag är rätt övertygad om att människor skulle bli betydligt friskare
              om man kände att man kunde påverka när man ska börja och sluta
              sitt arbete, att arbetet får vara någonting som är begränsat och
              inte utsträckt över tiden hursomhelst, att lagar och avtal följs
              och att vi som individer också följer dessa lagar och själva sätter
              stopp och begränsar. Detta är dock svårt i dag när allting ska
              ske samtidigt över hela jordklotet. Det syns också i sjukförsäkringsstatistiken.
            </seg>
            <seg n="4a13d6b7">
              Vi som är i den här 40-talistgenerationen som ska försörjas,
              hur är det då med oss? Jo, vi hör ju till dem som är äldre och
              som kanske inte riktigt allihop orkar hänga med i det hårda tempo
              som finns. Däremot är vi ganska angelägna om att få fortsätta
              jobba. Arbetet är ju någonting som är viktigt och intressant och
              som ger oss en stor tillfredsställelse. Därför är det viktigt
              att det också ges möjligheter till deltidsjobb, att man kan sänka
              sin arbetstid och bli lite mer flexibel.
            </seg>
            <seg n="d86c3bd4">
              Jag är rätt övertygad om att även arbetsgivare skulle ha god
              nytta av att det fanns fler människor som man kunde hantera på
              ett bra sätt men som kunde jobba vid olika tidpunkter på dygnet
              så att inte alla behövde jobba precis samma tid. Det finns nämligen
              många olika behov av jobb på olika tider. Därför tror jag att
              denna flexibilitet och möjlighet att jobba kortare och lite olika
              arbetstider skulle vara någonting väldigt positivt.
            </seg>
            <seg n="e437508a">
              Detta kan vi dock inte besluta i ett beslut om EG:s arbetstidsdirektiv.
              Vi kan inte ens besluta det i Sveriges riksdag. Det behöver göras
              mellan individer och deras arbetsgivare.
            </seg>
            <seg n="d90e6806">
              Semesterlagen är en annan sådan här krånglig historia som behöver
              ses över. Det behöver rensas en hel del bland de regler som finns
              så att man får ett lite mer enhetligt begrepp, så att det fungerar
              lite lättare och så att både arbetsgivare och arbetstagare hittar
              i regelverket utan att gå vilse.
            </seg>
            <seg n="93fa8a62">
              Sedan är det också viktigt att vi gör någonting åt de problem
              vi ser och inte bara pratar. Det måste också hända saker och ting.
              Vi måste ta tag i de här frågorna, sätta ned foten och säga att
              vi måste öppna möjligheter för människor att arbeta både när de
              har småbarn och sjuka föräldrar eller när de själva blir sjuka
              och lite äldre. Över huvud taget måste vi utnyttja den potential,
              den arbetskraft, som finns i landet och överallt annars. Det är
              oerhört viktigt om vi ska kunna ha en välfärd som vi alla är så
              beroende av.
            </seg>
          </u>
          <note type="speaker" n="3e8088d7">
            Anf. 5 ULF HOLM (mp):
          </note>
          <u who="Q520956" xml:id="i-c078b221e548c9a3-0" n="f80c1d0b">
            <seg n="4fe7ed97">
              Herr talman! I det här betänkandet tänkte jag bara kort kommentera
              propositionen från regeringen om tydligare genomförande av EG:s
              arbetstidsdirektiv. Det är ju någonting vi har fått på köpet med
              EU-medlemskapet. Eftersom Sverige har blivit anmält till EG-domstolen
              är det väl bäst att passa sig. Vi har försökt dra ut på det länge
              nog, men det finns en gräns även för det. Man kan ha synpunkter
              på hur mycket EU ska lägga sig i och hur det ska utformas i detalj,
              men vi har trots allt praxis och EU-kommissionens anmälan att
              gå efter.
            </seg>
            <seg n="02d2d6da">
              Jag tycker att vi bör koncentrera den politiska kraften på att
              försöka förändra EU-kommissionens nya förslag till arbetstidsdirektiv,
              därför att det tycks bli än värre än det nuvarande. Där måste
              vi ha en politisk enighet från Sveriges sida och framför allt
              heja på regeringen för att den ska ta till orda vid förhandlingarna
              i ministerrådet.
            </seg>
            <seg n="608a05ac">
              Det jag tänkte koncentrera det mesta av min tid på handlar naturligtvis
              om arbetstidsförkortning, en käpphäst för oss gröna som länge
              har krävt at vi ska sänka normalarbetstiden i ett första steg
              till 35 timmar i veckan och på sikt till 30 timmar i veckan. Det
              är en välfärdsreform. Det handlar om livskvalitet och motiveras
              av bland annat jämställdhetskrav och människors hälsa. Det handlar
              om att på sikt sänka tiden till 30 timmar därför att jag tror
              att det skulle öka människors möjligheter att orka arbeta längre.
            </seg>
            <seg n="55fa29ad">
              Flera har i talarstolen varit inne på att äldre måste ha lättare
              att komma in på arbetsmarknaden. Javisst, men vad är anledningen
              till att så många äldre blir förtidspensionerade i dag? Man blir
              utsliten. Tempot i arbetslivet har gått upp ofantligt mycket.
              Vi orkar inte. Vi får inte livspusslet mellan arbete, fritid och
              familjeliv att gå ihop.
            </seg>
            <seg n="4f840307">
              Jag kan sympatisera med den reservation som delar av den borgerliga
              splittrade alliansen har lagt fram. Samtidigt måste vi konstatera
              att majoriteten, bestående av socialdemokrater, vänsterpartister
              och miljöpartister, redan är steget före. Vi har redan tillsatt
              en utredning om rätten att gå ned i arbetstid med tjänstledighet.
              Ni är lite sent ute i den splittrade alliansen. Vi är steget före.
              Utredningen ska vara klar i slutet av detta år. Sedan kan vi förhoppningsvis
              gå vidare med den frågan.
            </seg>
            <seg n="65e24a62">
              Med sänkt arbetstid är jag helt övertygad om att människor orkar
              arbeta längre. Flera går in på det som Anders G Högmark sade,
              svenskarna behöver inte jobba mindre utan mer. Men tänk alla de
              540 000 människor som är förtidspensionerade, som har sjukersättning
              och så vidare. Naturligtvis måste vi få ett arbetsliv som alla
              kan delta i, inte bara de som orkar jobba och hålla i gång så
              pass länge. Vi måste ha ett arbetsliv för alla människor. Jag
              tror därför att sänkt arbetstid är receptet för att fler ska kunna
              finnas på den svenska arbetsmarknaden. Det kan inte vara ekonomisk
              tillväxt att så pass många ska stå utanför den reguljära arbetsmarknaden.
              Vi måste få ett arbetsliv som välkomnar fler och som gör att fler
              kan jobba.
            </seg>
            <seg n="b26e3b92">
              Sedan har vi argumentet: Det fungerar inte. Om man nu får citera
              i talarstolen, herr talman, så uppmärksammar jag gårdagens ledare
              i Aftonbladet. Sjukfrånvaron borta med sextimmarsdag. Det är Toyotas
              verkstad i Mölndal som 2002 införde sextimmarsdag med bibehållen
              lön. Vad hände? Sjukfrånvaron sjönk med 5 % till att vara nära
              noll nu. Omsättningen i företaget ökade med 40 % och vinsten med
              23 %. Det är en lösning som fungerar alldeles utmärkt på Toyota.
              Jag är inte säker på att det skulle fungera i alla delar av samhället,
              men här fungerar det.
            </seg>
            <seg n="564b0e42">
              Det möttes, precis som hos den borgerliga alliansen och Socialdemokraterna,
              med skepsis. Det håller inte. Nu har det pågått i två år, och
              det fungerar uppenbarligen. Väntetiderna för kunderna på Toyota
              har halverats. Arbetsskadorna har sjunkit. Yrkesstoltheten och
              trivseln har ökat och så vidare. Det fungerar.
            </seg>
            <seg n="6cc882fd">
              Samtidigt har vi en svensk ekonomi där sjukskrivningar och arbetsskador
              kostar oss sammanlagt 113 miljarder kronor om året. Naturligtvis
              måste vi ta initiativ för att komma till rätta med detta problem.
              Och jag tror att en av lösningarna kan vara sänkt arbetstid. Det
              är därför jag tycker att vi ska sätta i gång detta arbete meddetsamma
              och yrkar därför bifall till reservation 7 under punkt 5.
            </seg>
          </u>
          <note type="speaker" n="7c97e054">
            Anf. 6 ANNELIE ENOCHSON (kd) replik:
          </note>
          <u who="Q4768959" xml:id="i-995a72549bdac140-0" n="abb79934">
            <seg n="c239cdc9">
              Herr talman! I väntan på det nya direktivet kan man göra små
              justeringar för att uppfylla EU-domstolens önskan om laguppfyllelse.
              Därför tycker jag att det är märkligt när jag hör Ulf Holms och
              Miljöpartiets kritik, som ofta är att EU blandar sig i allting,
              men just i det här fallet tycker man tydligen att det är väldigt
              bra att gå in med EU-direktivet. Man gör en både långtgående och
              krånglig lagstiftning.
            </seg>
            <seg n="a17cbd2c">
              Jag undrar varför Miljöpartiet i just det här fallet, när man
              i alla andra fall säger att EU inte ska blanda sig i, tycker att
              det är helt okej att göra en sådan enormt krånglig lagstiftning
              samtidigt som man vet att EU-kommissionen försöker titta över
              detta för att förenkla. Det var också kravet från regeringen,
              ert samarbetsparti. Varför kan ni inte gå med på alliansens önskan
              att vänta, ligga lågt och göra minsta möjliga?
            </seg>
          </u>
          <note type="speaker" n="a8451f70">
            Anf. 7 ULF HOLM (mp) replik:
          </note>
          <u who="Q520956" xml:id="i-c078b221e548c9a3-1" n="f80c1d0b">
            <seg n="f7d5a964">
              Herr talman! Jag kanske inte ska försvara regeringen, eftersom
              det är regeringens proposition och Miljöpartiet inte står bakom
              den. Men jag har ju inte heller lagt ned min själ i att försöka
              övertyga regeringen om att man borde göra mindre. Men jag kan
              hålla med om det.
            </seg>
            <seg n="54b7a94b">
              Problematiken här är ju EU-kvarnen, EU-byråkraterna. Sverige
              är anmält till EG-domstolen, och då duger det inte att säga att
              vi inväntar det nya direktivet. Vi vet samtidigt att det förmodligen
              kommer att ta flera år. Till dess blir vi anmälda.
            </seg>
            <seg n="24b1436e">
              Jag skulle å ena sidan kunna tänka mig att göra mindre justeringar.
              Å andra sidan är det detta som vi har rekommenderats att göra,
              och jag kan inte se att det skulle bli så pass komplicerat att
              det är onödigt. Jag tycker att det regeringen har lagt fram är
              acceptabelt, inte önskedrömmen för en miljöpartist, men acceptabelt.
            </seg>
          </u>
          <note type="speaker" n="777a8590">
            Anf. 8 ANNELIE ENOCHSON (kd) replik:
          </note>
          <u who="Q4768959" xml:id="i-995a72549bdac140-1" n="abb79934">
            <seg n="8c03fd83">
              Herr talman! Önskedrömmen kan man inte uppnå utan det är acceptabelt.
              Det är precis så vi har tänkt i alliansen. Vi har sagt att vi
              vet att passiv jourtid skulle vara betydligt bättre än det som
              man har gjort nu.
            </seg>
            <seg n="0795e5df">
              När det gäller semester och sjukfrånvaro har det sagts här att
              man faktiskt inte behöver räkna med det som kom 1993. Men här
              väljer alltså Sveriges regering att säga: Jo, det ska med. På
              flera av just de punkter som är känsliga, och det vet Ulf Holm
              om, går man alltså längre än arbetstidsdirektivet.
            </seg>
            <seg n="6ae5f94b">
              Det hade varit betydligt bättre för er trovärdighet, med tanke
              på er kritik mot EU, om ni hade sagt att ledamöterna i alliansen
              har varit kloka. De har gjort så lite som möjligt men ändå uppfyllt
              domslutet. Vi ställer oss bakom det. Varför har inte Miljöpartiet
              gjort det?
            </seg>
          </u>
          <note type="speaker" n="9edc3d36">
            Anf. 9 ULF HOLM (mp) replik:
          </note>
          <u who="Q520956" xml:id="i-c078b221e548c9a3-2" n="f80c1d0b">
            <seg n="0de54e07">
              Herr talman! Därför att jag inte tror att det räcker att göra
              den lilla förändring som den borgerliga alliansen vill göra och
              plötsligt framstå som lite EU-kritisk. Jag tror inte att den lilla
              förändringen räcker. Jag tror att utifrån EU-praxis och de domslut
              som har kommit senare måste vi förmodligen göra så pass stora
              förändringar som vi gör nu. Jag tycker inte att de är så pass
              stora heller. Det är lite överdrivet. Det är ett sätt att göra
              politik av detta. Jag är inte alls lika orolig som Annelie Enochson.
            </seg>
            <seg n="41c3a678">
              I valet mellan att ha ett EG-arbetsdirektiv eller inte tillhör
              jag dem som inte tycker att EU ska lägga näsan i blöt. Nu finns
              det, och då får man göra det bästa av det.
            </seg>
          </u>
          <note type="speaker" n="024fb142">
            Anf. 10 CARL B HAMILTON (fp) replik:
          </note>
          <note n="a8086535">
            Herr talman! Låt mig för ordningens skull instämma med yrkandena
            1 och 2.
          </note>
          <u who="unknown" xml:id="i-e2738f4b04c80abc-1" n="0e87c7f5">
            <seg n="76393706">
              Varför tycker Miljöpartiet och Ulf Holm att sänkt arbetstid är
              en fråga som bäst lämpar sig att bestämmas i Sveriges riksdag?
              Varför kan man inte i subsidiaritetens namn låta de enskilda människorna,
              familjerna, själva bestämma vilken arbetstid de ska ha? En del
              kanske vill arbeta mer, en del vill arbeta mindre. Varför vill
              ni införa något slags överstatlighet på nationell nivå över de
              enskilda medborgarna på den punkten?
            </seg>
            <seg n="235c72c2">
              Vilken slutsats drar Ulf Holm av det faktum att det förslag som
              Miljöpartiet lägger fram om en tvångsvis 35 timmars arbetsvecka
              förefaller haverera i Frankrike under trycket av utvecklingen
              i Europa?
            </seg>
            <seg n="0f09493c">
              Ulf Holm sade tidigare att ekonomisk tillväxt inte kunde vara
              det viktigaste. Därmed implicerade du att det är möjligt att BNP
              blir lägre med ert förslag. Å andra sidan fick man intrycket när
              du läste detta om Toyota att BNP i själva verket om det tillämpas
              generellt kommer att bli mycket högre med ert förslag. Hur är
              det? Vad tror ni egentligen om utvecklingen av bruttonationalprodukten
              och skattebasen med ert förslag?
            </seg>
          </u>
          <note type="speaker" n="fb618f54">
            Anf. 11 ULF HOLM (mp) replik:
          </note>
          <u who="Q520956" xml:id="i-c078b221e548c9a3-3" n="f80c1d0b">
            <seg n="d659fdf8">
              Herr talman! Det finns en lagstiftning i dag på nationell nivå
              som anger normalarbetstiden. Det är den lagen vi vill förändra.
              Men precis som det redan i dag finns kollektivavtal som ger lägre
              arbetstid, kan det vara möjligt framöver också. Nu är det normalarbetstiden,
              som det finns en lag om i Sverige, som allting utgår från. Det
              är den lagstiftningen vi vill förändra. Det är inget konstigt
              i det.
            </seg>
            <seg n="44269b16">
              Sedan var det frågan om haveri i Frankrike. De genomförde detta
              för några år sedan. Det är väl än så länge ganska otydligt om
              vad som händer där. Franska regeringen har själv gjort utredningar
              som har kommit fram till att det har varit lyckosamt, men i vissa
              sektorer och med tryck från andra länder och storföretagen vill
              man kanske inte genomföra detta utan gå tillbaka till den gamla
              ordningen, det vill säga att arbetare ska slitas ut så fort som
              möjligt för att få så hög profit som möjligt.
            </seg>
            <seg n="07ea8350">
              Det är därför den samlade franska fackföreningsrörelsen förra
              helgen demonstrerade mot förslagen om att riva upp just 35-timmarsveckan.
              Det finns anledningar till det.
            </seg>
            <seg n="33ed8e4c">
              Ekonomisk tillväxt eller inte. Först kan man ha en lång diskussion
              om vad ekonomisk tillväxt är. Är det det bästa sättet att mäta
              välstånd i? Allt välstånd kan inte mätas i ekonomisk tillväxt.
              Det vet Carl B Hamilton.
            </seg>
          </u>
          <note type="speaker" n="04ecea58">
            Anf. 12 CARL B HAMILTON (fp) replik:
          </note>
          <u who="unknown" xml:id="i-68cd2f5dc3a703de-0" n="0e87c7f5">
            <seg n="92bea344">
              Herr talman! Jag vet inte om jag ska tolka detta som att Ulf
              Holm tycker att det system som finns i Frankrike med en lagstadgad
              35 timmars arbetsvecka det som jag säger har havererat bör införas
              i Sverige. Där finns inte kollektivavtal till skillnad mot Tyskland.
            </seg>
            <seg n="0205ba58">
              Om jag förstod Ulf Holm tycker han att demonstrationerna är riktiga.
              Det är en egendomlig hållning att vi ska ha en lagstadgad 35 timmars
              arbetsvecka i Sverige.
            </seg>
            <seg n="5fe3d7ed">
              Sedan var det frågan om ekonomisk tillväxt. Den kan mätas på
              olika sätt. Den har stor betydelse för frågan om skattebasen.
              Med ert förslag, som jag ser det, blir skattebasen sannolikt lägre.
              Då måste ni höja skatterna ännu mer än vad Pär Nuder och regeringen
              har på lut om det totala antalet kronor som ska gå till vård,
              skola, omsorg och andra ändamål ska vara detsamma. Har ni större
              skattehöjningar i bagaget om den ekonomiska tillväxten blir lägre
              med ert förslag? Är det så, Ulf Holm?
            </seg>
          </u>
          <note type="speaker" n="c9052c52">
            Anf. 13 ULF HOLM (mp) replik:
          </note>
          <u who="Q520956" xml:id="i-c078b221e548c9a3-4" n="f80c1d0b">
            <seg n="9a220936">
              Herr talman! När jag pratade om Frankrike var det utifrån de
              franska förutsättningarna och den franska situationen. Jag sade
              inte att det är det som ska gälla i Sverige. Det är en väsentlig
              skillnad.
            </seg>
            <seg n="e7c39637">
              Man har i Frankrike genomfört 35-timmarsvecka på de villkor som
              finns där. Jag tror att det är fullt möjligt att man kan genomföra
              genom en ändring i arbetstidslagen i Sverige att normalarbetstiden
              ska sänkas till 35 timmar i veckan i ett första steg och därefter
              30 timmar. Det tror jag är fullt möjligt.
            </seg>
            <seg n="f3af456c">
              Ekonomisk tillväxt kan man diskutera många gånger. Det är svårt
              att mäta ökad välfärd i ekonomiska termer. Därom tror jag att
              vi kan vara överens. Det vi däremot kan mäta, om vi tittar på
              Toyotafabriken i Mölndal, är att omsättningen ökar, vinsterna
              ökar, vilket är de traditionella termerna för ekonomisk tillväxt.
            </seg>
            <seg n="8e6b5930">
              Visst blir det effekter i andra delar av ekonomin. Å andra sidan
              betalar vi 113 miljarder kronor från statskassan i sjukersättningar,
              förtidspensioneringar och så vidare. Det finns 30-åringar som
              blir förtidspensionerade i dag och som staten ska försörja i över
              35 år framöver. Det kostar också pengar för staten, som vi skulle
              kunna använda till något mycket bättre. Jag tror att ekvationen
              plusminus går ihop med 35 timmars arbetsvecka och till och med
              med 30 timmars arbetsvecka.
            </seg>
          </u>
          <note type="speaker" n="102a3305">
            Anf. 14 ANDERS G HÖGMARK (m) replik:
          </note>
          <u who="unknown" xml:id="i-ce22558f8e84394c-1" n="c87a155a">
            <seg n="9cad9c0a">
              Herr talman! Låt oss börja med det vi är överens om, Ulf Holm,
              nämligen att det är helt oacceptabelt att ganska många hundratusen
              står utanför arbetsmarknaden på grund av sjukskrivningar, förtidspensioneringar
              och motsvarande. Man kan konstatera att den sargade vänsterkartellen
              som Ulf Holm tillhör bär ansvar för att man år efter år ser samma
              höga sjuktal. Trots mycket retorik om att det här ska halveras
              till ett visst år händer i sak lite.
            </seg>
            <seg n="33bef567">
              En komponent, ett parti, i den sargade kartellen pläderar då
              för en generell arbetstidsförkortning ned till 30 timmar. 2025
              % av arbetstiden ska försvinna inom ett antal år. Det ska alltså
              vara det mer generella angreppssättet för att komma till rätta
              med de saker som vi i och för sig är överens om, nämligen de orimligt
              höga ohälsotalen. Det är bara att konstatera att Moderata samlingspartiet
              inte tror på detta. Det är på något sätt att kapitulera. I stället
              för att göra något konkret åt den arbetsmiljö, den arbetsledning,
              de förhållanden som finns på arbetsmarknaden, väljer man att låta
              människor arbeta mindre på en dålig arbetsmarknad. Det är Ulf
              Holms och Miljöpartiets bidrag i kartellens politik.
            </seg>
            <seg n="a69209e7">
              Vi moderater och många andra ser verkligheten där människor trivs
              på arbetet, där man förstår och har överblick över arbetet, där
              arbetsledningen är tydlig och synlig. Där minskar ohälsotalen
              dramatiskt, även om man jobbar 4245 timmar. Där man trivs, där
              tycker man att det är roligt att arbeta.
            </seg>
            <seg n="56848cb3">
              Herr talman! Mängder av studier visar att inom exempelvis offentliga
              sektorn det är tragiskt, det är den som på många ställen leds
              av den splittrade kartellen, det är den politiken ni formar finns
              ett otydligt ledarskap. Lärarna vittnar om dålig och otydlig skolledning.
              Den privata verksamheten i småföretag med så otydlig företagsledning
              skulle aldrig fortsätta. De har tydligare företagsledning och
              tydligare ledarskap, och det är därför de har lägre frånvaro och
              lägre ohälsotal. Arbetstidsförkortning är inget recept på att
              minska ohälsotalen i Sverige.
            </seg>
          </u>
          <note type="speaker" n="8abe2598">
            Anf. 15 ULF HOLM (mp) replik:
          </note>
          <u who="Q520956" xml:id="i-c078b221e548c9a3-5" n="f80c1d0b">
            <seg n="4fa6b0c4">
              Herr talman! Det finns flera förslag från majoriteten i riksdagen,
              Socialdemokraterna, Vänstern och Miljöpartiet, på att öka välfärden
              och livskvaliteten. Vi från Miljöpartiet vill gå lite snabbare
              fram i vissa frågor, precis som Moderaterna i den borgerliga alliansen
              vill gå snabbare fram med skattesänkningar i vissa frågor. Vi
              skiljer oss lite.
            </seg>
            <seg n="3e93a806">
              Vi har tagit stegen att vi till exempel har genomfört försök
              med arbetstidsförkortning, för att få vetenskapliga fakta kring
              hur en minskad arbetstid slår för ökad jämställdhet och sänkt
              ohälsa. Det är de stegen vi tar. Sedan tror vi från Miljöpartiets
              sida att vi kan gå vidare.
            </seg>
            <seg n="78e8bb7e">
              Jag säger inte att sänkt arbetstid är receptet för allt det finns
              många andra lösningar för att öka livskvaliteten, för att få livspusslet
              att gå ihop och för att få sänkt sjukfrånvaro och så vidare. Det
              är kanske att svära i kyrkan, herr talman, men jag vill säga att
              friåret är ett sätt. Jag vet att Moderaterna inte har så mycket
              till övers för det, men medborgare ute i landet hurrar nu och
              frågar varför det inte finns fler platser. Det är detta vi ser
              fram emot för att kunna ladda batterierna och orka fortsätta.
            </seg>
            <seg n="ea92548e">
              Det är ökad välfärd och livskvalitet, Anders G Högmark, inte
              sänkt skatt.
            </seg>
          </u>
          <note type="speaker" n="e3bfb61b">
            Anf. 16 ANDERS G HÖGMARK (m) replik:
          </note>
          <u who="unknown" xml:id="i-ce22558f8e84394c-2" n="c87a155a">
            <seg n="91aaf0cb">
              Herr talman! Jag kan inte se något motsatsförhållande mellan
              ökad välfärd och sänkt skatt.
            </seg>
            <seg n="d4cfd8b4">
              Jag vill bara konstatera att jag är helt övertygad om att väldigt
              många fler människor i Sverige ute i arbetslivet, i privat och
              offentlig sektor, kanske inte upplever arbetstiden, de 40 timmarna,
              som det stora problemet. Det finns givetvis i livets olika skeden
              en önskan att ha mer flexibilitet Annelie Enochson var inne på
              detta. Småbarnsföräldrar kan ha större behov av det än personer
              i 4050-årsåldern.
            </seg>
            <seg n="3baae3a3">
              Men det avgörande för ohälsotalen är många gånger, herr talman,
              om man trivs med att jobba. Jag tror att alla kan vittna om detta
              överallt, att när man trivs med arbetet, med arbetskamrater och
              med arbetsuppgifter och upplever att man gör en bra och nyttig
              insats för sina medmänniskor eller för verksamheten rent allmänt
              är inte arbetstiden det avgörande.
            </seg>
            <seg n="1151c56f">
              Har man dessutom möjlighet att generera sin egen försörjning
              och bidra till den allmänna välfärden med arbete och bra arbete,
              tror jag att de flesta människor upplever det som välfärd. Det
              är därför vi moderater reagerar mot det generella kravet på en
              sänkning av arbetstiden.
            </seg>
            <seg n="34b669b5">
              Jag utesluter inte, herr talman, att det finns människor för
              vilka i olika skeden av livet en förkortad arbetstid kan vara
              en fördel, medicinskt eller socialt. Men det stora att alla ska
              sträva efter en sänkning mot 30 timmar är en felaktig signal i
              ett åldrande Sverige, där vi behöver dra nytta av varje människas
              erfarenhet och vilja att arbeta, ge dem vettiga och trivsamma
              arbetsförhållanden, definierade arbetsuppgifter och trivsel. Jag
              är övertygad om att flertalet kommer att uppskatta att arbeta
              till sin egen försörjning och bidra till andras.
            </seg>
            <seg n="6b17fa7f">
              Jag tycker att det är osolidariskt att människor som normalt
              sett skulle kunna göra en insats på 4045 timmar i veckan mest
              funderar över hur man ska förkorta sin arbetstid, när det finns
              så stora behov inom den offentliga sektorn, den gemensamma sektorn,
              för att klara människor som inte kan jobba trots att de skulle
              vilja jobba. Det är osolidariskt att generellt friska människor
              i sina bästa år ska sänka sin arbetstid.
            </seg>
          </u>
          <note type="speaker" n="da43015b">
            Anf. 17 ULF HOLM (mp) replik:
          </note>
          <u who="Q520956" xml:id="i-c078b221e548c9a3-6" n="f80c1d0b">
            <seg n="b0cef03f">
              Herr talman! Jag hoppas att talmannen, precis som jag, noterar
              att Anders G Högmark och Moderaterna nu tar steg mot att erkänna
              att det finns grupper i samhället som behöver sänkt arbetstid.
              Jag hoppas då att det är en öppning för att vi ska ha den utvecklingen
              och inte, som Moderaterna hittills har gjort, stänga alla dörrar
              och näst intill kräva att vi ska arbeta mer. Jag tror att det
              är nödvändigt att sänka arbetstiden, normalarbetstiden.
            </seg>
            <seg n="101bdd6f">
              Men visst har Anders G Högmark rätt på några punkter. Det är
              också viktigt att titta på arbetstidens organisering på företagen.
              Ett bra exempel, som vi gärna kan lyfta upp, är 33-modellen, som
              fungerar på många arbetsplatser och som har ökat trivseln. Det
              gör också att människor tycker att det är roligare att jobba.
              Man orkar mer, och sjukfrånvaron minskar. Det blir, om jag nu
              ska använda ekonomiska termer, ett effektivare arbete med ökad
              produktivitet. Vi kan se ökad produktivitet på många sätt, och
              jag ser den ökade arbetsglädjen för arbetarna. Men vi kan också
              se det i ekonomiska termer. Det ska vi fortsätta att jobba med.
              Vi måste hitta bättre sätt att organisera arbetet.
            </seg>
            <seg n="e9b3103d">
              Därför inväntar jag med glädje de förslag som Socialdemokraterna,
              Vänstern och Miljöpartiet kommer att ta fram i de här frågorna.
              Jag hoppas bland annat att många företag kan utnyttja 33-modellen,
              som har fått väldigt stor uppmärksamhet och varit lyckad på många
              platser. Jag tror att den modellen kan införas på än fler platser,
              och då når vi än en gång målet om ökad livskvalitet för människor.
              Det ska vara skoj att jobba. Det ska inte kännas på morgonen att
              jag vill inte. Det är målet.
            </seg>
          </u>
          <note type="speaker" n="af98e9b9">
            Anf. 18 LAILA BJURLING (s):
          </note>
          <u who="Q4939220" xml:id="i-5b85c822d030a13b-0" n="eec7132e" next="i-234367878fdbc1da-0">
            <seg n="f25b547a">
              Herr talman! För oss socialdemokrater är det av allra största
              vikt att värna om den svenska modellen på arbetsmarknaden, den
              modell som innebär att parterna reglerar rättigheter och skyldigheter
              i kollektivavtal. Genom det arbetssättet har vi uppnått en stor
              respekt för parternas olika utgångspunkter och också kunnat anpassa
              de arbetsrättsliga lagarna till de specifika förhållanden som
              gäller i varje bransch för sig. Det arbetssättet har också lett
              till att vi har mycket få vilda konflikter i Sverige. Både arbetsgivare
              och arbetstagare respekterar träffade avtal. Så vill vi socialdemokrater
              att det ska fortsätta att vara även framöver, och det är också
              den ståndpunkt Sverige krävt gehör för som medlem i EU.
            </seg>
            <seg n="d08d496c">
              Det är mot den bakgrunden vi ska se dagens förslag till tydligare
              genomförande av EG:s arbetstidsdirektiv.
            </seg>
            <seg n="361e4f5c">
              Redan 1996 infördes en regel i svensk arbetstidslag som innebar
              att kollektivavtalen inte fick tillämpas i strid med EG:s arbetstidsdirektiv,
              den så kallade EG-spärren. Från vår sida ansåg vi även då att
              parterna, genom kollektivavtal, var bäst på att anpassa sina regler
              utifrån de olika behov som finns i olika branscher.
            </seg>
            <seg n="4a2afc07">
              Dessvärre var inte EG-kommissionen överens med Sverige i den
              frågan. De har krävt att vi ändrar vår lag på vissa punkter och
              har till och med väckt talan mot Sverige i EG-domstolen för att
              vi inte har genomfört arbetstidsdirektivet. Därför har vi i dag
              ett förslag om ett tydligare genomförande av direktivet på riksdagens
              bord.
            </seg>
          </u>
          <note n="e6484c37">
            Ändringarna handlar, som sagts tidigare, om bestämmelser om högst
            48 timmars genomsnittlig veckoarbetstid, 11 timmars sammanhängande
            dygnsvila, arbetstid för nattarbetande och kompensationsledighet
            vid tillfälliga undantag från veckoviloregeln.
          </note>
          <u who="Q4939220" xml:id="i-234367878fdbc1da-0" n="eec7132e" prev="i-5b85c822d030a13b-0">
            <seg n="f7bd94b5">
              Vissa verksamheter kan undantas från de nya reglerna. Det handlar
              om verksamheter som är av sådant slag att, som det heter i propositionen,
              konflikt inte kan undvikas med arbetstidsdirektivet, till exempel
              inom försvar, polis och skyddsarbete.
            </seg>
            <seg n="d91b54ad">
              EG-direktivet säger ingenting om jourarbetstid, Annelie Enochson,
              som vi har i den svenska arbetstidslagstiftningen. Men EG-domstolen
              har prövat begreppet i ett antal domar och kommit fram till att
              all så kallad jourtid som tillbringas på arbetsplatsen ska betraktas
              som arbetad tid när genomsnittlig arbetstid ska beräknas. Det
              gäller alltså redan i dag, även utan de förändringar av arbetstidslagen
              som vi nu diskuterar.
            </seg>
            <seg n="3274efa0">
              Dessa domar har ställt till en del bekymmer inom framför allt
              sjukvården och omsorgsverksamheter, där det ofta förekommer att
              personalen har vilande jour, det vill säga att de finns till hands
              på arbetsplatsen om de skulle behövas annars kan de sova.
            </seg>
            <seg n="5756b775">
              Problemet med vilande jour har gjort att arbetstidsdirektivet
              nu, som vi har hört här tidigare, är föremål för översyn på EU-nivå.
              Men det lär dröja något eller kanske några år innan det blir färdigbehandlat,
              och utskottet instämmer i regeringens bedömning att Sverige inte
              kan vänta med dagens beslut tills nästa direktiv eventuellt kommer
              fram.
            </seg>
            <seg n="54e4d096">
              I det här betänkandet behandlas också ett antal motioner som
              har väckts under allmän motionstid. I de allra flesta motionerna
              tas frågor upp som Knasutredningen, Kommittén för nya arbetstids-
              och semesterregler, har behandlat och lagt fram förslag om. Det
              handlar om förkortad arbetstid, starkare inflytande för arbetstagaren
              när det gäller arbetstidens längd och förläggning, och det handlar
              om möjligheten att använda intjänad semester som timbank, det
              vill säga att kunna ta ut delar av semestern som enstaka timmar.
              Jag var själv med i den utredningen och känner stor sympati för
              många av de här motionerna, men eftersom utredningen bereds inom
              Regeringskansliet vill utskottet avvakta regeringens förslag och
              finner ingen anledning att i dag göra några tillkännagivanden.
            </seg>
            <seg n="598f71cd">
              När det gäller arbetstidsförkortning vill även jag påminna om
              den överenskommelse som vi socialdemokrater har gjort med Vänsterpartiet
              och Miljöpartiet om att göra ett försök med arbetstidsförkortning.
              Det kan tyckas lite onödigt med ytterligare ett försök med kortare
              arbetstid. Men problemet med tidigare försök har många gånger
              varit att det har varit för få deltagare i försöken och att det
              inte går att dra några vetenskapligt hållbara slutsatser om konsekvenserna
              av arbetstidsförkortningen.
            </seg>
            <seg n="c6ae02a6">
              Nu har Arbetslivsinstitutets forskare fått uppdraget att rigga
              ett försök som följer alla regler för vetenskaplighet. På så sätt
              hoppas vi få svar på frågan om en kortare arbetsdag ger bättre
              hälsa eller inte. Vi hoppas också få svar på frågan om en kortare
              arbetsdag ändrar det könsuppdelade arbetet i hemmet och på arbetsplatsen.
              Försöket ska pågå i två år, och startar nu under första kvartalet
              2005. En av de arbetsplatser som ingår i det här försöket är parkeringskontoret
              i min hemkommun Eskilstuna, så det ska jag följa extra noga.
            </seg>
            <seg n="2e720d2d">
              En sista fråga, herr talman, som jag vill ta upp gäller motioner
              där man föreslår rätt till partiell ledighet för äldre. Även den
              frågan har diskuterats i ett antal utredningar, bland annat Senior
              2005 och Knas. I det här sammanhanget vill jag säga att den äldre
              arbetskraften självklart är en resurs det borde vi inte ens behöva
              säga från riksdagens talarstol. Men den fråga som ska ställas
              är om rätten att ta ut ålderspension på deltid också ska förknippas
              med rätt att vara tjänstledig på deltid. Ska kravet för att få
              vara ledig vara förknippat med ett krav på att ta ut ålderspension
              eller inte? Skulle en rätt till nedtrappning för äldre innebära
              att fler orkar jobba efter 65 år, eller skulle det innebära att
              de som har en bra pensionsförsäkring kan sluta jobba ännu tidigare
              än de tänkt? Regeringen har gett en utredare i uppdrag att föreslå
              hur en lag om partiell tjänstledighet för arbetstagare som önskar
              gå ned i arbetstid skulle kunna utformas. Det uppdraget ska redovisas
              senast den 1 december i år. Inte heller i denna fråga är utskottet
              berett att föregripa resultatet av den beredning som pågår.
            </seg>
            <seg n="a28ff82d">
              Herr talman! Med de här orden vill jag yrka bifall till utskottets
              förslag.
            </seg>
          </u>
          <note type="speaker" n="1c5d889e">
            Anf. 19 ANNELIE ENOCHSON (kd) replik:
          </note>
          <u who="Q4768959" xml:id="i-995a72549bdac140-2" n="abb79934">
            <seg n="394a4226">
              Herr talman! När nu Socialdemokraterna har valt att genomföra
              en detaljerad lagstiftning som går långt längre än vad direktivet
              kräver har jag två frågor till Socialdemokraterna. Den första
              är: Vad kommer regeringens förslag om 48-timmarsregel att innebära
              för fiskarna? Kommer det att innebära att fiskebåtarna måste ha
              dubbla fiskelag? Det är en fråga.
            </seg>
            <seg n="60c93d44">
              Den andra frågan är: Vad kommer det att innebära i kostnader
              för kommuner och landsting när jourtiden ska räknas in i arbetstiden?
              Även här blir det dubbla lag.
            </seg>
            <seg n="443d3e62">
              Detta skulle jag vilja ha svar på.
            </seg>
          </u>
          <note type="speaker" n="d148305f">
            Anf. 20 LAILA BJURLING (s) replik:
          </note>
          <u who="Q4939220" xml:id="i-d068450e638855c5-0" n="eec7132e">
            <seg n="f3fc4bde">
              Herr talman! Som jag sade i min inledning har vi försökt från
              Sveriges sida att göra ett enklare genomförande av EG:s arbetstidsdirektiv
              genom att i vår nuvarande lagstiftning skriva in det vi kallar
              för EG-spärren, det vill säga att kollektivavtal inte får träffas
              eller användas i strid med EG:s arbetstidsdirektiv. Men det har
              inte godkänts. EG-kommissionen har inte godkänt det enklare sättet
              att genomföra direktivet. Då har vi fått krypa till korset och
              införa de delar som EG-kommissionen har krävt för att vi inte
              ska bli fällda i domstolen.
            </seg>
            <seg n="170a8f43">
              I praktiken gör inte den här förändringen någon större skillnad
              för de arbetstagare som finns på svensk arbetsmarknad. Det handlar
              om att det finns en begränsning i veckoarbetstiden, men detta
              kan också genomsnittsberäknas. Det handlar om att man ska ha rätt
              att vila. Elva timmar på ett dygn ska man få ha en vila. Det är
              inga orimliga krav, kan vi socialdemokrater tycka. Sedan kan det
              finnas vissa branscher där man behöver anpassa det här, göra en
              genomsnittsberäkning över en längre tid. Det kan man komma överens
              om att göra i ett kollektivavtal. Så begränsningstiden på 48 timmar
              behöver inte handla om en vecka. Det kan vara fyra månader. Det
              kan vara ända upp till ett år, om man skulle komma överens om
              det. Det är alltså inget stort problem i den delen.
            </seg>
          </u>
          <note type="speaker" n="3b6d0c76">
            Anf. 21 ANNELIE ENOCHSON (kd) replik:
          </note>
          <u who="Q4768959" xml:id="i-995a72549bdac140-3" n="abb79934">
            <seg n="1863cd3e">
              Herr talman! Jag kommer från västkusten, och det är ett stort
              problem. Om man är tvungen att ha dubbla fiskebåtsbesättningar
              kommer det att bli katastrof för svensk fiskenäring. Därför skulle
              jag vilja ha mer klara besked än att man säger att det inte är
              ett problem. Det är helt fel perspektiv.
            </seg>
            <seg n="fafaf966">
              Sedan undrar jag fortfarande över det här med kostnader. Vad
              innebär det för kommun och landsting när man nu har valt att gå
              längre än vad direktivet säger? Jag skulle vilja ha ett svar.
              Har man tittat igenom detta? Jag och vi i alliansen tror nämligen
              att det kommer att innebära mycket kostnader att vara tvungen
              att ha extra folk, eftersom jourtiden räknas in i arbetstid.
            </seg>
            <seg n="a65368dc">
              Jag skulle vilja ha ett svar på det här. Vad innebär detta i
              kostnader?
            </seg>
          </u>
          <note type="speaker" n="eb6f2ed2">
            Anf. 22 LAILA BJURLING (s) replik:
          </note>
          <u who="Q4939220" xml:id="i-d068450e638855c5-1" n="eec7132e">
            <seg n="e19e7260">
              Herr talman! Annelie Enochson har tydligen inte uppfattat att
              det här med jourtid inte har med lagen att göra. Det har inte
              något med lagen att göra, inte det nuvarande EG-direktivet, som
              det ser ut i dag, och inte den förändring som vi nu föreslår att
              vi ska göra i vår nuvarande arbetstidslag. Där nämns inte jourtiden.
            </seg>
            <seg n="493b9322">
              Det är domstolen som har bestämt att redan i dag oavsett vilket
              beslut vi tar i dag i riksdagen, oavsett vad vi bestämmer oss
              för är jourtid att betrakta som arbetstid. Det är ingenting som
              vår lag kan göra vare sig det ena eller andra åt, utan det är
              en domstol som har beslutat det. Det blir väldigt krångligt, framför
              allt för sjukvården och omsorgen, som jag sade redan i mitt inledningsanförande.
              Jag har inget exakt krontal när det gäller det, men det här gäller
              oavsett vad vi tar för beslut i dag. Det vill jag understryka.
            </seg>
          </u>
          <note type="speaker" n="3691cb39">
            Anf. 23 MARGARETA ANDERSSON (c) replik:
          </note>
          <u who="Q4935882" xml:id="i-3ef54e17e5b5fbd9-1" n="bcef2da1">
            <seg n="73d55669">
              Herr talman! Jag skulle vilja gå in på frågan om minskad arbetstid,
              förkortad arbetstid, flexibilitet och sådana saker.
            </seg>
            <seg n="5c557a38">
              Som vi ser har Socialdemokraterna ett samarbete med Vänsterpartiet
              och Miljöpartiet. De två partierna är väldigt angelägna om att
              sänka veckoarbetstiden till 35 eller 30 timmar. Däremot redovisas
              ganska många flexibilitetsförsök där olika företag har kommit
              överens med sina arbetstagare om att hitta andra arbetstidsmått
              som har fungerat. Då kan man fatta beslut om kollektivavtal med
              den befintliga lagstiftning som vi har i dag.
            </seg>
            <seg n="306ad1fe">
              Hur ser Socialdemokraterna på möjligheten att göra detta inom
              nuvarande lagstiftning, utan att påtvinga någon en förkortad arbetstid?
              Ska man göra på det sättet? Tror Socialdemokraterna att flexibiliteten
              går att genomföra på ett sätt som också gynnar den svenska modellen,
              att man beslutar i kollektivavtal om sådana frågor?
            </seg>
          </u>
          <note type="speaker" n="24a9baba">
            Anf. 24 LAILA BJURLING (s) replik:
          </note>
          <u who="Q4939220" xml:id="i-d068450e638855c5-2" n="eec7132e">
            <seg n="6b6682af">
              Herr talman! När det gäller den kortare arbetstiden, en generell
              förkortning av arbetstiden i form av sänkt veckoarbetstid, har
              Socialdemokraterna inte något förslag i den frågan. Vi har en
              utredning som jag har pratat om tidigare, Knasutredningen, som
              har lagt fram förslag om en generell förkortning av arbetstiden
              genom att man har fem lediga dagar. Varje individ ska då få fem
              lediga dagar som kan läggas i en arbetstidsbank och disponeras
              efter den enskilda individens behov. Det är den delen som vi har
              i förslag, som ligger på regeringens bord, från en utredning.
            </seg>
            <seg n="e07b0244">
              Om vi pratar om arbetstidsförkortning kan det däremot vara så
              vi vet inte att det blir mer produktion med kortare arbetstid.
              Därför har vi nu lagt upp det här försöket med arbetstidsförkortning
              som jag redovisade för er. Vi ska följa det här ordentligt, vetenskapligt.
              Kan vi få mer produktionstid om vi jobbar kortare på grund av
              att sjukfrånvaron blir så mycket lägre? Det finns en hel del tecken
              på det i de undersökningar och i de experiment och den försöksverksamhet
              som har gjorts tidigare. Ulf Holm nämnde några stycken här i talarstolen.
              Det handlar om 33-systemen och de arbetstidsförändringar som man
              har gjort på Toyota. Det finns många exempel på företag som på
              eget initiativ har insett att deras produktion mår bättre av att
              ha en kortare arbetstid.
            </seg>
            <seg n="aa2f601f">
              Det är givetvis jättebra om man gör det. Det finns också grupper
              som inte kommer i åtnjutande av det, som inte har den styrkan
              på arbetsmarknaden och som också behöver ha lite mer flexibilitet
              i sin verksamhet. Det är de grupperna som behöver ha stöd genom
              lagändringar. Det är därför som vi diskuterar förslaget om extra
              tidbank även för grupper som kanske inte har samma styrka i kollektivavtalet.
              Det är det arbetstidslagstiftningen hela tiden handlar om. Det
              är inte främst fråga om att lägga sig i arbetstiden utan om att
              ha en arbetsmiljöram för att arbetstagare inte ska utnyttjas på
              arbetsmarknaden. Det är därför vi har regler om arbetstidens både
              längd och förläggning. Men för dem som vill införa bättre avtal,
              bättre reglering för arbetstagare än vad lagen reglerar i dag
              finns det inga som helst hinder.
            </seg>
          </u>
          <note type="speaker" n="54f7d39a">
            Anf. 25 MARGARETA ANDERSSON (c) replik:
          </note>
          <u who="Q4935882" xml:id="i-3ef54e17e5b5fbd9-2" n="bcef2da1">
            <seg n="5a896844">
              Herr talman! Friåret är utnyttjat av väldigt många arbetstagare
              inom den offentliga sektorn. Där upplever man många gånger att
              man har en tuff arbetstid. Kvinnor löser det problemet ofta med
              att betala själva. De har deltidstjänst och får inte betalt för
              mer. Men på Toyota fick de behålla sin heltidslön trots att de
              jobbar sex timmar. Det har genomförts försök bland annat i Kiruna
              med att sänka arbetstiden för Kommunals medlemmar. Hur ser Laila
              Bjurling på detta? Skulle en generell arbetstidsförkortning underlätta
              för de här kvinnorna? Eller skulle det ändå vara så att de kvinnodominerade
              yrkena kommer i strykklass både ekonomiskt och när det gäller
              arbetstidens förläggning och dylikt?
            </seg>
          </u>
          <note type="speaker" n="732a215e">
            Anf. 26 LAILA BJURLING (s) replik:
          </note>
          <u who="Q4939220" xml:id="i-d068450e638855c5-3" n="eec7132e">
            <seg n="56c715ca">
              Herr talman! Nu kom Margareta Andersson in på en fråga som verkligen
              är en skamfläck på Sveriges karta, och det är kvinnolönerna, hur
              vi behandlar kvinnodominerade sektorer lönemässigt. Det ligger
              kanske lite utanför debatten om arbetstidsdirektivet. Jag tar
              den debatten gärna någon annan gång, Margareta, för det är väldigt
              hemskt att se det.
            </seg>
            <seg n="08e5a954">
              Om kvinnor däremot känner att de måste ha lite kortare arbetstid
              än 40 timmar i veckan därför att de har hela ansvaret för hem,
              barn, släkt och mycket annat socialt runtomkring, då är det väl
              bra om de avtalsvägen kan komma fram till att ta ut en del av
              den tillväxt som finns i form av kortare arbetstid. Jag tror att
              hela svenska folket skulle må mycket bättre om de hade lite större
              möjligheter att även fortsättningsvis ta ut välfärdsökningar i
              kortare arbetstid. Det har vi ju gjort traditionellt under många
              år. Det är alltid tillväxten som måste betala sådana här saker.
            </seg>
            <seg n="b6e87a7d">
              I Knasutredningen, som har nämnts här många gånger, har Konjunkturinstitutet
              gjort en prognos som sträcker sig ganska långt fram i tiden. Den
              visar en mycket kraftig höjning både av den offentliga konsumtionen
              och av den privata konsumtionen framöver. Då är det naturligtvis
              inget fel om man väljer att i stället för att höja den privata
              konsumtionen i form av mer prylar, kanske bättre boende eller
              nyare bilar ta ut det i form av kortare arbetstid. Det har jag
              absolut ingenting emot.
            </seg>
          </u>
          <note type="speaker" n="fe789a16">
            Anf. 27 ANDERS WIKLUND (v):
          </note>
          <u who="Q4753949" xml:id="i-0378a3e310786417-0" n="fdceab5c">
            <seg n="e956d521">
              Herr talman! Jag ska helt kort beröra arbetstidsdirektivet, och
              jag har några synpunkter på de invändningar som de borgerliga
              rest mot direktivet och också frågan om arbetstidsförkortning
              och arbetstidens förläggning.
            </seg>
            <seg n="66dc611f">
              Vi kan konstatera att direktivet, som vi ska fatta beslut om
              i dag, är från 1996. Vi är alltså ungefär nio år för sent ute,
              som man kan uttrycka det. Men bättre sent än aldrig, tycker jag.
              Under tiden har EU-kommissionen dessvärre slagit ned på Sverige
              och väckt talan i domstol mot Sverige för att vi inte har implementerat
              direktivet på ett korrekt sätt. Vad man än tycker om det har vi
              inget val, det ska implementeras. Med dagens beslut i denna kammare
              kommer vi att göra EU-kommissionen nöjd, åtminstone på den punkten,
              föreställer jag mig.
            </seg>
            <seg n="1d964955">
              Om riksdagen ställer sig bakom utskottsmajoritetens förslag får
              vi en arbetstidslagstiftning i Sverige som är mera heltäckande
              och något mera restriktiv sett till vad som är ett möjligt arbetstidsuttag.
              Främst är det arbetstidsuttaget per dygn och per vecka som begränsas
              med direktivet jämfört med nuvarande arbetstidslagstiftning. Sett
              över längre tidsperioder är det väldigt små skillnader.
            </seg>
            <seg n="09cff616">
              Det är alltså arbetstidsuttaget per dygn och vecka som är det
              materiella skarpa innehållet i kommissionens direktiv. Per dygn
              reduceras möjligt arbetstidsuttag från 19 till 13 timmar, per
              vecka från 107 timmar till 77 timmar. Då kan man säga att arbetstidslagens
              funktion av skyddslagstiftning skärps. Jag vill hävda att det
              sker utan att det påverkar förutsättningarna negativt för flexibla
              arbetstidslösningar i arbetslivet.
            </seg>
            <seg n="6e661a0a">
              Jag vill höra om någon kan hävda att 13 timmar per dygn eller
              77 timmar per vecka skulle inskränka på verksamheternas behov
              av flexibilitet i arbetstiderna. Jag tycker att förslaget är ganska
              välbalanserat. Samtidigt som man tillåter en hög grad av flexibla
              lösningar skärper man gränserna för hur mycket arbetstid som får
              tas ut per dygn och per vecka. Det tas inga jättekliv, det är
              inga dramatiska förändringar. Men det innebär trots allt ett steg
              i rätt riktning, inte minst mot bakgrund av de höga sjuktal som
              vi har i Sverige och ett arbetsliv som blir alltmera pressande.
            </seg>
            <seg n="061b7a39">
              Jag tycker att det är bra att vi i dag ska fatta beslut om att
              implementera direktivet och de här begränsningarna. Men det tycker
              inte alliansen. Då undrar jag varför.
            </seg>
            <seg n="c6884d23">
              I fyrpartimotionen från de borgerliga finner man att ett skäl
              som anförs är den pågående översyn av direktivet som EU-kommissionen
              har tagit initiativ till. Det tycker jag är ett mycket märkligt
              argument. Vi har att implementera ett gällande direktiv från 1996.
              Att man har en översyn av direktivet, som så småningom kanske
              resulterar i förändringar om något år, innebär inte att det direktiv
              som gäller i dag sätts ur spel. Dessutom har kommissionen faktiskt
              väckt talan mot Sverige.
            </seg>
            <seg n="b9bfb935">
              Menar alliansen att vi ska vägra? Är det det ni föreslår? Är
              obstruktionslinjen i så fall någonting som alliansen mera allmänt
              och generellt förespråkar som en linje för Sverige att hålla i
              förhållande till EU-direktiv också i framtiden? Det vore intressant
              att få höra.
            </seg>
            <seg n="33c63888">
              Ett annat skäl som anförs i motionen är att fyrpartiklövern anser
              att förslagen är för långtgående. Då är min fråga: Är det begränsningen
              av möjligt arbetstidsuttag som bekymrar? Det är ju det som är
              det skarpa materiella innehållet. Menar alliansen att 13 timmar
              per dygn i stället för 19 och 77 timmar per vecka i stället för
              109 är för långtgående? Var skulle i så fall alliansen vilja lägga
              sig?
            </seg>
            <seg n="a7f72276">
              Frågorna om kortare arbetstider och arbetstagarnas inflytande
              är också viktiga. Jag ska helt kort beröra frågan om arbetstagarnas
              inflytande och hur alliansen ser på de här frågorna. Jag utgår
              från att riksdagen senare under den här mandatperioden kommer
              att få ta ställning till skarpa förslag när det gäller det här.
            </seg>
            <seg n="284f6121">
              Jag noterar att det i de borgerliga motionerna i de här ärendena
              både hos Folkpartiet och hos Kristdemokraterna faktiskt finns
              öppningar mot Knasutredningens håll; i alla fall principiellt
              när det gäller kortare arbetstid och fler lediga dagar säger de
              borgerliga nej.
            </seg>
            <seg n="475edf5a">
              Men det finns öppningar när det gäller sådana principiella lösningar
              som timbanker och ett ökat arbetstagarinflytande över arbetstidens
              förläggning helt i linje med det som Knaskommittén föreslår. Det
              tycker jag är jättebra. Det ökar förutsättningarna för att vi
              så småningom ska kunna komma fram den vägen.
            </seg>
            <seg n="b0754e8a">
              Fast när man studerar Moderaternas motion öppnar sig en avgrund,
              inte bara mellan det rödgröna laget som jag representerar och
              Moderaterna utan också mellan Moderaterna och resten. De vill
              nämligen ta bort normen för veckoarbetstid och i stället se en
              utveckling där arbetstidens omfattning och förläggning bestäms
              genom individuella avtal mellan enskilda arbetstagare och arbetsgivare.
              Som om enskilda arbetstagare och arbetsgivare vore jämbördiga
              parter på arbetsmarknaden!
            </seg>
            <seg n="58fa3d93">
              Detta innebär förstås att Moderaterna inte är med i matchen.
              När vi andra pratar om att öka inflytandet för arbetstagarna över
              arbetstidens förläggning vill Moderaterna öka maktlösheten för
              arbetstagarna. Vad säger resten av alliansen om Moderaternas idéer?
              Det skulle jag också gärna vilja veta.
            </seg>
            <seg n="eeb70e97">
              Herr talman! Vad lär man av detta? En lärdom är att det inte
              är lätt att byta hatt över en natt. Från storfinansens företrädare
              till arbetarklassen är vägen både lång och mödosam. Uppenbarligen
              har Moderaterna en hel del kvar att göra.
            </seg>
            <seg n="a50c3cf4">
              Med dessa ord vill jag yrka bifall till utskottsmajoritetens
              förslag.
            </seg>
          </u>
          <note n="8106117d">
            Överläggningen var härmed avslutad.
          </note>
          <note n="0c35d97f">
            6 § Förbättrad kontroll av rättsliga biträdens ersättningsanspråk
          </note>
          <note n="22d80564">
            Föredrogs
          </note>
          <note type="speaker" n="b2cafbf1">
            Anf. 28 INGEMAR VÄNERLÖV (kd):
          </note>
          <u who="Q6032157" xml:id="i-25d2bcef3cf8ceb8-0" n="27c50ebe">
            <seg n="ade2b6a4">
              Herr talman! Eftersom jag inte är advokat kan jag ha lite synpunkter
              på det här betänkandet.
            </seg>
            <seg n="5094ae76">
              I regeringens proposition som ligger till grund för det här betänkandet
              föreslås att rätten att överklaga beslut som fattas av domstolar
              och andra myndigheter angående bland annat ersättning av allmänna
              medel till rättsliga biträden, den så kallade talerätten, flyttas
              från Domstolsverket till Justitiekanslern. Kristdemokraterna är
              emot det, och vi är inte ensamma. Flera tunga remissinstanser
              har ifrågasatt detta, till exempel Riksdagens ombudsmän, Regeringsrätten
              och Sveriges Domareförbund för att nämna några. Även Lagrådet
              har starkt ifrågasatt överföringen av kontrollfunktionen till
              Justitiekanslern.
            </seg>
            <seg n="c550109d">
              Kristdemokraterna anser att Justitiekanslern genom regeringens
              förslag kan komma att i vissa fall få dubbla roller som företrädare
              för staten. Mot förslaget kan även anföras, vilket Lagrådet har
              gjort, att uppgiften som granskare av ersättningar inte är förenlig
              med Justitiekanslerns exklusiva tillsynsroll och dess kvalificerade
              uppgifter. Mot den bakgrunden är regeringens förslag inte tillfyllest.
              Kristdemokraterna anser därför att i förslaget bör avslås i denna
              del.
            </seg>
            <seg n="d5245b1d">
              Skälen som Domstolsverket åberopar för att inta en mer passiv
              hållning i fråga om talerätten framstår som konstruerade. Man
              säger sig inte vilja försämra verkets relation till domstolarna.
            </seg>
            <seg n="8c18c5d4">
              Herr talman! Man frestas nästan att utbrista: Skulle detta vara
              något slags eftertankens kranka blekhet som plötsligt gör sig
              gällande hos Domstolsverket? Jag har under de senaste åren besökt
              och varit i kontakt med många tingsrätter i Västra Götaland inför
              alla organisationsförändringarna där. Inte har Domstolsverket
              då haft några betänkligheter över sin relation till domstolarna.
              Verkets så kallade idéskisser över hur förändringar skulle kunna
              genomföras har inte varit annat än förklädda påbud.
            </seg>
            <seg n="dfc8d75c">
              Riksdagen har uttalat att Domstolsverket ska tillhandahålla kvalificerad
              service åt domstolarna i administrativa frågor (bet. 2000/01:JuU29).
              Domstolsverket har dragit på sig åtskillig kritik för brister
              i denna serviceskyldighet. Till exempel har verket, trots upprepade
              påpekanden, underlåtit att verka för att en väl fungerande organisation
              av vikarier för domarna kommit till stånd. Hade den frågan varit
              löst hade de små tingsrätterna haft en bättre ställning.
            </seg>
            <seg n="1eb71862">
              Det hade varit mer naturligt att regeringen hade skapat bättre
              förutsättningar för Domstolsverket att fullgöra sina granskningsuppgifter
              än att låta Justitiekanslern ta hand om dem.
            </seg>
            <seg n="b78bab5e">
              Herr talman! Man blir betänksam när man ser hur utskottsmajoriteten
              krumbuktar sig för att dels tycka som vi kristdemokrater, dels
              lyda regeringen. Majoriteten håller med oss om att Justitiekanslern
              kan komma att få dubbla roller som företrädare för staten i vissa
              fall, men man tycker tydligen inte att det gör något.
            </seg>
            <seg n="079ba11c">
              Herr talman! Det förfaringssättet skulle jag vilja kalla för
              en judiciell förtunning en förtunning av de begrepp som vi tidigare
              ansåg orubbliga, till exempel att förhindra system som kan skapa
              dubbla roller. Att med öppna ögon gå in i denna typ av förflackning
              kan på sikt leda vart som helst.
            </seg>
            <seg n="5be3521c">
              Utskottsmajoriteten skriver i betänkandet: Det torde vara uteslutet
              att Justitiekanslern inte skulle kunna hantera en intressekonflikt
              på ett korrekt sätt. Det enda som här borde vara uteslutet är
              att Justitiekanslern över huvud taget hamnar i intressekonflikter
              där han sitter på två stolar.
            </seg>
          </u>
          <note n="d233fc05">
            Herr talman! Slutligen yrkar jag bifall till reservation nr 1.
          </note>
          <note type="speaker" n="c97d834a">
            Anf. 29 BRITTA LEJON (s):
          </note>
          <u who="Q4961658" xml:id="i-31bfa940e2485f4e-0" n="7c428f93">
            <seg n="e3e1bde8">
              Herr talman! Riksdagen har i dag att debattera och besluta om
              en förbättrad kontroll av rättsliga biträdens ersättningsanspråk.
              Bakgrunden till regeringens förslag är att samhällets resurser
              är begränsade och att de anslag som finns måste användas effektivt.
              Det är viktigt att ersättningar av olika slag kan kontrolleras
              på ett effektivt och ändamålsenligt sätt.
            </seg>
            <seg n="4fd0be4a">
              Mellan åren 1997 och 2003 har utgifterna för offentliga försvarare
              i Sverige stigit med 39 %. Under samma tid har utgifterna för
              målsägarbiträden stigit med 131 %.
            </seg>
            <seg n="05d7d350">
              Förslaget om nya kontrollmekanismer, som den här propositionen
              och det här betänkandet berör, ska inte ses som uttryck för en
              misstro mot rättsliga biträden och deras rättmätiga ersättningar.
              I stället handlar det helt enkelt om en naturlig strävan efter
              ett optimalt resursutnyttjande av våra gemensamma skattemedel.
            </seg>
            <seg n="43b7e1ee">
              Ett väl fungerande ersättningssystem skapar också förutsättningar
              för ett fortsatt högt förtroende hos allmänheten för de rättsliga
              biträdena och deras verksamhet.
            </seg>
            <seg n="685ba732">
              Vissa åtgärder har redan tidigare vidtagits inom ramen för den
              existerande kontrollen, men det finns fortfarande en rad förhållanden
              som försvårar en tillräckligt effektiv kontroll och granskning.
            </seg>
            <seg n="a2ebd1f8">
              I dag har Domstolsverket rätten och ansvaret att överklaga beslut
              om rättshjälp. Man har rätt att överklaga bland annat ersättning
              av allmänna medel till försvarare, målsägarbiträden och vittnen.
              Denna talerätt utövas inte i dag på ett önskvärt sätt. Relativt
              begränsade resurser på Domstolsverket anslås för detta ändamål,
              och antalet överklaganden har också sjunkit avsevärt under senare
              år.
            </seg>
            <seg n="af2259bb">
              Ungefär 3 500 ersättningsbeslut rapporteras årligen till Domstolsverket,
              som i dag i ungefär 1020 ärenden per år överklagar skäligheten
              i ersättningarna.
            </seg>
            <seg n="1086628a">
              Regeringen har gjort bedömningen att ett mer offensivt utövande
              av talerätten förutsätter att ansvaret för densamma flyttas från
              Domstolsverket till någon annan myndighet. Regeringen föreslår
              att ansvaret flyttas över till Justitiekanslern. Justitiekanslern
              är den myndighet som primärt har att föra statens talan. Man besitter
              dessutom en stor kunskap om de frågor som talerätten omfattar.
              Den vana och erfarenhet som Justitiekanslern besitter av att driva
              processer är naturligtvis också en tillgång när det gäller att
              identifiera vilka ärenden som bör överklagas.
            </seg>
            <seg n="3fec3fdc">
              En invändning som har framförts mot förslaget, som uttrycks både
              av Lagrådet och av Moderaterna och Kristdemokraterna i sina reservationer,
              är risken att förtroendet för Justitiekanslerns saklighet och
              opartiskhet kan rubbas eftersom myndigheten i vissa fall då har
              att leva upp till dubbla roller. Och det är riktigt att i vissa
              fall kan Justitiekanslern som myndighet komma att få dubbla roller.
              Men för Justitiekanslerns verksamhet gäller, liksom för övrigt
              för alla förvaltningsmyndigheter, regeringsformens regler om saklighet
              och opartiskhet. Dessutom är det redan så i dag att Justitiekanslern
              har att leva upp till ansvaret att förena tillsynsuppgifter med
              partsuppgifter.
            </seg>
            <seg n="cff03c3e">
              Det finns ingen anledning att inte hysa ett stort förtroende
              för att Justitiekanslern också i fortsättningen ska kunna leva
              upp till de högt ställda krav som vi ställer på myndigheten när
              det gäller saklighet och opartiskhet.
            </seg>
          </u>
          <note n="90fda8ca">
            Herr talman! Härmed yrkar jag bifall till utskottets förslag
            till beslut i betänkandet och avslag på reservationerna.
          </note>
          <note type="speaker" n="5b73c564">
            Anf. 30 CARL B HAMILTON (fp):
          </note>
          <u who="unknown" xml:id="i-68cd2f5dc3a703de-1" n="0e87c7f5">
            <seg n="db72f814">
              Herr talman! Johan Pehrson har dessvärre fått mässfall. Jag ber
              att få yrka bifall till Folkpartiets reservation 2 i denna fråga.
            </seg>
          </u>
          <note type="speaker" n="514dff4c">
            Anf. 31 CECILIA MAGNUSSON (m):
          </note>
          <u who="Q4964936" xml:id="i-11e0d20c5d1980ce-0" n="b64f0571">
            <seg n="5e4eadca">
              Herr talman! Ingemar Vänerlöv har vältaligt tagit upp denna viktiga
              fråga, och jag vill göra kompletteringar i vissa delar.
            </seg>
            <seg n="1888e552">
              Frågan om ombud för båda parter i rättsliga ärenden i den proposition
              som vi har att diskutera här i dag är väldigt viktig för rättssamhället
              och den funktion som det ska upprätthålla.
            </seg>
            <seg n="ceda5eed">
              Eftersom vi lever med en alltmer komplicerad juridisk verksamhet
              är dessa biträdens arbete väldigt viktigt för att vanliga människor
              ska kunna ta till vara sina rättigheter. Som sagts är kostnaderna
              för den här tjänsten väldigt höga för skattebetalarna i dag, men
              den är väldigt viktig, och det är viktigt att kontrollen sköts.
              Så har det inte varit hittills. Ambitionen från regeringens sida
              är väldigt viktig, men man drar fel slutsatser.
            </seg>
            <seg n="6cfb70e6">
              Konflikten i dag är inte mellan domstolen och Domstolsverket
              utan mellan det rättsliga biträdet och Domstolsverket. Det är
              på den grunden som vi motsätter oss en överflyttning av talerätten.
            </seg>
            <seg n="fe9be64b">
              Hos Justitiekanslern, som har tillsynsuppgiften i dag, finns
              advokater. Ja, det är helt rätt, men de har ju inte samtidigt
              rätten att ifrågasätta de ersättningar som man faktiskt begär.
              Därför ökar man konflikten.
            </seg>
            <seg n="77afa071">
              Det diskuteras att konflikt skulle uppkomma mellan Domstolsverket
              och domstolarna. Jag, precis som Ingemar Vänerlöv, är inte jurist,
              men jag tror inte att det upplevs som en konflikt mellan åklagare
              och domstolen bara för att en dom överklagas. Det är ju självklart
              att man har rätt att överklaga en dom och att den prövas i en
              högre instans. Det upplevs inte som en konflikt i dag, så det
              skulle vara jättebra om vi kunde få förklarat varför den här konflikten
              är så farlig.
            </seg>
            <seg n="fb08d9b5">
              Det som däremot är illavarslande och farligt är den dagen Justitiekanslern
              beslutar sig för att överklaga en advokats ersättning i ett tryckfrihetsmål,
              ett mål som JK själv har initierat men förlorat och där advokatens
              klient friats. Den dagen kan man börja prata om partiskhet och
              ställningen för Justitiekanslern. Det skulle vara bra att få en
              förklaring hur denna konflikt och denna diskussion ska tacklas.
            </seg>
          </u>
          <note n="d54a1473">
            Därmed, herr talman, står jag bakom och yrkar bifall, som också
            Ingemar Vänerlöv har gjort, till reservation 1 under punkt 1.
          </note>
          <note n="8106117d">
            Överläggningen var härmed avslutad.
          </note>
          <note n="a7bfcb59">
            7 § Ny försäkringsavtalslag
          </note>
          <note n="22d80564">
            Föredrogs
          </note>
          <note type="speaker" n="97b60c4b">
            Anf. 32 PIA NILSSON (s):
          </note>
          <note n="367c8801">
            Herr talman! Jag vill påannonsera lagutskottets betänkande LU4
            Ny försäkringsavtalslag . I betänkandet behandlar utskottet regeringens
            proposition Ny försäkringsavtalslag och fyra motioner som väckts
            med anledning av propositionen. Därutöver behandlar utskottet
            två motioner från den allmänna motionstiden 2004.
          </note>
          <note n="09421787">
            Den nya försäkringsavtalslagen föreslås ersätta 1927 års lag
            om försäkringsavtal och 1980 års konsumentförsäkringslag.
          </note>
          <u who="unknown" xml:id="i-41707cbd585af4ea-0" n="eb226ee4">
            <seg n="3dbadd6d">
              Lagförslaget innehåller bestämmelser om konsumentförsäkringar,
              till exempel hemförsäkringar, villaförsäkringar och fordonsförsäkringar.
              Även personförsäkringar, gruppförsäkringar och kollektivavtalsgrundande
              försäkringar omfattas av den nya lagen. Genom den föreslagna reformen
              görs en nödvändig modernisering av lagstiftningen.
            </seg>
            <seg n="9869119f">
              Grundsyftet, herr talman, är att ge försäkringstagaren ett starkt
              skydd vid alla typer av försäkringar. Regeringen anser att detta
              är angeläget med tanke på den stora sociala betydelse som försäkringarna
              har för många.
            </seg>
            <seg n="306c17e7">
              För övrigt vill jag tillägga att detta är en proposition i samverkan
              med Vänsterpartiet och Miljöpartiet.
            </seg>
            <seg n="5b389d2b">
              Därmed lämnar jag över ärendet till debattörerna.
            </seg>
          </u>
          <note n="8b477ab2">
            Den nya lagen är avsedd att träda i kraft den 1 januari 2006.
          </note>
          <note n="fe0bce6e">
            Utskottet föreslår att riksdagen antar regeringens lagförslag,
            med några smärre justeringar, och att samtliga motioner avstyrks.
            I betänkandet finns en reservation och ett särskilt yttrande.
          </note>
          <note type="speaker" n="85dbb069">
            Anf. 33 BERTIL KJELLBERG (m):
          </note>
          <u who="Q4895693" xml:id="i-7a241eb9c9dc0ec3-0" n="69fb2255">
            <seg n="07df31c2">
              Herr talman! Det ärende vi behandlar i dag är ett av denna mandatperiods
              mest omfattande lagstiftningsarbete. Det är kanske inte det mest
              uppmärksammade, men det har stor betydelse både för medborgarna
              och för en viktig bransch inom näringslivet, nämligen försäkringsbranschen.
            </seg>
            <seg n="2d9addff">
              Inledningsvis vill jag peka på att trots att ärendet tagit närmare
              30 år att förbereda är man i försäkringsbranschen missnöjd med
              sina möjligheter att få påverka lagstiftningens utformning. Det
              måste vara ett underbetyg åt regeringens förmåga att forma svår
              och omfattande lagstiftning när en bransch som är så beroende
              av lagstiftningen inte anser sig ha kommit till tals.
            </seg>
            <seg n="e35a8d52">
              Vi moderater yrkar i en reservation till betänkandet avslag på
              regeringens proposition och ber regeringen återkomma med ett förbättrat
              förslag. Vi är missnöjda med lagförslaget och anser att regeringen
              borde kunna bättre. Sverige är värt en bättre försäkringsavtalslag.
              Vi ställer oss positiva till att 1927 års lag och andra lagar
              i samband med denna byts ut mot en ny och modernare lagstiftning.
              Denna lagstiftning borde vara mer marknadsinriktad. För försäkringstagarna
              är det allra viktigast att de har tillgång till ett brett utbud
              av försäkringar till rimliga premier. Det förslag som vi nu behandlar
              anser vi snarare försvårar än förenklar för konsumenterna att
              få bra och billiga försäkringar.
            </seg>
            <seg n="18eb743b">
              Ett av förslagen i propositionen är att den rätt till försäkring
              som finns i dag inom konsumentområdet vad gäller sakförsäkringar
              utvidgas till att gälla även personförsäkringar. Detta förslag
              förs fram utan att regeringen gjort den nödvändiga analysen av
              var gränsen går mellan vad vi gemensamt ska svara för inom ramen
              för socialförsäkringssystemet och vad den enskilde ska svara för
              genom de privata försäkringarna.
            </seg>
            <seg n="4a7682c4">
              Vi får aldrig glömma att försäkringsbolagen är vinstdrivande
              bolag som till skillnad från staten inte har några andra inkomstkällor
              än de premier som kunderna betalar. Genom att lägga på försäkringsbolagen
              ett socialt ansvar som vi gemensamt rimligen borde svara för fördyrar
              vi försäkringarna och gör det ännu svårare för många att på grund
              av bristande ekonomisk förmåga skaffa sig ett fullgott försäkringsskydd.
              Det blir helt enkelt för dyrt.
            </seg>
            <seg n="77ebd3a1">
              Det är en oroväckande utveckling när staten retirerar och låter
              företagen ta ett allt större ansvar. I varje fall ska ett sådant
              överförande analyseras noggrant. Det har inte gjorts i den här
              propositionen. Förslaget har också lanserats som en rätt till
              försäkring när det i själva verket är en rätt att få sin sak prövad
              i domstol. Det kan ge utsatta grupper falska förhoppningar.
            </seg>
            <seg n="90758f13">
              Herr talman! Ytterligare ett skäl att säga nej till propositionen
              är att lagregleringen vad gäller företagsförsäkringen är tvingande,
              det vill säga att företagen fråntas sin möjlighet att själva avgöra
              hur de på lämpligast sätt vill utforma sina avtal med försäkringsbolagen.
              Detta är ett avsteg från gällande praxis när det gäller avtal
              mellan näringsidkare. Där är huvudregeln normalt att avtalsfrihet
              ska gälla vid avtal mellan olika näringsidkare. Vi anser att i
              varje fall när det gäller så kallade stora risker, det vill säga
              avtal mellan större företag, bör avtalsfrihet råda så att näringslivet
              får tillgång till så många försäkringsbolag som möjligt.
            </seg>
            <seg n="4b64eed6">
              Genom att vi i Sverige inför nationellt särpräglade regler försvårar
              vi för utländska försäkringsbolag att etablera sig här. Den svenska
              försäkringsmarknaden blir mer monopoliserad. Vi får sämre konkurrens
              och högre premier. Regeringens ointresse för konkurrensaspekten
              visas också av att Konkurrensverket inte fått möjlighet att yttra
              sig för att analysera förslagets konkurrensrättsliga konsekvenser.
            </seg>
            <seg n="9d6fa33b">
              Herr talman! Försäkringsområdet med gruppförsäkringar och försäkringsavtal
              som slutits som resultat av kollektivavtal på arbetsmarknaden
              har tidigare varit oreglerat. Sådana försäkringsavtal träffas
              mellan professionella avtalsparter där båda parterna representeras
              av personer med gedigen kunskap om försäkringsrätt. Vad jag har
              förstått har det här området inom försäkringsrätten fungerat väl,
              och parterna har avtalat om hur försäkringslösningarna ska fungera
              för vart och ett av de olika områdena. Alla har varit nöjda. Något
              egentligt behov av lagstiftning har inte funnits. Jag och Moderaterna
              anser i varje fall att reglerna borde vara dispositiva, det vill
              säga att de borde ge möjlighet för parterna att träffa avtal som
              avviker från lagstiftningen. Genom att göra lagstiftningen tvingande
              försvårar och fördyrar regeringen utvecklingen av försäkringsprodukter
              på det här området.
            </seg>
            <seg n="3906ee9f">
              När man genomför en så stor reform på ett område medför det omfattande
              kostnader för de inblandade parterna att anpassa sig till reformen.
              Det är ofta nödvändiga kostnader. Men det är olyckligt att man
              som nu, i det aktuella ärendet, inte lämnar alla förslag samtidigt.
              Regeringen har i propositionen aviserat att förändringar kommer
              inom företagsförsäkringsområdet och att det kommer nya preskriptionsregler.
              Dessa förändringar borde rimligtvis ha varit med i denna proposition
              så att försäkringsbranschen haft möjlighet att ha med dem när
              den gör anpassningar till den nya lagen. Ett sådant förfarande
              sparar pengar till gagn för försäkringstagarna.
            </seg>
            <seg n="73750038">
              Till sist, herr talman: Som jag nämnde inledningsvis är detta
              ett av de största lagstiftningsärendena under denna mandatperiod.
              Jag anser då att det hade varit klädsamt om vår justitieminister
              hade deltagit i debatten. Jag förstår att deltagande i denna debatt
              inte ger några rubriker på kvällstidningarnas löpsedlar, men genom
              att delta i debatten hade justitieministern kunnat markera både
              riksdagens och ärendets betydelse. Det är uppenbart att civilrätten,
              som är så viktig för Sverige, kommit i strykklass på Justitiedepartementet
              under det nuvarande statsrådet.
            </seg>
          </u>
          <note n="9c26b4ce">
            Jag yrkar slutligen bifall till reservationen i ärendet.
          </note>
          <note n="5425e86c" type="speaker">
            Anf. 34 MIA FRANZÉN (fp):
          </note>
          <u who="Q4948778" xml:id="i-7244ae8affdd92ac-0" n="69fb2255">
            <seg n="a16e6496">
              Herr talman! Jag vill härmed yrka bifall till reservationen,
              som innebär avslag på regeringens proposition Ny försäkringsavtalslag
              . Folkpartiet sympatiserar med flera av de syften som man anger
              i propositionen. Det gäller det som rör att stärka och skydda
              sjuka och handikappade. Att stärka konsumentskyddet och skyddet
              för småföretagarnas möjligheter är också lovvärt. Framför allt
              är det en modernisering, och vi behöver en långsiktigt hållbar
              lagstiftning på försäkringsområdet.
            </seg>
            <seg n="d9586e08">
              Tyvärr innehåller förslaget trots många års beredning sådana
              betydande brister att vi ser oss tvungna att i dag yrka avslag
              på hela propositionen. Jag kommer bara att ha möjlighet att ta
              upp huvuddragen i vår kritik, men detta kommer jag att göra. För
              det första visar förslaget en hopblandning av hur försäkringsbranschen
              fungerar och hur statliga myndigheter finansieras. Här blandas
              medborgarrätt och konsumenträtt ganska vilt. Med ökade krav på
              försäkringsbranschen och med ett större socialt ansvarstagande
              kommer per automatik ökade premiekostnader för den enskilde detta
              ovanpå vårt redan i dag höga skattetryck.
            </seg>
            <seg n="ce6475f8">
              Redan i dag känner många att de inte har råd med ett fullgott
              försäkringsskydd. Vissa lägger helt sonika undan räkningen på
              hemförsäkringen för att de har så många andra, dagsakuta, kostnader.
              Detta innebär att de bland annat i dag inte har något rättsskydd,
              något som tidigare var statligt finansierat, med andra ord möjlighet
              till advokat om olyckan skulle vara framme. Brinner deras hem
              ned får de ingenting kvar och ingenting i kompensation. Detta
              är oroande. Rättstryggheten har blivit en plånboksfråga liksom
              tryggheten i hemmet.
            </seg>
            <seg n="bddefd88">
              Folkpartiet har länge krävt att regeringen ser över gränsdragningen
              mellan vad vi kan förvänta oss finansieras via den höga skatten,
              av social trygghet, och vad vi kan kräva att var och en klarar
              att finansiera själv, av privat försäkringsskydd. Detta har inte
              skett. Fortfarande finns ingen ordentlig helhetssyn på detta viktiga
              område. Nu föreslår i stället Socialdemokraterna, med stödpartierna,
              att försäkringsbolagen ska erbjuda alla en personförsäkring. Premien
              ska dock sättas utifrån riskbedömningen. Då blir beloppet högre
              för den som ofta är sjuk och lägre för den som är kärnfrisk.
            </seg>
            <seg n="f440baa8">
              Så fungerar försäkringarna för att gå ihop. Det solidariska ansvaret
              är här begränsat. Det är med andra ord inte alls så som skatten
              ska fungera. Den ska ge alla rätt till en grundtrygghet oavsett
              hälsostatus, kön, handikapp eller andra saker. Den personliga
              hälsotryggheten, inklusive olycksfall, livdelen och sjukförsäkringen,
              har alltså blivit en plånboksfråga.
            </seg>
            <seg n="71556f68">
              När polisen inte längre ges möjlighet att skydda medborgarna
              har också privata vaktbolag och försäkringar ersatt dessa. I dag
              vet vi att människor som är bosatta i brottsutsatta områden inte
              bara lever i en otrygg miljö utan också tvingas betala högre premier
              för sina försäkringar hög risk innebär högt belopp, och många
              inbrott innebär högt belopp. Även tryggheten mot brott har alltså
              blivit en plånboksfråga, detta med en regering som är socialdemokratisk.
              Med stöd av Miljöpartiet och Vänstern har även denna del blivit
              en plånboksfråga. Det är ett osolidariskt system.
            </seg>
            <seg n="88f4884f">
              Men hur ska vi då kunna försvara välfärden när människor alltmer
              upptäcker att vi har världens högsta skattetryck utan koppling
              till hög servicenivå. Den höga skattenivån innebär inte att vi
              skyddar ens våra svagaste och mest utsatta grupper i samhället.
              Till och med de svaga och utsatta skriker efter möjligheten att
              försäkra sig i dag. Men den som inte har råd blir utan.
            </seg>
            <seg n="350d47e7">
              Det är dags att tänka om, och det är dags att ta det ansvar som
              en regering borde ta det solidariska och inte skjuta över ansvaret
              på försäkringsbranschen som är privatfinansierad.
            </seg>
            <seg n="d4ff28b3">
              Dra tillbaka propositionen och se över skyddet för rånutsatta
              småföretagare i detta sammanhang! Men våga då se till helheten.
              Vad ska vara privat, och vad ska finansieras via skatten?
            </seg>
            <seg n="80dd46ca">
              Ta inte heller bort möjligheten som funnits hittills för arbetare
              att få en försäkring till en mycket låg premie via sin arbetsgivare
              eller via sitt fackförbund. Dra tillbaka propositionen och gör
              om förslaget gällande gruppförsäkringarna!
            </seg>
            <seg n="787c41ee">
              Jag vädjar i dag till alla mina kollegers och alla riksdagsledamöters
              förnuft och solidaritetskänsla. Jag vädjar till er att ni ska
              rösta för bifall till reservationen och avslag på propositionen.
            </seg>
          </u>
          <note type="speaker" n="a9b5daed">
            Anf. 35 VIVIANN GERDIN (c):
          </note>
          <u who="Q4949860" xml:id="i-0e17d7205a517ca0-0" n="77dc951b">
            <seg n="102b42c2">
              Herr talman! De sociala klyftorna ökar i samhället, och det är
              inte längre självklart att alla människor omfattas av trygghetssystemen.
              Med hänsyn till de förändringar som sker och med beaktande av
              att privata försäkringar av olika slag kommer att få ökad betydelse
              framöver är det ett gott syfte att stärka konsumenternas ställning.
              Flera har också påpekat i remissvaren att det är nödvändigt att
              uppmärksamma att konsumenterna själva åläggs ett större ansvar
              i försäkringsfrågorna framöver.
            </seg>
            <seg n="7d49a0b2">
              Från Centerpartiets sida välkomnar vi det mesta i förslaget.
              Det är ett förslag som främst syftar till att stärka konsumenternas
              ställning. Men vi är kritiska på en punkt, och det är en mycket
              viktig punkt för oss, nämligen att regeringen inte har velat stärka
              småföretagens ställning inom försäkringsområdet. För oss har det
              varit en kärnfråga att större likheter skulle uppnås mellan konsumenters
              och företagares skydd. Vi hade gärna velat ha detta med. Det har
              varit avgörande för att vi yrkar avslag på propositionen.
            </seg>
            <seg n="23c60bae">
              Vårt krav kvarstår, nämligen att regeringen bör göra en översyn
              av småföretagens försäkringssituation och återkomma med förslag
              innan den nya lagen genomförs.
            </seg>
            <seg n="d157b017">
              Det är inte bara vi från Centerpartiet som för fram dessa krav
              på att stärka småföretagens ställning. Det finns även flera motioner
              från allmänna motionstiden där i princip samma frågor tas upp.
            </seg>
            <seg n="49cbd123">
              Sveriges riksdag har under flera decennier stiftat en mängd konsumentlagar
              men inte anpassat dem för just de små näringsidkarnas behov. Det
              finns flera hundra tusen småföretagare, många ensamföretagare,
              som i dag behöver ett bättre försäkringsskydd och dessutom på
              rimliga villkor.
            </seg>
            <seg n="c9733840">
              I våra grannländer Finland och Norge har man infört tvingande
              regler till förmån för såväl konsumenter som näringsidkare. I
              Norge gäller skyddsreglerna inte bara för de allra minsta företagen
              utan för företag med upp till 250 anställda.
            </seg>
            <seg n="3f17866c">
              I en PM från 1993 föreslogs ett mer likvärdigt skydd mellan konsumenter
              och småföretagare. Men regeringen har nu valt att förvägra småföretagen
              detta. Varför diskriminerar man småföretagen på detta sätt?
            </seg>
            <seg n="3bd87816">
              Jag vill också ta upp kontraheringsplikten. Den har vi inte tagit
              upp i vår motion.
            </seg>
            <seg n="693462f3">
              Det är ett behjärtansvärt syfte i lagen att alla ska ha lika
              rätt att teckna en försäkring, men det föreligger även en risk
              för att det skapar falska förhoppningar.
            </seg>
            <seg n="af0e575a">
              Den nu föreslagna utvidgningen av kontraheringsplikten medför
              att konsumenterna får en stärkt ställning i kontakterna med försäkringsbolagen.
              Det tycker vi är bra. Men samtidigt innebär det också att försäkringsbolagens
              ökade risktagande kommer att synas i premiesättningen.
            </seg>
            <seg n="2c8aaa70">
              Sammantaget gjorde vi då bedömningen att den utvidgade kontraheringsplikten,
              som den framställs, i realiteten kommer att få endast marginell
              betydelse för de breda grupperna. Försäkringsbolagen kommer att
              prisa ut de försäkringstagare som de inte vill försäkra. Riskbedömningen
              och premienivån går alltså hand i hand, och det kommer slutligen
              att vara avgörande. Med ett ökat risktagande som följer på kontraheringsplikten
              kan vi också räkna med höjda premier för samtliga försäkringstagare.
              Det finns alltså skäl att påpeka att dessa effekter borde ha analyserats
              lite närmare.
            </seg>
            <seg n="0fa1a3bc">
              Med hänsyn till att försäkringsbolagen verkar i en marknadsekonomi
              och att socialförsäkringssystemen skattefinansieras borde vi allmänt
              reflektera över vilka principer som ska styra ansvarsfördelningen
              mellan de skattefinansierade försäkringarna och de privata försäkringarna.
            </seg>
            <seg n="81a243f2">
              Gruppförsäkringar av olika slag har under en längre tid utvecklats
              och blivit ett mycket gott alternativ för många som har svårigheter
              att teckna individuella försäkringar. Vi från Centerpartiet anser
              att det är självklart att parterna på arbetsmarknaden får denna
              frihet att själva avgöra vilka kollektivavtalsförsäkringar som
              ska tecknas och hur.
            </seg>
            <seg n="58fe7547">
              Vi i Centerpartiet yrkar bifall till reservationen.
            </seg>
          </u>
          <note type="speaker" n="4a55c434">
            Anf. 36 CHRISTINA NENES (s):
          </note>
          <u who="Q3373659" xml:id="i-6272acead07c9ebb-0" n="c87a155a" next="i-55f7269cf7690b35-0">
            <seg n="372e10b7">
              Herr talman! Vi har i dag att ta ställning till en ny försäkringsavtalslag,
              på vissa ställen i mitt anförande förkortat Fal, som behandlas
              i lagutskottets betänkande 4. Jag vill redan nu yrka bifall till
              förslaget i utskottets betänkande och avslag på reservationen
              och motionerna.
            </seg>
            <seg n="413a92cf">
              Herr talman! Ledamöter och kära åhörare! Jag kommer i mitt anförande
              efter inledningen att i huvudsak ägna mig åt avsnitten där konsumentförsäkring,
              företagsförsäkring och preskriptionsreglerna tas upp samt reservationen
              och motionerna inom dessa avsnitt. Resterande avsnitt i detta
              stora betänkande kommer min kamrat Anneli Särnblad att ta upp
              i sitt anförande. Vi har gjort denna uppdelning för att kunna
              belysa detta för alla människor så viktiga betänkande på ett så
              bra sätt som möjligt.
            </seg>
            <seg n="6276eaf1">
              Herr talman! Försäkringar är något som har förekommit i Sverige
              mycket länge, ända sedan landskapslagarna där den äldsta enligt
              uppslagsverken är från ca 1220, nämligen Västgötalagen. På den
              tiden ålåg det häradets invånare att hjälpa varandra vid oförvållade
              olyckor. Invånarna i häradet var bland annat skyldiga att samla
              pengar i en brandstod som man sedan använde om någon häradsbos
              egendom av en olyckshändelse brann upp.
            </seg>
            <seg n="97934112">
              De här skyldigheterna fördes sedan vidare i byggningabalken.
              I samma lag togs även in föreskrift om att häradsborna på varje
              landsort skulle bilda en förening som skulle bestämma hur mycket
              som skulle betalas i brandstod för varje nytt hus.
            </seg>
            <seg n="fb13f261">
              När det sedan gäller den frivilliga försäkringen var det försäkring
              mot sjöfara som först blev föremål för lagstiftning.
            </seg>
            <seg n="a883dc0b">
              Herr talman! På detta sätt har det ständigt pågått ett arbete
              för att förbättra försäkringarna och deras innehåll. I början
              av 1900-talet startade arbetet inom de nordiska länderna kring
              den centrala civilrättsliga lagstiftningen. Det samarbetet ledde
              till att försäkringsavtalslagar såg dagens ljus i de nordiska
              länderna. Här i Sverige kom lagen den 8 april 1927.
            </seg>
            <seg n="10e6f0f9">
              Herr talman! Med denna lilla tillbakablick vill jag visa att
              försäkringar är något som alltid har varit betydelsefullt för
              människors möjligheter att få hjälp den dagen olyckan är framme
              och att det ligger i det allmännas intresse att det finns goda
              förutsättningar för en väl fungerande försäkringsverksamhet.
            </seg>
            <seg n="4e628cc7">
              Därför måste också lagstiftningen om försäkringsavtal vara anpassad
              till de samhällsförhållanden som nu gäller, samtidigt som vi kan
              säkra en långsiktighet. Det här är särskilt tydligt för en ersättningsrättslig
              ordning som vår svenska, som sedan länge bygger på att försäkringar
              har en framskjuten ställning i förhållande till skadestånd.
            </seg>
            <seg n="94466bde">
              Ett starkt skydd för försäkringstagare och ersättningsberättigade
              ger bäst förutsättningar för goda marknadsförhållanden, vilket
              naturligtvis också måste ligga i försäkringsbolagens eget intresse.
            </seg>
            <seg n="a30053bf">
              Sedan början av förra seklet, då arbetet med att ta fram nuvarande
              lagstiftning började, har samhället genomgått betydande och grundläggande
              förändringar. Det är uppenbart att de ekonomiska förutsättningarna
              är helt annorlunda nu jämfört med när 1927 års Fal trädde i kraft.
              I dag har vi tillgång till helt andra försäkringar, och försäkringsavtal
              ingås både på distans och elektroniskt.
            </seg>
            <seg n="e3b91fe5">
              Synen på försäkringars uppgift och ställning inom rättssystemet
              har också ändrats. Vi vet att försäkringar har en stor social
              och ekonomisk betydelse för många. Om inte annat har vi blivit
              påminda om detta efter den fruktansvärda flodvågskatastrofen i
              Thailand.
            </seg>
            <seg n="e9f6835a">
              Samtidigt ska försäkringarna vara utformade så att man också
              underlättar för försäkringsbolagen att bedriva verksamheten på
              ett ekonomiskt, rationellt och konkurrenskraftigt sätt och så
              att de försäkringsbehov som finns kan tillgodoses.
            </seg>
            <seg n="1342dd93">
              Herr talman! Sedan år 1974 har det pågått ett omfattande utredningsarbete
              inom försäkringsrättens område. Det arbetet ledde till att vi
              år 1981 fick en särreglering när det gäller konsumentförsäkringar.
            </seg>
            <seg n="be6a2853">
              När det gäller övriga försäkringar, till exempel personförsäkring
              och företagsförsäkring, har det inte skett några stora förändringar
              under den tid Fal har gällt.
            </seg>
            <seg n="4001daee">
              Det saknas också helt uttryckliga regler när det gäller de så
              viktiga kollektiva och kollektivavtalsgrundade försäkringarna.
              Det kommer Anneli Särnblad senare att belysa.
            </seg>
            <seg n="8af43ad7">
              Vidare kan det kanske tyckas konstigt att det nu liggande lagförslaget
              grundar sig på förslag som har rätt många år på nacken. Men vi
              får inte glömma att ett omfattande och upprepat arbete har pågått
              i referensgrupper där man har tagit upp angelägna frågor om den
              senaste tidens utveckling på försäkringsområdet. Man har också
              diskuterat och stämt av när det gäller förslag till lagtext.
            </seg>
            <seg n="ef005c56">
              I de här grupperna har företrädare från framför allt försäkringsbranschen
              och berörda myndigheter deltagit.
            </seg>
            <seg n="b223b20c">
              Lagrådsremissen, som kom år 2002, har också varit ute på en remissrunda
              detta för att få in ytterligare synpunkter.
            </seg>
            <seg n="eb2a5e19">
              Med detta kan vi konstatera att det har funnits många tillfällen
              att lämna synpunkter och förslag till förändringar.
            </seg>
            <seg n="11a15380">
              Herr talman! Någon gång måste man dock sätta ned foten. Det gör
              vi i dag när vi tar beslut om den nya Fal.
            </seg>
            <seg n="ad2ce4dc">
              Försäkringsbolagen är i regel inte bara den ekonomiskt starkare
              parten utan har också en överlägsen sakkunskap på detta komplicerade
              men oerhört viktiga område. Därför föreslår vi en rad förbättringar
              som stärker konsumenternas ställning.
            </seg>
            <seg n="22008f2f">
              Lagen ska som huvudregel vara tvingande till försäkringstagarens
              förmån. Men möjlighet att frångå lagens skydd genom avtal ska
              framför allt gälla för företagsförsäkringen.
            </seg>
            <seg n="ff8ae22d">
              Lagstiftningen ska utgå från avtalsfrihet, men denna kan få ge
              vika när det finns ett samhälleligt intresse av det, till exempel
              för att tillgodose sociala hänsyn eller jämlikhet i avtalsförhållandet.
            </seg>
            <seg n="37fb1983">
              Samtidigt är det viktigt att lagen inte hindrar försäkringsbolagen
              från att utveckla nya försäkringsformer för att möta nya behov
              som kommer.
            </seg>
            <seg n="8b740d92">
              Den här lagen ska bland annat innehålla bestämmelser om informationsskyldigheten.
              Det handlar då om
            </seg>
            <seg n="60229116">
              Herr talman! När jag nu kommer in på konsumentförsäkringar blir
              det inte så många stora nyheter.
            </seg>
            <seg n="008f6b82">
              De informationsbestämmelser som i dag finns i konsumentförsäkringslagen
              förs i stort sett vidare men får ett vidgat tillämpningsområde.
            </seg>
            <seg n="cc83e5a1">
              Vi stärker konsumentskyddet genom att försäkringsbolaget ska
              informera om sina produkter innan en försäkring tecknas detta
              för att underlätta för konsumenten att välja rätt försäkring.
              Man ska kunna bedöma kostnaden och omfattningen av den försäkring
              som erbjuds.
            </seg>
            <seg n="613907fb">
              När man sedan bestämt sig för vilken försäkring man behöver ska
              man få en bekräftelse från försäkringsbolaget, av vilken bland
              annat ska framgå vilka eventuella begränsningar av försäkringsskyddet
              som gäller och vilka säkerhetsföreskrifter man är skyldig att
              följa så att man som konsument vet vad man har för försäkringsskydd.
            </seg>
            <seg n="3470181d">
              Om försäkringsbolaget inte fullföljer de här informationsbestämmelserna
              kan man med hjälp av marknadsföringslagen ålägga försäkringsbolaget
              att lämna informationen.
            </seg>
            <seg n="95e9df45">
              Herr talman! Som konsumenter är vi olika. Tycker man sig inte
              behöva den här informationen innan man tecknar en försäkring behöver
              försäkringsbolaget naturligtvis inte lämna informationen.
            </seg>
            <seg n="802c3db1">
              Kontraheringsplikten, rätten att teckna en försäkring, som också
              finns i gällande konsumentförsäkringslag förs också vidare till
              den nya lagen. Ett försäkringsbolag ska alltså inte kunna neka
              försäkring om det inte finns särskilda skäl.
            </seg>
            <seg n="1ce3b5f7">
              I den nya lagen tas också in bestämmelser om möjlighet till domstolsprövning
              om försäkringsbolaget vägrar att teckna försäkring.
            </seg>
            <seg n="91a723e1">
              När det sedan gäller företagsförsäkringen kommer i huvudsak den
              ordning som i dag gäller att föras vidare i den nya lagen. Men
              med hänsyn till de mindre och medelstora företagarnas situation
              ska bestämmelserna om information enligt principer liknande de
              som finns i konsumentförsäkringen gälla. Men om man kan anta att
              företagarna av olika skäl inte har behov av information ska försäkringsbolaget
              inte heller då behöva lämna sådan.
            </seg>
            <seg n="e4e3b0ce">
              Vi vet ju att behovet av information varierar mycket mellan olika
              företag. Stora företag har ofta tillgång till expertis i försäkringsfrågor,
              medan många småföretagare inte har den möjligheten.
            </seg>
            <seg n="d3c37904">
              Försäkringen kan ha väsentlig betydelse för företagarens ekonomiska
              trygghet. Om det till exempel inträffar en större skada kan ju
              detta få förödande konsekvenser inte bara för företagaren själv
              utan även för familjen och för anställda och eventuella borgenärer.
              Därför är det viktigt att man får tydlig information om vad försäkringen
              täcker.
            </seg>
            <seg n="aeae373d">
              När det gäller preskriptionsreglerna överförs nu gällande reglering
              till den nya lagen.
            </seg>
          </u>
          <note n="9cf737bd">
            Herr talman! Moderaterna, Folkpartiet och Centerpartiet har i
            en gemensam reservation yrkat avslag på propositionen i dess helhet
            och föreslår att den omarbetas i flera avseenden.
          </note>
          <u who="Q3373659" xml:id="i-55f7269cf7690b35-0" n="c87a155a" prev="i-6272acead07c9ebb-0">
            <seg n="63bfd6fb">
              Skälen till detta är, tycker jag, väldigt olika. Ni har alltså
              väldigt olika förslag bakom avslagsyrkandet.
            </seg>
            <seg n="9e222401">
              I föreliggande reservation tar man bland annat upp att
            </seg>
            <seg n="338903cb">
              Herr talman! De flesta av dessa synpunkter har jag redan berört
              i mitt anförande, men det är några saker jag vill förtydliga.
            </seg>
            <seg n="3caad643">
              Reservanterna tycker att det är anmärkningsvärt att regeringen
              fortfarande överväger vissa frågor som gäller företagsförsäkringar.
              Här tycker utskottsmajoriteten att det är bra att man fortsätter
              arbetet på de områden som inte är kompletta i lagen.
            </seg>
            <seg n="8db88bef">
              Vi vet att det under den senare tiden har inneburit bekymmer
              för många småföretagare när de ska teckna en lämplig försäkring
              och att det behövs en stärkt rätt för den gruppen. I dagsläget
              finns tyvärr inget underlag för ny lagstiftning på det här området,
              och det har inte heller utretts i Försäkringskommittén eller tagits
              upp i remissbehandlingen. Men inom Justitiedepartementet pågår
              nu ett arbete för att tillsätta en utredning för att just se över
              frågan om hur man ska kunna stärka möjligheten för små och medelstora
              företag att teckna försäkring.
            </seg>
            <seg n="6ce4de9d">
              Reservanterna undrar också varför det inte finns några nya regler
              om preskription. Det beror på att frågan har kommit upp så sent
              i beredningsarbetet. Den kom upp först efter det att Högsta domstolen
              hade gjort ett par avgöranden som inneburit en mycket konsumentvänlig
              inställning. Det var alltså positivt för de försäkrade. Vi är
              medvetna om att reglerna kanske behöver ses över, men i dagsläget
              saknas också underlag för en reformering av preskriptionsreglerna.
              Vi utgår från att regeringen återkommer så snart som möjligt när
              det finns ett underlag framme.
            </seg>
            <seg n="2a696669">
              När det sedan gäller den kritik som framförts av företrädare
              för Sveriges försäkringsförbund mot den föreslagna propositionen
              har utskottet haft möjlighet att få svar på sina frågor och betänkligheter
              både skriftligt och muntligt vid en utfrågning av företrädare
              för Justitiedepartement.
            </seg>
            <seg n="67278bb1">
              Slutligen, herr talman, vill jag säga att det är mycket positivt
              att Yvonne Andersson och Kristdemokraterna har insett att vi behöver
              en ny försäkringsavtalslag nu som stärker konsumenternas rätt.
            </seg>
            <seg n="85593961">
              Det här är ett omfattande betänkande, som också har framförts
              av tidigare talare. Det kommer säkert att behöva kompletteras
              framöver, men det är ingenting som dagens beslut hindrar.
            </seg>
          </u>
          <note n="376c57c3">
            Jag yrkar bifall till utskottets förslag i betänkandet och avslag
            på samtliga motioner och reservationer.
          </note>
          <note type="speaker" n="10482dfe">
            Anf. 37 BERTIL KJELLBERG (m) replik:
          </note>
          <u who="Q4895693" xml:id="i-91b7628be4bb59a1-0" n="69fb2255">
            <seg n="c83ddaa2">
              Herr talman! Jag tänkte ta upp två frågor. Christina Nenes säger
              att det är bra att man fortsätter att bereda. Men nu har man berett
              detta sedan 1974! Jag började läsa juridik 1973. Man började alltså
              strax efter det, och jag har varit verksam i så många år. Om man
              har hållit på i 30 år är det väl ändå rimligt att man har hela
              paketet klart?
            </seg>
            <seg n="96f5a780">
              Företagsförsäkringarna borde man ha uppmärksammat under beredningstiden.
              Preskriptionsreglerna är ingen nyhet det är ett gammalt problem
              vad gäller framför allt skadereglering. Nu avgjorde Högsta domstolen
              detta på ett sätt, och det borde departementet ha förutsett.
            </seg>
            <seg n="dca253fa">
              Jag tänkte också ta upp en annan sak, nämligen problemet med
              nationella särregler. Det kan låta bra att vi ligger i framkant
              vad gäller konsumenträtt och alla möjliga regler i förhållande
              till övriga Europa. Men det är också ett problem när vi har en
              försäkringsbransch med så få aktörer. Det finns alldeles för få
              försäkringsbolag i Sverige som kan lämna försäkringar. Inte minst
              kommunerna drabbas av detta. Det dyker nu upp olika former av
              captive -bolag som agerar på försäkringsmarknaden. Ett av skälen
              till att det finns så få försäkringsbolag är att vi har nationella
              särregler. Bristen på konkurrens är ett problem. Jag skulle vilja
              höra Christina Nenes kommentar till det.
            </seg>
          </u>
          <note type="speaker" n="6022b0ee">
            Anf. 38 CHRISTINA NENES (s) replik:
          </note>
          <u who="Q3373659" xml:id="i-31bfa940e2485f4e-1" n="c87a155a">
            <seg n="38f8e17c">
              Herr talman! Det är riktigt att man har hållit på att bereda
              underlaget i många år. Men underlaget är ju inte så gammalt som
              från 1974, då man började. Som jag sade i mitt anförande har man
              bedrivit ett ständigt pågående arbete under de här åren. Man har
              haft olika referensgrupper med bland andra olika representanter
              från försäkringsbranschen, Finansinspektionen, Konsumentverket,
              Konsumenternas försäkringsbyrå och Sveriges advokatsamfund. De
              har hela tiden kunnat lämna synpunkter och förslag på förändringar.
            </seg>
            <seg n="9e3d732b">
              Departementet har också anordnat en hearing där bland andra försäkringsbranschen
              deltog. Där fick man också möjlighet att berätta om den senaste
              utvecklingen och ge synpunkter på utkastet till lagrådsremiss.
            </seg>
            <seg n="b5e5d352">
              Även Lagrådet har tagit ställning till frågan om att det är ett
              ålderdomligt och otillräckligt beslutsunderlag. Lagrådet har uttalat
              sig och sagt att lagstiftningsärendet har beretts på ett godtagbart
              sätt. Även Försäkringsförbundet har fått vara med och har kommit
              och lämnat synpunkter på Lagrådets utlåtande.
            </seg>
            <seg n="bc62188d">
              Det var en massa saker som togs upp här. Det gällde också det
              här med att det kommer att införas nya harmoniserade bestämmelser
            </seg>
          </u>
          <note type="speaker" n="cb9bc005">
            (BERTIL KJELLBERG (m):
          </note>
          <u who="Q4895693" xml:id="i-91b7628be4bb59a1-1" n="69fb2255">
            <seg n="19b30bee">
              Det gällde att vi har särregler i Sverige.)
            </seg>
            <seg n="e5b84f72">
              Ja, just det. Vi tycker att det är bra att vi får en ny försäkringsavtalslag.
              Om det skulle påbörjas ett harmoniseringsarbete inom EU tycker
              vi att det är bra att vi har en stark försäkringsavtalslag som
              stärker konsumenternas rätt. Redan 1979 lades det fram ett förslag
              från EG-kommissionen för att försöka få en harmonisering av reglerna.
              Men det var så stora motsättningar mellan dåvarande medlemsstater
              att man drog tillbaka detta. Enligt de uppgifter jag har finns
              det inget arbete för en harmonisering.
            </seg>
          </u>
          <note type="speaker" n="55f7bcc1">
            Anf. 39 BERTIL KJELLBERG (m) replik:
          </note>
          <u who="Q4895693" xml:id="i-91b7628be4bb59a1-2" n="69fb2255">
            <seg n="6ce8bd8b">
              Herr talman! Det måste ändå vara ett underbetyg till beredningsarbetet
              när man har två viktiga frågor som man har lämnat därhän. Skälet
              till att det är så viktigt att man tar allt på en gång är att
              detta kostar pengar för försäkringsbolagen. Man bygger upp datasystem,
              man förändrar administrativa rutiner och sedan, om ett, två eller
              tre år, ska man ånyo in och börja grotta i reglerna. Det gäller
              kanske framför allt att utbilda personal. Då är det olyckligt
              att allt inte kommer på en gång.
            </seg>
            <seg n="3666b9d9">
              När det gäller svenska särregler är bristen på konkurrens ett
              av svenskt näringslivs stora problem. Man får vara försiktig när
              man har nationella särregler. Vi ska naturligtvis ha konsumentregler
              som är till gagn för konsumenten, men en av de viktigaste tillgångarna
              för svenska konsumenter och även för småföretagare är att de har
              ett brett utbud av försäkringar till hyggliga premier.
            </seg>
          </u>
          <note type="speaker" n="344e77fd">
            Anf. 40 CHRISTINA NENES (s) replik:
          </note>
          <u who="Q3373659" xml:id="i-6272acead07c9ebb-1" n="c87a155a">
            <seg n="81e96cd8">
              Herr talman! När det gäller det här med kostnader och att inte
              alla förslag kommer samtidigt framfördes det här också när den
              nya konsumentförsäkringslagen lades fram 1980 för övrigt av en
              borgerlig regering. Då sade man från försäkringsbranschens håll
              och från vissa partier i riksdagen att lagen skulle leda till
              kraftiga premiehöjningar. Så blev det ju inte! Det medger branschen
              i dag. Inte heller ledde lagen, såvitt jag känner till, till att
              det blev ett mindre utbud av försäkringar än tidigare. Jag tycker
              inte att utskottet har anledning att göra någon annan bedömning
              nu heller. I andra sammanhang brukar det ju hänvisas till att
              konkurrens motverkar den utveckling som här påtalas.
            </seg>
            <seg n="cce9dfa1">
              När det gäller att lagen inte är komplett och att det inte finns
              starkare regler för småföretagare är det under de senaste åren
              som det har påtalats att det kan vara svårt för småföretagare
              att få försäkringar på grund av att de har drabbats av olika brott.
            </seg>
            <seg n="4947aaec">
              Det finns inget beredningsunderlag i dag, men regeringen är medveten
              om att vi måste göra någonting för att stärka småföretagarnas
              rätt att få en försäkring. Det här kommer inte samtidigt, men
              detta är ett jättestort betänkande med stora och viktiga frågor.
              Vi i utskottsmajoriteten tycker att det är viktigt att vi i dag
              fattar beslut om en ny försäkringsavtalsrätt så att vi stärker
              konsumenternas rätt. Sedan jobbar vi vidare så att även småföretagarna
              ska få en stärkt rätt. Den behöver kanske även kompletteras på
              andra områden.
            </seg>
          </u>
          <note n="a9d5d564" type="speaker">
            Anf. 41 MIA FRANZÉN (fp) replik:
          </note>
          <u who="Q4948778" xml:id="i-55f7269cf7690b35-1" n="c87a155a">
            <seg n="ce08d4ec">
              Herr talman! Christina Nenes! Åhörare! Jag har en fråga till
              Christina. På s. 15 i utskottets övervägande står det att behovet
              av olika sorters personförsäkringar har ökat markant under senare
              år. Jag vill fråga Christina om hon har någon teori om vad det
              beror på.
            </seg>
            <seg n="35027967">
              Dessutom har vi detta med småföretagen. Det är bra att man bereder
              den här frågan det är på tiden och det är bra att den ligger på
              justitieutskottets bord. Men det man framför allt borde titta
              på är stärkta brottsförebyggande åtgärder så att man kommer till
              rätta med den brottslighet som gör att de här rånutsatta småföretagen
              får orimliga eller väldigt höga premier. Det är bra att det ligger
              på det bordet, men man kan inte bara titta på vad de privata försäkringsbolagens
              ska finansiera. Här handlar det om vilket ansvar vi ska ta på
              socialförsäkrings- och skattesidan.
            </seg>
            <seg n="f292db84">
              Gruppförsäkringarna har faktiskt fungerat väl utan lagstiftning,
              vilket kanske säger en hel del. Gruppförsäkringsföreträdarna varnar
              för att den låga premie som har varit en förutsättning för att
              arbetare har kunnat teckna försäkringar via sina fackförbund och
              via sina arbetsgivare är hotad. De låga premierna är hotade.
            </seg>
          </u>
          <note type="speaker" n="e17dc320">
            Anf. 42 CHRISTINA NENES (s) replik:
          </note>
          <u who="Q3373659" xml:id="i-6272acead07c9ebb-2" n="c87a155a">
            <seg n="fa66c47b">
              Herr talman! Jag vet inte om jag var otydlig i mitt anförande.
              Jag sade att jag kommer att ta upp konsumentförsäkringar och företagsförsäkringar.
              De andra försäkringarna kommer min kamrat Anneli Särnblad att
              beröra. Jag ber dig återkomma med de frågor du har på de områdena
              när Anneli Särnblad har sitt anförande.
            </seg>
            <seg n="bcdf7b5d">
              När det gäller småföretagarnas försäkring, den ökade brottsligheten
              och att vi borde ta tag i det också, ligger inte de frågorna inom
              lagutskottets område. Justitieutskottet gör ett bra och intensivt
              arbete inom det området. Därför vill jag inte ytterligare beröra
              det här.
            </seg>
          </u>
          <note n="38302a25" type="speaker">
            Anf. 43 MIA FRANZÉN (fp) replik:
          </note>
          <u who="Q4948778" xml:id="i-55f7269cf7690b35-2" n="c87a155a">
            <seg n="47b7e365">
              Herr talman! Jag tänkte att jag kunde ställa de här frågorna
              eftersom det är en socialdemokratisk proposition. Jag trodde att
              även Christina Nenes skulle kunna svara på dem. Men jag förstår
              att ni har gjort en viss uppdelning här.
            </seg>
            <seg n="03ac17fb">
              Försäkringsbolagen verkar på en privat finansierad marknad, medan
              socialförsäkringssystemet ligger inom den skattefinansierade delen.
              Den lagstiftning som vi har att ta ställning till i dag är historisk.
              Den har tagit många år på sig. Då vill jag ställa en annan fråga.
              Varför har man inte gjort en översyn av vad socialförsäkringen
              ska täcka och vad vi ska finansiera gemensamt och solidariskt
              via skatten? Varför har man inte gjort den översynen? Jag tycker
              att det är förvånande. Det är ett så stort förslag, och det saknas
              en ordentlig helhetsbild av vilken grundtrygghet människor har
              via komplementet före försäkring och via socialförsäkringen. Jag
              tycker att det anmärkningsvärt att man inte har tittat på helheten
              under beredningsarbetet.
            </seg>
          </u>
          <note type="speaker" n="a02b259d">
            Anf. 44 CHRISTINA NENES (s) replik:
          </note>
          <u who="Q3373659" xml:id="i-31bfa940e2485f4e-2" n="c87a155a">
            <seg n="b2da843c">
              Herr talman! Jag tycker inte att man behöver göra någon större
              utredning och utvärdering av vad vi har rätt att få från socialförsäkringarna
              och vad som ska täckas av privata försäkringar. Vi har ett bra
              välfärdssystem som vi socialdemokrater jobbar intensivt med att
              förbättra så att det ska bli ännu bättre. Privata försäkringar
              är någonting man tecknar utöver detta. Jag tycker inte att det
              behöver göras någon stor utredning om det. I motionerna har reservanterna
              velat sänka skatten. Det gör inte att vi får ett bättre välfärdssystem.
              Då kanske behovet av privata försäkringar ökar ännu mer.
            </seg>
          </u>
          <note type="speaker" n="7c5a89b0">
            Anf. 45 VIVIANN GERDIN (c) replik:
          </note>
          <u who="Q4949860" xml:id="i-0e17d7205a517ca0-1" n="77dc951b">
            <seg n="dc0c43eb">
              Herr talman! Jag hade också tänkt lyfta upp försäkringsfrågorna.
              Men innan dess vill jag än en gång understryka att jag tycker
              att det är bra att man stärker konsumenternas ställning gentemot
              försäkringsbolagen. Det är ett otroligt komplicerat område. Konsumenterna
              behöver verkligen känna att de får ett ökat stöd.
            </seg>
            <seg n="d00e1ce9">
              Låt mig återgå till det som vi har satt fokus på, det som vi
              tycker brister. Det gäller framför allt småföretagen. Det finns
              vissa grupper av småföretag som också har ett stort behov av ett
              stärkt skydd och en stärkt ställning i kontakterna med försäkringsbolagen.
              Skillnaderna mellan löntagare och företagare är i många fall enormt
              små. En uppdragsgivare som agerar som en egen entreprenör har
              en relation som liknar ett anställningsförhållande men är ändå
              sin egen. Det kan vara otroligt svårt för många att få det försäkringsskydd
              som de efterfrågar.
            </seg>
            <seg n="bc936701">
              Ni var tidigare i debatten inne på brottsutvecklingen i samhället.
              Antalet brott stiger, men resurserna till polisen för att förebygga
              och bekämpa brott är otillräckliga trots att de har ökat. Många
              företag har enormt svårt att teckna försäkring på grund av att
              polisen inte utreder brotten, och de leder inte till åtal. Den
              kärnfrågan är otroligt viktig. Även företagen behöver ett bra
              försäkringsskydd. Därutöver är de också negativt särbehandlade
              inom socialförsäkringssystemen i dag. De får försäkringar på helt
              andra villkor i det allmänna systemet.
            </seg>
            <seg n="6c173763">
              Jag tycker att det borde ha funnits med förslag redan i dag i
              det här försäkringspaketet, i stället för att man ska skjuta in
              det i efterhand.
            </seg>
          </u>
          <note type="speaker" n="f77c6108">
            Anf. 46 CHRISTINA NENES (s) replik:
          </note>
          <u who="Q3373659" xml:id="i-31bfa940e2485f4e-3" n="c87a155a">
            <seg n="048f97a7">
              Herr talman! Jag tycker att det är mycket positivt att Viviann
              Gerdin tycker att det är bra att vi i dag antar den här försäkringsavtalslagen
              som stärker konsumenternas rättigheter. Men det är mer anmärkningsvärt
              att Centerpartiet yrkar avslag på den här propositionen. Ni tycker
              ju att den innehåller så många bra saker. Sedan kan jag förstå
              att ni tycker att det är anmärkningsvärt att småföretagarnas försäkringsskydd
              inte finns med. Men jag har ju förklarat varför.
            </seg>
            <seg n="1cb5ea4c">
              Antalet inbrott har ökat de senaste åren. Det har gjort att småföretagarna
              har fått sämre villkor och i vissa fall inte alls har kunnat få
              teckna en försäkring. Det har vi tagit till oss nu. Vi tillsätter
              en utredning där man också ska överväga om en kontraheringsplikt,
              det vill säga rätt att teckna försäkring, ska gälla även för dem.
              Vi är medvetna om det här problemet med småföretagarna. Därför
              vill vi göra någonting åt det.
            </seg>
          </u>
          <note type="speaker" n="f0216636">
            Anf. 47 VIVIANN GERDIN (c) replik:
          </note>
          <u who="Q4949860" xml:id="i-0e17d7205a517ca0-2" n="77dc951b">
            <seg n="868a579c">
              Herr talman! Problemet är ju att vi känner att viljan inte riktigt
              har funnits. Man har utrett detta under en väldigt lång tid. Och
              hela tiden har man aktualiserat detta och fört diskussioner på
              breda områden, men man har ändå inte förmått lägga fram ett förslag
              eller utreda kontraheringsplikten på företagssidan. Vi känner
              att viljan inte har funnits.
            </seg>
            <seg n="227035d0">
              När vi jämför hur försäkringarna inom det sociala försäkringssystemet
              ser ut för de allra minsta småföretagen, för dem som har en uppdragsställning
              och för många entreprenörer kan vi inte tolka detta på annat sätt
              än att man kanske kommer att dra ut på detta så att det kommer
              att dröja 2030 år till. Det tycker vi är oacceptabelt.
            </seg>
            <seg n="c2a2f063">
              Vi befinner oss i en tid då varje individ som verkligen vågar
              och vill starta företag ska uppmuntras till att göra det. Då måste
              vi se över detta inom det sociala försäkringssystemet som är skattefinansierat,
              men vi måste även se över villkoren för att teckna privata försäkringar
              så att de förbättras. Det är synd att det inte har kommit med
              nu i det här gigantiska paketet. Trots att det är väldigt omfattande
              har man ändå inte förmått stärka de allra minsta företagens ställning.
              Det har man ju gjort i våra grannländer. Jag kan inte förstå varför
              vi i Sverige så motsträvigt bara skjuter på den frågan.
            </seg>
          </u>
          <note type="speaker" n="6af057b7">
            Anf. 48 CHRISTINA NENES (s) replik:
          </note>
          <u who="Q3373659" xml:id="i-31bfa940e2485f4e-4" n="c87a155a">
            <seg n="7a2ae406">
              Herr talman! Som Viviann Gerdin säger har den ökade brottsligheten
              nu pågått i ett par år. Innan dess hade småföretagarna en större
              möjlighet att teckna försäkring. Det är det vi ser nu. Brottsligheten
              har ökat. Inom Justitiedepartementet jobbar man med ökade resurser
              till polisen. Man gör allt för att stävja brotten och för att
              de brott som förekommer ska kunna utredas. Jag tycker i stället
              att det väl är positivt att man nu tagit tag i den här frågan.
            </seg>
            <seg n="d20db059">
              Därför kan jag inte förstå att Centerpartiet yrkar avslag på
              hela propositionen. Det tycks ju gälla bara den frågan, även om
              den är jätteviktig. Det är den frågan som ni tar upp och frågar
              varför den inte har kommit med just nu, och jag har förklarat
              varför. Men jag kan ändå inte förstå varför man yrkar avslag på
              en proposition som stärker konsumenternas rätt.
            </seg>
          </u>
          <note type="speaker" n="178342c0">
            Anf. 49 YVONNE ANDERSSON (kd):
          </note>
          <u who="Q4935945" xml:id="i-5dffd2572647a707-0" n="aa23f43d">
            <seg n="3cc972ff">
              Herr talman! Jag tycker att det här är en väldigt spännande dag.
              Det är ett spännande ärende: att ersätta en nästan 80 år gammal
              försäkringsavtalslag och därtill den del som fanns i 1980 års
              konsumentförsäkring. Det är också ett gediget arbete som ligger
              bakom det förslag som ligger i dag. Det tycker jag är rätt fantastiskt.
              Det är väldigt många, ända sedan 1974, som till och från har fått
              möjlighet att tycka till. Det har skrivits hundratals motioner
              i de här ärendena under de år som man har arbetat. Det har skrivits
              interpellationer, artiklar, synpunkter hit och dit, klaganden
              och lovord.
            </seg>
            <seg n="56d89b63">
              Nu har regeringen satt ned foten och överlämnat en proposition
              till oss att ta ställning till. Jag är ingen gammal jurist, men
              jag har vett och förstånd nog att titta på gamla motioner och
              se: Vad har vårt parti tyckt? Vad har man egentligen velat efterlysa
              under den här tiden för att hjälpa de människor som det här förslaget
              ska vara en hjälp för?
            </seg>
            <seg n="0568df74">
              Då har jag sett att det är de svagaste i samhället som ska ha
              stöd och hjälp av konsumentlagar och försäkringar av olika slag.
              Vår partiledare, Göran Hägglund, brukar säga att Kristdemokraterna
              vill skapa ett samhälle där ingen bromsas och ingen lämnas efter.
              För oss har detta omfattande arbete lett till att man har kommit
              med en rad viktiga förslag just för att stärka de svaga.
            </seg>
            <seg n="5de85867">
              Just för att stärka försäkringstagare och för att stärka konsumenten
              samtidigt är vi också medvetna om att det finns delar som man
              kanske inte har täckt just nu, men när kommer vi någonsin att
              vara klara med något förslag i politiska sammanhang? Är det inte
              så att det växer med samhällets utveckling och de behov som finns
              av människor som lever där? Det växer med de förhållanden som
              finns, och så får nya förslag komma till, vilket också står här.
              Man börjar en utvärdering och uppföljning redan den dag då den
              här lagen ska träda i kraft, den 1 januari 2006. Då börjar man
              en uppföljning och en utvärdering, vilket också vi kristdemokrater
              har arbetat för. Det finns i betänkandetexten. Sedan får man komma
              tillbaka om man ser att: Hoppsan just den här delen kanske inte
              blev som vi hade tänkt oss, trots att vi har berett ärendet i
              20 år. Trots att det har kommit synpunkter i 50 år blev det inte
              så. Det är väl inget ovanligt det är så i hela samhällsprocessen
              och därför är utvärderingarna väldigt viktiga.
            </seg>
            <seg n="72e41123">
              Från vår och min horisont kan jag säga: Äntligen får Sverige
              en försäkringsavtalslag som erkänner alla människors lika värde!
              Nu tänker jag inrikta det här anförandet på just den svaga grupp
              som är liten men ack så viktig. De är människor som aldrig har
              fått chansen att teckna försäkring eller prövas som försäkringstagare.
              Jag tänker då beröra en mycket liten grupp: barn med utvecklingsstörning
              eller annat handikapp. De har regelmässigt hittills och det är
              fortfarande så undantagits från möjligheten att få försäkring.
            </seg>
            <seg n="14dc0b7f">
              Herr talman! När jag gick i skolan fick jag lära mig att värdefulla
              saker ska försäkras på motsvarande sätt som man försäkrar människor.
              Ifall något skulle hända och man inte hade råd att betala, sade
              mamma och pappa, skulle man ha försäkring. Man skulle ha försäkring
              för glasögon, för personskador, för det man skulle kunna göra
              och så vidare. Man har försäkringar för tavlor, hundar och hästar.
              Men de föräldrar som har sökt en försäkring för sitt utvecklingsstörda
              barn har fått nej.
            </seg>
            <seg n="1b3189c3">
              När jag fick veta det sökte jag försäkringsbolag. Jag var tvungen
              att höra om detta är sant. I går använde jag lite tid för att
              fråga några människor i min omgivning: Vet du vad som gäller?
              Inte ens de trodde att detta var sant.
            </seg>
            <seg n="9acbe58b">
              Herr talman! Det var sant. Somliga hade nekats därför att de
              hade, som man sade, en högre riskbild. Men när jag kikade i statistiken
              stämde inte det alls. En liten tös med utvecklingsstörning till
              exempel innebar inte alls så stor risk som en tolvårig helt frisk
              kille. Och om så hade varit vill vi ändå ha solidaritet i vårt
              samhälle.
            </seg>
            <seg n="456566f2">
              Herr talman! Christina Nenes har väldigt tydligt redogjort för
              en stor del av de här försäkringarna, och Anneli Särnblad kommer
              att återkomma. Men vi kristdemokrater har en ambition att alla
              människor har samma höga värde, alldeles oavsett om vi föds med
              eller har olika förutsättningar. När det får genomslag i lagtexten
              kan vi inte annat än känna oss nöjda. I och med denna nya lag
              ska alla prövas som försäkringstagare. Ett försäkringsbolag måste
              ange ett skäl till sin hantering av en försäkringsansökan.
            </seg>
            <seg n="4c1a5c12">
              Herr talman! Nu ska jag vara personlig. När jag fick mitt yngsta
              barn fick samtidigt en väninna till mig ett utvecklingsstört barn.
              Jag har alltså på nära håll fått följa föräldrars engagemang och
              önskemål att nå dit som andra föräldrar nått, människor som av
              själva livet inte erbjudits samma förutsättningar. Jag fick, när
              jag kom in i riksdagen, möjlighet att arbeta med Carlbeckkommittén,
              som arbetade med att särskolan skulle reformeras, alltså skolan
              för dem med utvecklingsstörning. I dag är jag stolt och väldigt
              glad och tacksam för att det här lagförslaget kommer så att de
              ska få känna och få ett erkännande av sitt verkliga mänskliga
              värde genom att de prövas.
            </seg>
            <seg n="8d3a797c">
              Herr talman! Den nya lagstiftningen stärker konsumenten och ger
              försäkringstagaren ett ökat skydd. Det har vi kristdemokrater
              länge eftersträvat i motioner, interpellationer och artiklar.
              I vår motion på regeringens proposition tydliggjorde vi att vi
              vill ha kvar gruppförsäkringarna i sitt nuvarande skick. Vi tycker
              att de är bra. De ger skydd åt människor som av olika skäl inte
              själva skulle ha vare sig förmåga eller kanske vilja att söka
              och orientera sig i den djungel av försäkringar och försäkringsvillkor
              som marknaden erbjuder. Våra krav på gruppförsäkringar är i praktiken
              tillgodosedda eftersom vi i granskning av lagförslaget gör bedömningen
              att den föreslagna lagregleringen blir så flexibel att den inte
              hindrar nuvarande former för gruppförsäkringar. Den ger också
              möjlighet att avtala om försäkringsvillkor.
            </seg>
            <seg n="ac2cadec">
              Hela det här förslaget ska, som jag sade inledningsvis, följas
              upp och utvärderas successivt. Utskottsmajoriteten har tydligt
              skrivit i betänkandet att regeringen återkommer med vissa delar
              som ännu inte finns med i förslaget. Det finns till exempel mer
              att hämta när det gäller småföretagares situation. Det arbetar
              man med, och Kristdemokraterna följer naturligtvis också det arbetet.
            </seg>
            <seg n="12929d63">
              Herr talman! Jag yrkar bifall till förslaget i betänkandet, och
              jag har klargjort Kristdemokraternas ställningstagande i ett särskilt
              yttrande.
            </seg>
          </u>
          <note n="b01d62c4" type="speaker">
            Anf. 50 MIA FRANZÉN (fp) replik:
          </note>
          <u who="Q4948778" xml:id="i-98cfd9bb88f860e1-0" n="e11451b8">
            <seg n="f701dc25">
              Herr talman! Jag har ett par frågor till Yvonne Andersson. Tycker
              Yvonne Andersson att sjuka och handikappade, de svaga som hon
              talar så varmt och fint om, blir stärkta av att erbjudas försäkringar
              som motsvarar den risk man bedömer att det innebär, alltså försäkringar
              med en skyhög premie? Är det bättre att bli erbjuden en försäkring
              till en väldigt hög premie än att inte alls få teckna en försäkring?
              Borde inte vårt socialförsäkringssystem kunna trygga tillvaron
              för våra svagaste grupper och de mest utsatta?
            </seg>
            <seg n="3ab7a81d">
              Jag ser människovärdet som mycket större än bara kopplat till
              huruvida man har en hemförsäkring eller en personförsäkring. Människovärdet
              kan inte mätas materiellt. Skulle jag ha mer eller mindre människovärde
              på grund av en försäkring med låg eller hög premie? Jag förstår
              inte det resonemanget.
            </seg>
            <seg n="f1c1b627">
              Jag vill också fråga Yvonne Andersson en annan sak. Gruppförsäkringsföreträdarna
              har varnat för att det blir svårare för arbetarna att teckna en
              försäkring via sin arbetsgivare till låga premier i och med den
              nya lagstiftningen, med stora tvingande inslag. Ser du de varningarna
              som nonsens?
            </seg>
          </u>
          <note type="speaker" n="06adb40c">
            Anf. 51 YVONNE ANDERSSON (kd) replik:
          </note>
          <u who="Q4935945" xml:id="i-25ea9a52a277289a-0" n="aa23f43d">
            <seg n="3412e0f8">
              Herr talman! För det första vill Kristdemokraterna ha ett mycket
              starkt socialförsäkringssystem. Det tydliggörs i andra debatter
              än just här.
            </seg>
            <seg n="cb81edf0">
              För det andra tycker jag att alla ska prövas. Det är grymt att
              människor ska få nej utan ett motiv eller egentligt skäl. Ingen
              riskbedömning är gjord. Man kan inte veta om det har att göra
              med att premien blir högre. Som jag sade visar statistiken något
              annat än vad som har varit praxis i den pågående diskussionen.
              När man går i clinch med dem som arbetar för försäkringsbolagen
              och säger detta erkänner de att det inte stämmer.
            </seg>
            <seg n="9712f314">
              Att man prövas som försäkringstagare är en symbol. Människovärdet
              är självklart mycket större. Det är på två områden som den lilla
              gruppen utvecklingsstörda, som jag valde som exempel, har diskriminerats
              i vårt samhälle. Det är de två områden jag har tagit upp. De kommer
              inte i fråga som försäkringstagare för att de har en typ av störning
              som själva livet har gett dem. Det tycker jag är jättegrymt. Jag
              menar att det är en symbol för människovärdet, på samma sätt som
              att de får en regelrätt skolgång. Regeringen jobbar med det nu.
              Jag tycker att det här är väldigt viktigt.
            </seg>
            <seg n="39fd7366">
              Det är tur att vi har haft gruppförsäkringar för många av de
              här grupperna. Särskolebarnen har faktiskt blivit försäkrade därför
              att de går i skolan och inte därför att man har prövat var och
              en. Gruppföreträdarna har också delade uppfattningar om det här.
              En del kan säga att det blir svårare medan andra säger att det
              inte påverkar alls, för det är regler som ändå gäller enligt den
              praxis som är i dag. I detta fall stärks också reglerna när det
              gäller skadeståndsansvar och annat, om något skulle hända. Jag
              tycker till och med att gruppförsäkringarna är bra.
            </seg>
          </u>
          <note n="01d450ca" type="speaker">
            Anf. 52 MIA FRANZÉN (fp) replik:
          </note>
          <u who="Q4948778" xml:id="i-7ebca1076559d0e5-0" n="aa23f43d">
            <seg n="2f9d2bf6">
              Herr talman! Försäkringsbolagen har självklart en viss hantering
              för att hålla nere kostnaderna. Därför grupperar man människor
              i olika riskgrupper, så att säga. Den som är helnykterist har
              till exempel möjlighet att få en lägre premie för bilförsäkringen.
              Det finns många olika delar i det här. Man grupperar människor,
              och ibland blir det fel. Jag kan hålla med Yvonne om det. Men
              försäkringsbolagen har också sagt att man skulle kunna självreglera
              sig. Man följer utvecklingen. Kvinnor lever till exempel inte
              längre så många fler år än männen. Det sker hela tiden en självreglering.
              Kostnaderna för rättsskyddet har stigit, och då har man också
              lagt in ett större rättsskydd i försäkringarna.
            </seg>
            <seg n="b8258a0e">
              Att på detta sätt införa en kontraheringsplikt är, enligt vårt
              förmenande, mycket tveksamt. Vi tror att det kommer att bli ett
              slag i luften. Premierna kommer att sättas så högt att man ändå
              blir tvungen att avstå, hur svår och utsatt situation man än befinner
              sig i.
            </seg>
          </u>
          <note type="speaker" n="f319bd4d">
            Anf. 53 YVONNE ANDERSSON (kd) replik:
          </note>
          <u who="Q4935945" xml:id="i-5dffd2572647a707-1" n="aa23f43d">
            <seg n="6ab2c445">
              Herr talman! Vi får se i en utvärdering om premierna blir högre.
              Det ska bli jättespännande. De farhågorna fanns också när det
              gällde konsumentförsäkringslagen, och det blev inte så. Det blev
              inte högre premier för att man stärkte konsumentens ställning.
              Det är riktigt.
            </seg>
            <seg n="7dd87e63">
              Människor förstår att det görs en riskbedömning. De får föra
              en dialog där de kan utbyta erfarenheter. Mia Franzén talar om
              att försäkringsbolagen utan vidare skulle självreglera. Det har
              de inte ens gjort när det gäller skillnaderna i pensionsförsäkringar
              mellan kvinnor och män. Det återkommer vi till. Vi kristdemokrater
              vill att kvinnor och män ska ha lika villkor när det gäller pensionsförsäkringar.
              Det har funnits många yttringar under flera år från olika håll,
              men försäkringsbolagen har fortfarande inte ändrat det. Jag tror
              inte så mycket på självreglering av allt utan att det kommer viljeyttringar
              också från den här salen.
            </seg>
            <seg n="227aa883">
              Efter att noggrant ha vänt och vridit på den nya försäkringsavtalslagen,
              utifrån det lilla förstånd jag har, tycker jag att den är bra.
              Den stärker den svaga människan. Därför vågar jag stå upp också
              i en ickeetraditionell situation gentemot mina vänner. Vad jag
              inte förstår är hur något parti kan säga att man håller med till
              fullo om syftet, att stärka konsumenten och den svagaste parten,
              och sedan avslå hela paketet. Man kunde väl åtminstone ha godkänt
              en del, där alla kan vara överens. Men att man avslår rubbet,
              det kan jag inte förstå.
            </seg>
          </u>
          <note type="speaker" n="7518282e">
            Anf. 54 TASSO STAFILIDIS (v):
          </note>
          <u who="Q6186607" xml:id="i-c7bf3b8d75f7cf56-0" n="85783d7a">
            <seg n="46e85626">
              Herr talman! Jag vill börja med att instämma i det anförande
              och de repliker som Christina Nenes stod för. Jag vill även instämma
              i de mycket kloka och väl valda ord som Yvonne Andersson och Kristdemokraterna
              står för, i den här debatten. Man har ibland önskat att Yvonne
              hade kunnat använda exakt samma argument om prövning och så vidare
              i andra debatter. Vi får komma tillbaka till det. Det var mycket
              bra!
            </seg>
            <seg n="29a88951">
              Herr talman! Jag ska uppehålla mig vid den i propositionen föreslagna
              kontraheringsplikten, som fått en hel del kritik, från både försäkringsbranschen
              och Moderaterna tillsammans med Folkpartiet och Centern, i alla
              fall i reservationen. Centern följer sedan inte upp det utan säger
              att man ändå tycker att det är bra. I viss mån tycker även Folkpartiet
              det, men man vill ändå avslå förslaget.
            </seg>
            <seg n="69839305">
              Först vill jag än en gång poängtera att Vänsterpartiet så klart
              står bakom den här samarbetspropositionen och den nya försäkringsavtalslagen,
              även om vi på vissa punkter skulle kunna tänka oss att gå ännu
              längre än regeringen för att stärka konsumenternas skydd. När
              det gäller till exempel hemförsäkringen ser vi inte att det skulle
              vara ett problem att uttryckligen reglera försäkringsvillkoren
              i lagstiftningen så att kvinnor som misshandlats av sina män kan
              få ersättning via överfallsskyddet.
            </seg>
            <seg n="a523fc51">
              Den nya försäkringsavtalslagen öppnar upp för att detta blir
              möjligt. Av 4 kap. 8 § andra stycket i förslaget framgår att så
              kallad identifikation ska kunna undvikas när synnerliga skäl talar
              för det. I förarbetena nämns att detta kan komma i fråga till
              exempel när någon av ren illvilja förstör sin makes eller sambos
              egendom.
            </seg>
            <seg n="8d30becc">
              Eftersom hemförsäkringen även innehåller ett moment av personförsäkring
              ska bestämmelsen tolkas så att detta även ska gälla i de fall
              när en man eller kvinna misshandlat sin make, maka, registrerad
              partner eller sambo. Försäkringsbolagen ska alltså tolka den nya
              lagen så att en kvinna som till exempel blivit misshandlad av
              sin make ska kunna få ersättning från överfallsskyddet i hemförsäkringen.
            </seg>
            <seg n="f9b67e42">
              Det är en förändring som vi i Vänsterpartiet arbetat för, och
              vår stora förhoppning är att försäkringsbolagen ska tolka den
              nya bestämmelsen i enlighet med riksdagens intentioner. Jag kommer
              att följa utvecklingen på det här området, herr talman. Det ska
              bli spännande att se hur försäkringsbolagen når upp till detta.
              Om det finns behov återkommer Vänsterpartiet med krav på en uttrycklig
              reglering av hemförsäkringens villkor.
            </seg>
            <seg n="e5d6aca3">
              För Vänsterpartiet är det en självklarhet att även privata bolag
              måste ta ett visst socialt ansvar. Det, herr talman, anser inte
              Moderaterna, Folkpartiet och Centern i sin reservation. I grunden
              handlar det naturligtvis om en ideologisk skillnad mellan å ena
              sidan Vänsterpartiet och Socialdemokraterna och å andra sidan
              de borgerliga partierna. Vem är det egentligen som ska ta ansvar?
            </seg>
            <seg n="b228a9fb">
              Förra veckan fick de borgerliga partierna tillsammans med Miljöpartiet
              igenom ett tillkännagivande om en utredning som syftar till att
              konsumentskyddslagstiftningen ska tillämpas även när det gäller
              offentliga tjänster. För mig känns det märkligt att då hävda att
              vissa grupper av konsumenter inte ska ha rätt till en försäkring.
              Om inte det offentliga ska ta ansvar måste rimligtvis någon annan
              göra det, och då återstår bara att föra över en del av ansvaret
              på de privata aktörerna. Eller menar reservanterna att en viss
              sorts konsumenter inte ska omfattas av lagens skydd?
            </seg>
            <seg n="258086dd">
              Vidare är det ett märkligt resonemang med tanke på att det redan
              i dag råder kontraheringsplikt när det gäller sakförsäkringar,
              vilket också tidigare sagts från talarstolen. Tycker reservanterna
              verkligen att det är rimligt att ha ett sämre skydd för människor
              än för saker?
            </seg>
            <seg n="e84adc9c">
              Eftersom privata försäkringar blivit så viktiga i samhället måste
              huvudregeln vara att alla som vill ska ha rätt att teckna en försäkring.
              Det är ett minimikrav. Vänsterpartiet är inte för en sådan utveckling
              där privata initiativ blir viktigare än offentligt finansierade.
              Vi brottas varje dag med att hålla fast vid kraven på en tydlig
              och stark offentlig finansiering av vårt socialförsäkringssystem.
              Men eftersom det finns en sådan tendens måste vi stärka skyddet
              också på det civilrättsliga området.
            </seg>
            <seg n="43279800">
              Den nya försäkringsavtalslagen är i det här avseendet en ramlagstiftning
              som sätter gränser för och reglerar vilka krav de privata aktörerna
              kan ställa på försäkringstagarna. Det handlar dock inte om att
              försäkringsbolagen plötsligt ska ta ett överväldigande stort ansvar
              för den sociala välfärden en bild som reservanterna försöker måla
              upp.
            </seg>
            <seg n="33dfe269">
              På andra områden där skyddande lagstiftning för konsumenterna
              införts har det visat sig att branschens farhågor varit betydligt
              överdrivna. Tänk på det, Mia Franzén från Folkpartiet, som gång
              på gång varnat för att premierna kommer att bli skyhöga. Jag hoppas
              att Mia Franzéns farhågor inte blir besannade, framför allt när
              vi ser att försäkringsbolagen för 2004 redovisar miljardbelopp
              i vinster. Vad är det för marknad som gäller, Bertil Kjellberg?
            </seg>
            <seg n="d183e830">
              Man måste dessutom, herr talman, väga en marginell kostnadsökning
              för branschen eller försäkringstagarna mot det ökade skydd som
              tillkommer en stor grupp människor. Tanken med en försäkringslösning
              är ju att sprida riskerna och därigenom kostnaderna över hela
              gruppen försäkrade. Det är orimligt att utestänga människor från
              rätt till personförsäkring för att premierna ska bli billigare
              och villkoren bättre för en privilegierad grupp. Någon måste,
              som sagt, ta ansvar, och jag tycker att vi som ställer oss bakom
              förslaget gör det. Men vad är det egentligen ni vill, ni som reserverar
              er, när ni tycker att vissa saker är bra men ändå vill avslå allt?
            </seg>
            <seg n="dcdaeb2b">
              Herr talman! Jag vill också poängtera det som tas upp i propositionen
              om vikten av en utvärdering av det här arbetet. Den utvärderingen
              måste komma i gång så fort som möjligt för att man ska kunna upptäcka
              och därmed försöka åtgärda de eventuella problem som kan dyka
              upp.
            </seg>
            <seg n="a31f19b1">
              Om Mia Franzén mot all förmodan skulle få rätt om kostnadsökningarna
              är det en fråga som absolut måste åtgärdas. Jag hoppas och tror
              att även Mia Franzén tycker att sådant så fort som möjligt måste
              rättas till. Att som reservanterna föreslår inte göra någonting
              i dag skulle totalt slå undan benen för det arbete som under lång
              tid utförts av många duktiga tjänstemän på Justitiedepartementet,
              liksom för det långa och intensiva beredningsarbetet.
            </seg>
            <seg n="61372773">
              Herr talman! Med detta vill jag yrka bifall till förslaget i
              samarbetspropositionen och LU-betänkandet och avslag på reservationen.
            </seg>
          </u>
          <note n="17641d4a" type="speaker">
            Anf. 55 MIA FRANZÉN (fp) replik:
          </note>
          <u who="Q4948778" xml:id="i-98cfd9bb88f860e1-1" n="e11451b8">
            <seg n="4f4341bb">
              Herr talman! Man kan inte undvika att begära replik när man till
              och med blir angripen med namn. Det är ju jättetrevligt.
            </seg>
            <seg n="fad136e5">
              När det gäller det som sades om skyhöga premier för den enskilde
              tror jag att jag måste förtydliga den delen. Framför allt vid
              själva erbjudandet ska försäkringsbolagen ha en plikt att se till
              samtliga försäkringstagares situation, och även ekonomin för försäkringsbolagen.
              Det är alltså vid själva premieinsättningen i det enskilda fallet
              som premien riskerar att bli väldigt hög eftersom den ska sättas
              efter risken.
            </seg>
            <seg n="98f19a03">
              Beträffande själva omorganisationen är det ju så att det kommer
              en helt ny lagstiftning. Det kommer att kosta mycket pengar att
              strukturera om. De ökande administrationskostnaderna kommer att
              bli höga. Det är klart att detta kommer att märkas. Vars och ens
              premie kanske inte blir så skyhög, men däremot kommer den som
              har hög risk är sjuk eller svag eller oftare utsätts för brott
              att få en hög premie.
            </seg>
            <seg n="6ba6f822">
              Det är bra att Tasso tar upp den ideologiska skillnaden och vem
              som ska ta ansvar, och Vänstern förtydligar också detta. Vem är
              det som ska ta ansvar för förebyggandet av brott? Ja, vi anser
              i alla fall inte att det är försäkringstagarna som kollektivt
              ska finansiera den delen. I stället anser vi att det är rimligt
              att man tar ett ansvar från samhällets sida, från regeringens
              sida, från vår sida. Vi anser också att det är helt rimligt att
              vi tar ett stort socialt och solidariskt ansvar där skatten betalas
              av den som kan. Den som inte har råd ska ändå ha rätt till samtliga
              förmåner.
            </seg>
            <seg n="115a1018">
              Vi föreslår avslag på rubbet. Jag hade ingen chans att svara
              på Yvonne Anderssons fråga när det gäller detta, men Tasso tog
              ju upp den igen. Vi föreslår alltså avslag på rubbet. Det innebär
              dock inte att vi inte ser att det finns ett stort behov av en
              ny försäkringsavtalslag. Tyvärr har vi inte möjlighet att återremittera
              ärendet. Det här arbetet har utförts under ett antal år, men vi
              anser inte att det är färdigt.
            </seg>
          </u>
          <note type="speaker" n="e7d11818">
            Anf. 56 TASSO STAFILIDIS (v) replik:
          </note>
          <u who="Q6186607" xml:id="i-8a4794cb4d745d9b-0" n="85783d7a">
            <seg n="87964f47">
              Herr talman! I våra senaste debatter i lagutskottet har vi haft
              en förmåga att tydligt gå in på andra utskotts beredningsområden.
              Nu talar vi om brottsförebyggande åtgärder som justitieutskottet
              handhar, om socialförsäkringar, om skattepolitik och annat. Det
              är intressant att Mia Franzén är så tydlig beträffande den politik
              som Vänsterpartiet driver, nämligen att vi ska ha en skatt just
              för att kunna betala socialförsäkringarna, att ha ett gemensamt
              finansierat socialförsäkringssystem där man betalar efter förmåga.
              Det är intressant att även Folkpartiet nu tycker det, trots att
              de lägger fram förslag i riksdagen om enorma skattesänkningar.
            </seg>
            <seg n="6818e127">
              Att ny lagstiftning träder i kraft kan inte, herr talman, vara
              en nyhet, och definitivt inte för försäkringsbolagen. Det har
              de vetat om under lång tid. Dessutom skulle den här lagen ha kunnat
              klubbas igenom och trätt i kraft redan tidigare, men den har faktiskt
              skjutits fram lite grann i tiden. Detta kan alltså inte ha gått
              någon obemärkt förbi.
            </seg>
            <seg n="0b7e927c">
              Det är en lagstiftning som har många år bakom sig av beredningsarbete.
              De som har medverkat i beredningsarbetet har kanske inte tagit
              det ansvar som jag hade önskat att till exempel försäkringsbranschen
              skulle ta. Den borde ha varit mer aktiv i slutskedet än vad den
              var när den helt och hållet hoppade av och inte ville delta i
              vissa av remissmötena.
            </seg>
            <seg n="2a253eec">
              Så till frågan om premiesättningen. Det tyckte jag att Yvonne
              Andersson redogjorde för väldigt bra. Uträkningen av risken är
              inte samma sak som hur man sedan bedömer premiesättningen. Jag
              kommer tillbaka till det.
            </seg>
          </u>
          <note n="24f88410" type="speaker">
            Anf. 57 MIA FRANZÉN (fp) replik:
          </note>
          <u who="Q4948778" xml:id="i-21da601852101074-0" n="85783d7a">
            <seg n="48be4f52">
              Herr talman! Det handlar om att man ser saker och ting i olika
              fack. Medborgarna har så svårt att begripa varför vi särskiljer
              de olika områdena, och det är därför jag tar upp det. Jag tar
              upp även de områden som vi i vårt utskott inte har att handlägga
              eftersom jag ser det som otroligt viktigt att vi sätter in det
              i sitt sammanhang.
            </seg>
            <seg n="53160bae">
              Vi har urholkat socialförsäkringssystemet under ett antal år.
              Därför vill man skjuta över mer av socialt ansvar och mer av brottsförebyggande
              ansvar på försäkringsbolagen. Man klarar inte att ta hand om brottsligheten.
              Människor måste åtminstone få något slags ekonomisk kompensation,
              och det ska man slå ut över flera. Jag tycker att det är upprörande.
            </seg>
            <seg n="58ed7b5a">
              På s. 29 i utskottets överväganden står det att man kan överväga
              att göra någon form av översyn av gränsdragningen mellan socialförsäkringar
              och det privata försäkringssystemet. Men varför inte göra det
              innan man kommer med ett så stort lagförslag? Det är förvånande.
              Det vi har att ta ställning till i dag känns så ofullständigt.
            </seg>
            <seg n="a79ef203">
              Människor står i dag utan försäkring. Det finns många som har
              försäkringsnöd. Många väljer bort sin hemförsäkring. De har inte
              råd. Det är plånboken som avgör. Därför är jag förvånad över att
              Tasso Stafilidis med kolleger i Vänsterpartiet har valt att biträda
              denna stora proposition.
            </seg>
          </u>
          <note type="speaker" n="81c794d8">
            Anf. 58 TASSO STAFILIDIS (v) replik:
          </note>
          <u who="Q6186607" xml:id="i-c7bf3b8d75f7cf56-1" n="85783d7a">
            <seg n="c94814e5">
              Herr talman! Det som tas upp på s. 29 handlar om på vilket sätt
              vi skulle utforma kontraheringsplikten. Vi skulle till exempel
              kunna ha en kontraheringsplikt där försäkringsbolagen skulle kunna
              tvingas till en hundraprocentig försäkringslösning.
            </seg>
            <seg n="69607f5c">
              Det var då vi kom in på att det i dag finns ett bra socialförsäkringsskydd
              inom det offentliga socialförsäkringssystemet. Det går inte att
              stoppa in det offentliga socialförsäkringsskyddet i försäkringsavtalslagen.
              Frågan ska ses över just därför att man inte ska göra de sammanblandningarna
              som ni gör i er reservation, Mia Franzén.
            </seg>
            <seg n="7947ab45">
              Som Mia Franzén också påpekar i sitt anförande är det inte enligt
              propositionen meningen att försäkringsavtalslagen ska reglera
              socialförsäkringssystemet och de socialförsäkringar som är bekostade
              gemensamt med offentligt finansierade medel.
            </seg>
            <seg n="eefc0ad4">
              Herr talman! Frågan om brottsförebyggande arbete och alla andra
              frågor som har tagits upp här är självfallet väldigt viktiga.
              Det är frågor som man arbetar med väldigt hårt. Till saken hör
              att vi inte hela tiden kan lyfta in allt annat. Människor behöver
              inte försäkringar om de inte utsätts för brott, blir bestulna
              och så vidare. Men det vi reglerar i dag är den nya försäkringsavtalslagen.
            </seg>
          </u>
          <note type="speaker" n="0bb69272">
            Anf. 59 ULF HOLM (mp):
          </note>
          <u who="Q520956" xml:id="i-c078b221e548c9a3-7" n="f80c1d0b">
            <seg n="3e085ec1">
              Herr talman! Det har varit en ovanligt faktaspäckad och bra debatt.
              Jag satt på mitt rum och lyssnade på de första anförandena och
              blev imponerad. Men jag blev lite förvånad över tonläget, framför
              allt från den halva splittrade borgerliga alliansen som har valt
              att lägga fram en reservation.
            </seg>
            <seg n="a0fbb2c8">
              Jag förstår ärligt talat inte riktigt. Vi har en försäkringsavtalslag
              från 1970-talet. Nu hör jag att flera av debattörerna säger att
              den är från 1927, och det är ännu värre. Inser ni inte att samhället
              har förändrats, och vilken betydelse försäkringar har numera jämfört
              med tidigare? Det är väl självklart att även den lagen måste moderniseras.
            </seg>
            <seg n="738bd4f3">
              Jag har full respekt för åsikten som bland annat Mia Franzén
              för fram. Många väljer i dag bort att teckna en försäkring. Jag
              kan förstå det. Men det är inget argument mot att förbättra den
              nu gällande lagen för att försöka stärka konsumentskyddet. Det
              kan jag inte förstå.
            </seg>
            <seg n="ab126ab7">
              Vi från Miljöpartiets sida tycker inte heller att man ska se
              något slags motsatsförhållande mellan privata försäkringar och
              socialförsäkringssystemet. De kompletterar varandra på ett sätt
              som vi kanske inte trodde kunde vara möjligt tidigare, men de
              gör det i dag.
            </seg>
            <seg n="6f401d26">
              Vi har ett ansvar som lagstiftare att se till att lagstiftningen
              är så bra som möjligt. Min och Miljöpartiets utgångspunkt är att
              den ska vara så stark som möjligt för den enskilde konsumenten.
              Det måste vara utgångspunkten. Jag tror att det finns mer att
              göra inom detta område. Men detta är trots allt ett steg framåt.
            </seg>
            <seg n="dbbfb97f">
              Tasso Stafilidis från Vänstern påminde mycket riktigt om den
              uppgörelse vi hade i riksdagen i förra veckan om stärkt medborgarmakt.
              Det är viktigt att vi ser på det i ett sammanhang. Då kommer denna
              förändring mycket väl till pass och är ett steg i rätt riktning.
            </seg>
            <seg n="9009926d">
              Herr talman! Även om detta inte är en samarbetsproposition där
              Miljöpartiet är med måste jag ändå ge den mitt gillande. Jag kan
              absolut inte tänka mig att stödja reservationen, och jag yrkar
              avslag på reservationen från Moderaterna, Folkpartiet och Centern.
            </seg>
          </u>
          <note type="speaker" n="21bf5743">
            Anf. 60 ANNELI SÄRNBLAD (s):
          </note>
          <note n="2bd652a2">
            Herr talman! Jag börjar med att yrka bifall till utskottets förslag
            i betänkande LU4 och avslag på reservationen.
          </note>
          <u who="Q4768958" xml:id="i-c3fe840440f9af81-0" n="d0be41b5">
            <seg n="9a50108c">
              Vi ser tydliga skiljelinjer i svensk politik och även inom detta
              viktiga område. De tidigare anförandena visar just dessa skiljelinjer.
              Jag blir också lite konfunderad över vad reservationen egentligen
              handlar om. Man spretar otroligt mycket mellan partierna i reservationen.
            </seg>
            <seg n="75929650">
              Jag vill ge en stor eloge till Yvonne Andersson och Kristdemokraterna
              för stödet i denna viktiga fråga. Hennes anförande var mycket
              bra. Det kändes riktigt bra i hjärtat att lyssna på det. Man lägger
              bort prestige och ställer sig bakom de svagas rätt. Det är vi
              socialdemokrater mycket glada för.
            </seg>
            <seg n="6fdcbd16">
              I propositionen belyses de förändringar vi har gått igenom sedan
              försäkringsavtalslagen infördes 1927. De tidigare talarna har
              belyst många saker. Min partivän Christina Nenes tog upp en del
              av försäkringsavtalslagen, och jag kommer nu att gå in på den
              andra delen.
            </seg>
            <seg n="2970d2b3">
              Nya produkter har utvecklats. Många av dem har kommit efter det
              att den nya lagstiftningen trädde i kraft den 1 januari 2000 med
              ändringarna av försäkringsrörelsereglerna. Reformen syftade till
              att ge bolagen möjlighet till nya försäkringar. Därför anser vi
              socialdemokrater att det är viktigt att ändra lagstiftningen på
              området.
            </seg>
            <seg n="ac11f99a">
              Herr talman! Ska konsumenterna ges större makt? Vi socialdemokrater
              ser konsumentmakten även på försäkringssidan som viktig för den
              enskilde. Det lagförslag som nu ligger här i kammaren kommer att
              förbättra den enskildes rättigheter. Vad händer då? Moderaterna
              ställer inte upp, Folkpartiet ställer inte upp och Centern ställer
              inte upp. Viviann Gerdin har i sitt anförande berättat varför.
              Men det är ändå anmärkningsvärt att inte Centern är med.
            </seg>
            <seg n="0eafde6d">
              De är inte med när vi stärker de svagas ställning och ger dem
              rätt att teckna försäkring i personförsäkringen, det vill säga
              i liv-, olycksfalls- och sjukförsäkringen som betyder så mycket
              för våra medborgare. Lagstiftningen gör att fler kommer att få
              försäkringsskydd. Om försäkringsbolagen skulle avslå en ansökan
              kommer det att krävas tydligt motiverade avslagsbeslut. Här kommer
              förändringen in, möjligheten att få sin sak prövad i domstol.
              I många fall kommer man säkerligen att driva grupprocesser och
              få hjälp via Konsumentombudsmannen.
            </seg>
            <seg n="4ae8cfc8">
              Herr talman! Det här ger många svaga grupper barn, som Yvonne
              var inne på en stor och viktig möjlighet som de tidigare inte
              har haft. Vi i Sverige går igenom denna lagstiftning främst när
              det gäller konsumentperspektivet på försäkringsrätten. Men det
              är även viktigt att vi nu följer utvecklingen av lagstiftningen
              och fortlöpande ser över om ytterligare förändringar behöver göras.
            </seg>
            <seg n="cdaefb81">
              Vi socialdemokrater delar inte de farhågor som har uppkommit
              i debatter om att det skulle försämra för konsumenter genom att
              det blir högre premier. Som Christina nämnde sade man precis samma
              sak när kontraheringsplikten infördes i konsumentförsäkringslagen,
              att det skulle bli dyrt och leda till avsevärda premiehöjningar.
              Men så blev det inte. Premierna höjdes inte.
            </seg>
            <seg n="43aba768">
              Vi socialdemokrater tror inte heller att ett starkt civilrättsligt
              försäkringstagarskydd i den svenska lagstiftningen påverkar bolagen
              negativt i förhållande till utländska bolag. I Sverige gäller
              svensk lag. Svenska och utländska försäkringsbolag som kommer
              till Sverige får konkurrera på precis samma villkor.
            </seg>
            <seg n="c33dd4ca">
              Den informationsskyldighet som föreslås precis som för konsumentförsäkringar
              leder till att konsumenterna ges mera makt och kunskap. De får
              information om förändringar, om vad försäkringen innehåller, om
              vad som behöver kompletteras för ett fullgott skydd och om hur
              försäkringen är utformad. Upplysningar om konsumenträtten är otroligt
              viktigt.
            </seg>
            <seg n="ba18acdb">
              Debatten här i kammaren i dag visar att man ser många spöken
              som egentligen inte finns i denna lagstiftning. Bolagen får för
              mycket skyldigheter, säger man. Då ser man inte den lilla människan.
              Man ställer sig på försäkringsbolagens sida, inte på de svagas.
            </seg>
            <seg n="30f6212e">
              Information är väl bra för båda parter? Försäkringsbolagen borde
              ju vara glada över att konsumenterna får bra information och att
              man har en bra dialog. Det är bra för båda parter med tydlighet.
            </seg>
            <seg n="3e687402">
              En annan fråga som lyfts upp och som det även finns en motion
              om, L393, gäller att förebygga att dödsbon genom preskription
              går miste om de rättigheter som följer den avlidnes försäkringar.
              Vi socialdemokrater vill understryka betydelsen av att följa denna
              fråga.
            </seg>
            <seg n="8b0c239d">
              Herr talman! Gruppförsäkringen är för många ett viktigt kompletterande
              skydd. Den fyller en social funktion för personer som av någon
              anledning inte tecknat individuell försäkring. FAL ska reglera
              både frivillig och obligatorisk gruppskade- och gruppersonförsäkring.
              Vid frivillig gruppförsäkring anses gruppmedlemmen i lagstiftningen
              som försäkringstagare. Vid obligatorisk gruppförsäkring däremot
              anses den som slutit gruppavtalet som försäkringstagare. Men om
              det skulle hända någonting är det naturligtvis gruppmedlemmen
              som får ersättningen.
            </seg>
            <seg n="792fe30f">
              Kollektivavtalsgrundad försäkring ska tillämpas under förutsättning
              att försäkringen tecknas av arbetsgivaren för dennes anställda
              och meddelas enligt ett i försäkringsvillkoren angivet kollektivavtal.
              Vidare ska försäkringen tecknas hos ett försäkringsbolag enligt
              kollektivavtalet. Information på detta område ska ges innan avtalet
              är klart. Vissa regler om individuell försäkring, till exempel
              ansvarsinträde och uppsägning, anses passa mindre bra för ka-försäkring.
              Därför föreslås de bli ersatta av särbestämmelser.
            </seg>
            <seg n="24553ed2">
              Vissa partier i den här kammaren hävdar att det är onödigt med
              lagregler om gruppförsäkring. Man hävdar att om sådana regler
              införs nu bör de inte vara detaljerade och dessutom dispositiva.
            </seg>
            <seg n="1d65f186">
              Herr talman! Av samma skäl som det behövs regler om individuell
              försäkring behövs det för gruppförsäkring. Visst kan man säga
              att det finns grupper som har företrädare som är väl kompetenta
              att ta till vara gruppmedlemmarnas intressen. Ett exempel är de
              fackliga organisationerna som har anställda som kan försäkringsfrågor.
              Men det finns många grupper som har företrädare som är rena lekmän
              i försäkringsfrågor. Ett exempel kan vara en liten idrottsförening.
              I det senare exemplet finns risken att avtal mellan förening och
              försäkringsbolag blir obalanserade till nackdel för medlemmen.
              Därför behövs det en lagstiftning, och den bör vara tvingande.
            </seg>
            <seg n="e2941227">
              Vi socialdemokrater håller med om att lagstiftningen inte ska
              vara överdrivet detaljerad, men den bör reglera de praktiskt viktiga
              frågorna. Det är viktigt för att motverka den risk för obalans
              som jag var inne på nyss. Dessutom kan reglerna få betydelse för
              tolkningen när ett avtal är otydligt eller ofullständigt, då en
              viss fråga inte är reglerad. Då kan lagen komplettera avtalet,
              här som annars.
            </seg>
            <seg n="521ee3c0">
              Herr talman! Lagen är avsedd att träda i kraft den 1 januari
              2006. Det handlar alltså om informationsskyldighet och många andra
              viktiga frågor som Christina och tidigare talare har nämnt i sina
              anföranden.
            </seg>
            <seg n="f68abddd">
              Det har inkommit frågeställningar i ärendet, bland annat från
              Svenska Kommunförbundet och Landstingsförbundet om regler om kollektivavtalsgrundad
              personförsäkring i förhållande till pensions- och försäkringsavtalet.
              Vi socialdemokrater menar att det i dagsläget kräver ett beredningsarbete
              och ändringsförslag som borde kunna bli föremål för riksdagsbehandling
              före årsskiftet.
            </seg>
            <seg n="73a5e387">
              Herr talman! Den nya lagen anpassar försäkringsavtalsrätten till
              moderna samhällsförhållanden, till dagens och morgondagens försäkringsförhållanden
              och till ny teknik. Spelreglerna mellan försäkringsbolag och deras
              kunder blir tydligare.
            </seg>
            <seg n="02b3afbe">
              Det pågår inte något harmoniseringsarbete av försäkringsavtalsrätten
              i Europa. På sikt skulle vi välkomna en sådan i konsumentskyddande
              riktning. Den nya svenska lagen kommer att utgöra ett föredöme.
              I dag skriver vi historia när vi debatterar denna fråga. För många
              människor kommer den här lagstiftningen att innebära en stor förändring
              i deras liv. Konsumenterna kommer i fokus i de försäkringsrättsliga
              frågorna.
            </seg>
          </u>
          <note type="speaker" n="827ba265">
            Anf. 61 VIVIANN GERDIN (c) replik:
          </note>
          <u who="Q4949860" xml:id="i-0e17d7205a517ca0-3" n="77dc951b">
            <seg n="be2509d4">
              Herr talman! Jag vill bara än en gång understryka några saker
              för Anneli Särnblad. Du tog upp att ni ska stärka de svagas ställning.
              Jag instämmer i det, men det omfattar inte alla. Det är en kärnfråga
              för oss. Du sade också: om ytterligare förändringar behövs i den
              nya försäkringslagen. Det finns en tvekan i ordet om. Vi anser
              att det behövs förändringar, och återigen: de behövs för vissa
              grupper, och det är småföretagare.
            </seg>
            <seg n="754522ef">
              Du sade också att vi ställer oss på försäkringsbolagens sida.
              Det vill jag verkligen protestera emot, eftersom vi klart har
              markerat att vi vill att man utreder kontraheringsplikten även
              för småföretagare.
            </seg>
            <seg n="4182c23e">
              Vi har yrkat avslag på förslaget i betänkandet för att det inte
              har varit möjligt att begära återremiss, enligt den undersökning
              som jag gjorde. Det var att ta ställning till ja eller nej. Därför
              blev det ett nej till förslaget. Vi ser större möjlighet att utöva
              påtryckning om vi kan få regeringen att dra tillbaka det här och
              komma med de kompletterande försäkringarna så att den nya försäkringslagen
              verkligen omfattar alla grupper i stället för om vi säger ja till
              det här och sedan fortsätter att utreda och köra det i långbänk
              vad gäller småföretagarna.
            </seg>
            <seg n="e521a15e">
              Ett viktigt skäl är också att de grupper som jag pratar om har
              ett mycket svagt skydd inom det skattefinansierade socialförsäkringssystemet
              då det gäller personförsäkringar. Vi gör ett försök att komplettera
              den brist som är i dag genom att se till att man lättare ska kunna
              få en privat försäkring.
            </seg>
          </u>
          <note type="speaker" n="bca36917">
            Anf. 62 ANNELI SÄRNBLAD (s) replik:
          </note>
          <u who="Q4768958" xml:id="i-9c3126e894ece3f3-0" n="d0be41b5">
            <seg n="3ef73ed9">
              Herr talman! Viviann Gerdin, jag lyssnade på ditt anförande och
              dina tidigare repliker. Som Christina Nenes sade ska vi se över
              det som handlar om företagsamheten. Det står även i betänkandet.
              Det jag reagerar på, Viviann, är att Centern inte ställer upp
              utan avslår hela paketet. Det har andra också reagerat på väldigt
              kraftfullt här i kammaren i dag. Vi säger ändå att vi ska se över
              de saker som gäller företags verksamhet och så vidare.
            </seg>
            <seg n="a4e62587">
              När det gäller lagstiftningen händer det mycket i samhället.
              Vi måste ständigt se hur lagstiftningen blev. Är den tillräcklig
              för att stärka de svagas rätt i samhället, eller behövs ytterligare
              saker?
            </seg>
            <seg n="fafc8b4d">
              Jag reagerar på att Centern ställer upp på reservationen och
              avslår, och inte tillsammans med oss övriga ställer upp för de
              svagas ställning så att de får en chans att teckna avtal. Det
              är något som jag vet att Centern i tidigare anföranden här i kammaren
              har pläderat starkt för.
            </seg>
          </u>
          <note type="speaker" n="77ff2056">
            Anf. 63 VIVIANN GERDIN (c) replik:
          </note>
          <u who="Q4949860" xml:id="i-0e17d7205a517ca0-4" n="77dc951b">
            <seg n="9a9e280f">
              Herr talman! Vi har lite olika skäl till varför vi avslår. Det
              som förenar oss är avslaget på propositionen.
            </seg>
            <seg n="d7cba987">
              Det har tidigare sagts här i dag att det ökade skyddet ska omfatta
              alla. Det är ju just det det inte gör. Det finns en grupp människor
              ca 400 000 enskilda företagare som är i gränszonen mellan löntagare
              och företagare som är större och har bättre förutsättningar att
              skaffa sig ett bra skydd. Just de som är i gränszonen är i dag
              diskriminerade. De är negativt särbehandlade inom det allmänna
              socialförsäkringssystemet när det handlar om att försäkra sig
              själva.
            </seg>
            <seg n="88a36f8a">
              Vi pratar om att vi ska underlätta och vara positiva till alla
              småföretagare och entreprenörer. Det är många i gränszonen som
              arbetar enskilt och ändå är fria och betecknas som uppdragstagare
              som har det svårt. Det finns också grupper som har utsatts för
              upprepade brott och därmed nekas försäkringar. Det finns faktiskt
              företag som helt och hållet nekas försäkringar. Det är också de
              små företagen som står utan försäkringar. Det beror på den brottsutveckling
              vi har. Vi tycker inte att det är acceptabelt som det ser ut i
              samhället i dag.
            </seg>
          </u>
          <note type="speaker" n="c36e9a3d">
            Anf. 64 ANNELI SÄRNBLAD (s) replik:
          </note>
          <u who="Q4768958" xml:id="i-9c3126e894ece3f3-1" n="d0be41b5">
            <seg n="ae32565e">
              Herr talman! Det här är en intressant debatt. Det blir bra ideologiska
              debatter i lagutskottsärenden numera. Vi ser skiljelinjen i politiken.
            </seg>
            <seg n="c8086efd">
              Vi kommer att se över denna fråga, och vill verkligen göra det.
              Jag kan inte förstå att Centerpartiet går med i en reservation
              där det finns frågor som man själv tidigare har sagt är viktiga
              och som man måste se över i lagstiftningen och ställa upp på.
              Men det är väl den taktik som borgerligheten har.
            </seg>
            <seg n="73670fc2">
              Som jag sade till Yvonne Andersson: Stor heder till Kristdemokraterna
              som i den här viktiga frågan ställer upp på de svagas sida. Jag
              vet att Kristdemokraterna också vill ha en översyn av företagssidan
              och stärka den delen. Man ställer upp på de svagas sida och går
              samman med oss andra i denna viktiga lagstiftning.
            </seg>
          </u>
          <note n="c5eb73f8" type="speaker">
            Anf. 65 MIA FRANZÉN (fp) replik:
          </note>
          <u who="Q4948778" xml:id="i-98cfd9bb88f860e1-2" n="e11451b8">
            <seg n="098efbee">
              Herr talman! Det talas mycket om de svaga grupperna och att det
              är så hedervärt av Yvonne Andersson att ställa sig på de svagas
              sida och att vi måste vara något slags spöken. Jag har inte pratat
              om övriga utskottsledamöter som spöken. Jag ser fortfarande inga
              spöken, även om vi har en tuff diskussion.
            </seg>
            <seg n="3e623dd3">
              Jag tycker att vi ska analysera vad detta jättestarka skydd för
              de svaga består i. Splittra upp det. Man pratar om rätt för svaga
              grupper att teckna försäkring. Det är inte sant. Förslaget innebär
              att du har rätt att få en premie satt efter ditt hälsotillstånd.
              Den som är sjuk får en hög premie. Den som är kärnfrisk får en
              låg premie.
            </seg>
            <seg n="dd1147e5">
              Jag vill ställa en fråga till Anneli Särnblad. Vem ska finansiera
              de prövningar av avslagsbeslut som görs av domstol? Det står att
              man kan ta det via hemförsäkringen. Hemförsäkringen är ju också
              privatfinansierad via försäkringsbolag. Rättsskyddet finns där,
              men det är privatfinansierat.
            </seg>
            <seg n="5430aec0">
              Tror Anneli Särnblad att det ger ökade kostnader, eller är det
              gratis? Kommer det inte att påverka premien alls?
            </seg>
            <seg n="d35c3c6a">
              De individualiserade gruppförsäkringarna ger en ökad administrationskostnad
              med fler blanketter. Tror Anneli Särnblad att det är gratis?
            </seg>
          </u>
          <note type="speaker" n="965df0ea">
            Anf. 66 ANNELI SÄRNBLAD (s) replik:
          </note>
          <u who="Q4768958" xml:id="i-f202e729eb6220a4-1" n="d0be41b5">
            <seg n="f13714ee">
              Herr talman! Mia Franzén, Folkpartiet, ser många spöken i den
              här lagstiftningen. Hon ser enbart hinder och inte vad det handlar
              om. Mia Franzén går in på frågor om socialförsäkring och om detta
              skulle ge premiehöjning. Det är ingen som i dag kan säga att detta
              skulle ge en premiehöjning.
            </seg>
            <seg n="6bfe88e1">
              Du har tidigare i dag varit inne på frågor om sjukvård och justitiefrågor.
              Vi vill ha en generell lösning för samhället. Det finns vissa
              delar som gäller privata lösningar. Där ska samma rätt ges alla
              människor.
            </seg>
            <seg n="805f847e">
              Det jag blir förundrad över här i kammaren är det som Mia Franzén
              och Folkpartiet säger när det gäller det allmänna. Hur ska Mia
              Franzén i framtiden kunna bedriva den politiken? Ni vill ju tillsammans
              med andra partier ha en skattesänkning i samhällssystemet, och
              ni vill gå mot privata lösningar.
            </seg>
            <seg n="49f377c4">
              Jag förstår att en del vill ha en översyn eftersom vissa vill
              öppna upp mot mer privata delar. Vad händer då? Om vi kan se de
              svårigheter som Mia Franzén talar om, hur blir det då om det mesta
              av det allmänna ska ligga i privata lösningar? Det undrar jag.
              Hur ska du kunna bygga upp detta? Vi har som målsättning att stärka
              det generella. Hur har Folkpartiet tänkt göra det med dessa skattesänkningsprogram?
            </seg>
          </u>
          <note n="89eb7fd1" type="speaker">
            Anf. 67 MIA FRANZÉN (fp) replik:
          </note>
          <u who="Q4948778" xml:id="i-c3fe840440f9af81-1" n="d0be41b5">
            <seg n="c5560190">
              Herr talman! Jag vet inte om jag ska gå in på skattefrågorna.
              Vi måste ju få fart på Sverige. Då får vi en bra tillväxt och
              ökade resurser till det sociala. Socialdemokraterna tycker ju
              också att det vore bra att få lite mer resurser till det offentliga.
            </seg>
            <seg n="3c5c9f31">
              Problemet är att det brister i det sociala skyddsnätet. Regeringen
              och Socialdemokraterna är inte villiga att ens titta på gränsdragningsproblemen.
              Jag vill se till helheten. Vad kommer det att innebära för de
              svaga grupper som man talar så varmt om? Kommer vi inte i framtiden
              att se att de förblir oförsäkrade, att försäkringsnöden består,
              att allt fler socialt och ekonomiskt utsatta väljer att inte teckna
              försäkringar alls? Om vi då har brister i det sociala skyddsnätet
              som är skattefinansierat, vart ska de då vända sig? Är det de
              stora stygga försäkringsbolagens fel att man inte får någon försäkring
              och hjälp? Borde vi faktiskt ta vårt ansvar och se till helheten?
            </seg>
          </u>
          <note type="speaker" n="c1f70579">
            Anf. 68 ANNELI SÄRNBLAD (s) replik:
          </note>
          <u who="Q4768958" xml:id="i-9c3126e894ece3f3-2" n="d0be41b5">
            <seg n="3716b763">
              Herr talman! Vi socialdemokrater vill ha social trygghet i vårt
              allmänna skydd. Gränsdragningarna är inte otydliga för oss. Folkpartiet
              kanske ska vända sig till Rut som andra partier gör i många frågor.
              Vi vet skiljelinjerna i de här frågorna.
            </seg>
            <seg n="aff4f8a2">
              Stora stygga försäkringsbolag, säger Mia Franzén. Ni kanske i
              framtiden vill lägga ut än mer på privata delar med de partier
              som ni samarbetar med. Det är lite olika inom partierna vilken
              väg man vill gå. Man kan fråga sig vilka spöken som Folkpartiet
              och Mia Franzén ser i det samarbetet.
            </seg>
            <seg n="71737f2f">
              Mia Franzén säger att jag går in på skattefrågor. Mia Franzén
              har varit inne på många frågor som inte ligger inom vårt utskott
              och bedömt justitiefrågor och så vidare.
            </seg>
            <seg n="018f6de6">
              Jag tycker att det är intressant att Mia Franzén inte svarar
              mig på frågan om skattefinansiering som ändå kommer in i den här
              debatten. Hon svarar mig inte med ett ord hur man tänker ha en
              allmän generell välfärd. Du har sagt att Folkpartiet brinner så
              mycket för det allmänna. Vad svarar Mia Franzén på den frågan?
              Hur ska hon klara framtiden med det samarbete hon nu har?
            </seg>
          </u>
          <note n="8106117d">
            Överläggningen var härmed avslutad.
          </note>
          <note n="80db9c10">
            8 § Distans- och hemförsäljningslag m.m.
          </note>
          <note n="22d80564">
            Föredrogs
          </note>
          <note type="speaker" n="791f8092">
            Anf. 69 JOHAN LÖFSTRAND (s):
          </note>
          <note n="311f2de4">
            Herr talman! Lagutskottets betänkande nr 5 kommer nu att debatteras.
          </note>
          <note n="74863600">
            I betänkandet behandlas regeringens proposition 2004/05:13 Distans-
            och hemförsäljningslag med mera . Betänkandet behandlar också
            det motionsyrkande som har väckts med anledning av propositionen.
          </note>
          <note n="2eeb84cb">
            Regeringen lägger i propositionen fram ett förslag om ny distans-
            och hemförsäljningslag som ska ersätta lagen om konsumentskydd
            vid distansavtal och hemförsäljningsavtal. Syftet med lagändringen
            är att genomföra Europaparlamentets och rådets direktiv 2002/65/EG
            om distansförsäljning av finansiella tjänster till konsumenter.
          </note>
          <note n="d6eb1cd4">
            Den nya lagen bygger i stor utsträckning på den nuvarande distansavtalslagen.
            Tillämpningsområdet är dock utvidgat till att även omfatta distansavtal
            om finansiella tjänster som bland annat betalning, försäkring
            och kredit. Vidare föreslås att det nuvarande undantaget i distansavtalslagen
            gällande hemförsäljning av försäkringar hävs. Lagförslaget innehåller
            även bestämmelser om bland annat näringsidkares informationsskyldighet
            och konsumentens ångerrätt.
          </note>
          <u who="Q4563305" xml:id="i-e6081f918063fab1-0" n="41acf0ec">
            <seg n="eec741ab">
              I propositionen föreslår regeringen även ändringar i konsumenttjänstlagen
              och konsumentköplagen som innebär att preskriptionstiden för att
              reklamera fel i en vara eller tjänst förlängs från två till tre
              år.
            </seg>
            <seg n="56def015">
              Det finns tre reservationer i betänkandet.
            </seg>
            <seg n="aa0c6b08">
              Jag lämnar nu över ärendet till debattörerna.
            </seg>
          </u>
          <note n="0a6e8717">
            Samtliga lagändringar föreslås träda i kraft den 1 april 2005.
          </note>
          <note n="f02d6e65">
            I betänkandet föreslår utskottet att riksdagen ska avslå samtliga
            motionsyrkanden.
          </note>
          <note type="speaker" n="fd6ac6bc">
            Anf. 70 HENRIK VON SYDOW (m):
          </note>
          <u who="Q5716610" xml:id="i-3dc2d308f0831ded-0" n="9eba9867">
            <seg n="446d8ef5">
              Herr talman! Vi hörde precis presentationen av lagförslagen.
              Moderaterna tycker att de stora dragen i denna proposition, som
              alltså bygger på ett EG-direktiv, är bra. Det är nyttigt att vi
              får klara regler inte minst vad gäller försäljningen av finansiella
              tjänster på distans, vilket alltså i praktiken är telefon- och
              Internetförsäljning. Det talas ofta om den nya teknikens möjligheter
              att stärka konsumentmakten, det vill säga att handeln på distans
              över telefon kan göra kunder och konsumenter ännu starkare, förbättra
              och bredda utbudet och göra servicen mer tillgänglig och bättre.
              Vi tror att de regler som vi ska anta ger både konsumenterna trygghet
              och företagarna tydlighet. Vi hoppas att detta ger goda förutsättningar
              till en växande marknad och handel på området till gagn för ännu
              starkare konsumenter.
            </seg>
            <seg n="063a9cb4">
              I samband med att regeringen lägger fram propositionen väljer
              man också att införa en förlängning av preskriptionstiden för
              reklamation i konsumentköplagen och konsumenttjänstlagen. Det
              är på den punkten som vi inte är övertygade av de argument som
              regeringen för fram.
            </seg>
            <seg n="8fcd32aa">
              Det är angeläget med starka och tydliga regler för konsumenterna
              i konsumentköplagen och konsumenttjänstlagen. Visst får konsumenterna
              nu ett förlängt minimiskydd, men de måste själva vara med och
              betala för det. Med det nya förslaget måste entreprenören och
              företagaren kalkylera med risken att få tillbaka tre år gamla
              varor. Den risken kommer att medföra just ett större risktagande
              och också högre kostnader för näringsidkaren. Detta riskerar och
              kommer med största sannolikhet att resultera i höjningar av svenska
              konsumentpriser på varor och tjänster.
            </seg>
            <seg n="a407290d">
              Det här är någonting som regeringen också tillstår i propositionen,
              men bara just på detta korta och flyktiga sätt. Problemet berörs
              inte mer än mycket flyktigt i propositionen.
            </seg>
            <seg n="4f65fbc0">
              Än mindre föreligger någon verklig konsekvensanalys av förslaget.
              Regeringen pekar på att en viss merkostnad kan komma att uppstå,
              men hur mycket det sätter sig på priset vet ingen. Någon seriös
              uträkning till stöd för påståendet redovisas inte.
            </seg>
            <seg n="c6480f8d">
              Vi tycker att detta är beklagligt och gör det svårare att fatta
              väl övervägda beslut i frågan. Vi menar att diskussionen om konsekvensanalys
              av effekterna på prisbildningen och konkurrensen måste föras på
              ett tidigt stadium när olika nya förslag till lagstiftning diskuteras
              inom EU-samarbetet och i synnerhet när vi diskuterar hur vi ska
              utforma lagstiftningen här i Sverige.
            </seg>
            <seg n="896e03a1">
              Mot bakgrund av att en sådan konsekvensanalys saknas och att
              regeringen heller inte har visat att det finns något direkt påvisat
              behov av en förlängd preskriptionstid kan vi inte stödja regeringens
              förslag. Vi riskerar att driva fram ökade kostnader för svenska
              konsumenter och svenska företagare som inte motsvaras av något
              påvisat behov av en längre preskriptionstid.
            </seg>
            <seg n="70599a49">
              De remissinstanser som har kommenterat förslaget pekar också
              ofta på den uppenbara risken att de beviskrav som ställs på konsumenterna
              blir ännu högre än vad som gäller enligt praxis i dag eftersom
              entreprenören nu kommer att kunna invända att konsumenten borde
              ha reklamerat felet tidigare. Förslaget riskerar alltså att invagga
              konsumenten i en falsk trygghet genom att ge sken av att det alltid
              finns tid att reklamera. Också detta berörs mycket flyktigt i
              regeringens proposition.
            </seg>
            <seg n="c464fdb3">
              På samma sätt är det med invändningen att längre preskriptionstid
              också medför fler svårhanterliga tvister om felets ursprung. Det
              är redan i dag svårt att avgöra huruvida ett fel är ursprungligt
              eller inte.
            </seg>
            <seg n="a8d58266">
              Till sist tror vi att både svenska konsumenter och svenska företagare
              är betjänta av tydlighet och enkelhet i konsumenträtten. Om förslaget
              går igenom uppstår en skillnad mellan preskriptionstiderna i konsumentköplagen
              och den allmänna köplagen. Eftersom det kan vara svårt att avgöra
              huruvida en kund i en butik är konsument eller näringsidkare kan
              det vara olämpligt och inte önskvärt med avvikelser i dessa lagar.
              Regeringen borde sträva efter en större tydlighet på det här fältet.
            </seg>
            <seg n="0b7b480a">
              Herr talman! Jag stöder samtliga Moderaternas tre reservationer,
              men av tidsskäl nöjer jag mig med att yrka bifall till den första.
            </seg>
          </u>
          <note type="speaker" n="7787ef9a">
            Anf. 71 MARTIN ANDREASSON (fp):
          </note>
          <u who="Q5556512" xml:id="i-e99d4fc3e05b1394-0" n="2d2c7fbe">
            <seg n="481018c2">
              Herr talman! Kunniga konsumenter som vet sina rättigheter är
              trygga konsumenter som också kan dra nytta av de möjligheter som
              finns ute på marknaden och välja mellan olika alternativ, olika
              erbjudanden och olika leverantörer. Det gäller också vid distans-
              och hemförsäljning.
            </seg>
            <seg n="5bcc7708">
              Det riksdagen ska ta ställning till i dag handlar bland annat
              om att fullharmonisera bestämmelserna på EG-rättens område vad
              gäller distansförsäljning av finansiella tjänster till konsumenter.
              Från Folkpartiet liberalernas sida välkomnar vi att man inom Europeiska
              unionen har kunnat åstadkomma denna förenkling för konsumenterna:
              Oavsett i vilket land företaget är beläget dit man vänder sig
              för att få upplysningar om en viss finansiell tjänst vet man att
              det är samma regler som gäller för hur distansförsäljningen ska
              äga rum. Det är precis så det ska gå till.
            </seg>
            <seg n="55cb956c">
              Folkpartiet har sedan länge arbetat för att Sverige ska vara
              pådrivande i arbetet med att åstadkomma en så fullständig harmonisering
              som möjligt på så hög nivå som möjligt av konsumentskyddet på
              den europeiska marknaden. Därför anser vi att det är positivt
              att detta förslag nu äntligen har kommit på riksdagens bord.
            </seg>
            <seg n="7b59b4f9">
              Vi tycker att förslaget att förlänga preskriptionstiden i konsumentköplagen
              och i konsumenttjänstlagen är godtagbart och att man också åstadkommer
              en tydligare samordning mellan produktansvaret i konsumentköplagen
              i förhållande till motsvarande ansvarsregler i konsumenttjänstlagen.
            </seg>
            <seg n="9413acc9">
              Men det finns en sak som är problematisk i denna proposition
              och som handlar om regeringens hantering av frågan.
            </seg>
            <seg n="d6a6be64">
              Det direktiv som ligger bakom den lagstiftning som vi nu ska
              ta ställning till skulle ha varit genomförd i medlemsländerna
              den 9 oktober 2004. Fem dagar senare, den 14 oktober, fick riksdagen
              propositionen på sitt bord. Det var inte ens teoretiskt möjligt
              för riksdagen att medverka till att Sverige fullföljde sina åtaganden
              som medlem i den europeiska unionen vad gällde genomförandet av
              detta direktiv.
            </seg>
            <seg n="bf88b15b">
              Tyvärr är denna långsamma hantering vad gäller genomförandet
              av direktiv långt ifrån ett undantag. Jag vill tvärtom säga att
              på lagutskottets område är den snarast regel vad gäller hantering
              av genomförandet av direktiven om vi tittar på de förslag som
              vårt utskott har haft anledning att ta ställning till de senaste
              åren.
            </seg>
            <seg n="e79f4c9b">
              Rekordet, förhoppningsvis, tas av förslaget om genomförande av
              EG-direktiv för rättsligt skydd för biotekniska uppfinningar.
              Det skulle ha varit genomfört den 30 juli 2000. Den 11 december
              2003 kom regeringens proposition. Då hade Sverige redan blivit
              draget inför EG-domstolen av kommissionen för sin långsamma hantering
              av detta direktiv.
            </seg>
            <seg n="c876ced3">
              Vi har frågan om obeställd e-postreklam, också det en fråga där
              det finns ett bakomliggande direktiv från Europaparlamentet och
              rådet. Skulle ha varit genomfört i medlemsländerna den 31 oktober
              2003. Regeringens proposition kom en månad senare. Vi hade produktsäkerhetslagen,
              som riksdagen tog ställning till i våras. Också där var det så
              att propositionen kom på riksdagens bord en betydande tid efter
              att direktivet skulle ha varit genomfört. I det fallet var det
              en och en halv, nästan två månader efter att direktivet skulle
              ha varit genomfört.
            </seg>
            <seg n="5820d524">
              I alla de exempel som jag nämner har det inte ens varit teoretiskt
              möjligt för riksdagen att se till att Sverige genomför sina åtaganden
              som EU-medlem. Detta, herr talman, är inte godtagbart.
            </seg>
            <seg n="94ed648d">
              Vi är medlemmar i Europeiska unionen, vilket Folkpartiet varmt
              välkomnar. Och vi tycker att det är mycket oroande att regeringen
              som arbetsmetod har en beredning av direktiven som är så långsam
              att vi på punkt efter punkt sviker våra åtaganden och inte klarar
              av att genomföra direktiven i tid.
            </seg>
            <seg n="f190d418">
              Därför, herr talman, är Folkpartiet med på den reservation som
              handlar om att riksdagen nu bör tillkännage för regeringen att
              denna slapphet och långsamhet i hanteringen av direktiven inte
              är tillfredsställande.
            </seg>
          </u>
          <note n="6b0a9fb4">
            Med det, herr talman, vill jag yrka bifall till reservation nr
            1.
          </note>
          <note type="speaker" n="9834453d">
            Anf. 72 PIA NILSSON (s):
          </note>
          <u who="unknown" xml:id="i-4625e72e8081ebac-0" n="eb226ee4">
            <seg n="47368426">
              Herr talman, ledamöter och åhörare! Jag antar att de allra flesta
              av oss någon gång har blivit uppringd av något företag som vill
              sälja en försäkring, vill erbjuda något förmånligt köp av aktier
              eller liknande. Kanhända är vi lite smått stressade eller upptagna
              av annat när telefonen ringer. Men ofta svarar vi, lyssnar artigt,
              tycker kanske att erbjudandet låter intressant och så slår vi
              till.
            </seg>
            <seg n="a4a9df89">
              Men efter en tid kommer kanske eftertankens kranka blekhet krypande
              och vi inser till vår fasa att affären var överilad. Det gick
              för fort. Vi förstod inte villkoren, eller vi hade helt enkelt
              inte råd. Men vi tvingas stå vårt kast och betala. Lätt panikslagna
              tänker nog många då att de aldrig mer vågar handla från den här
              typen av affärer på distans.
            </seg>
            <seg n="8b699fa2">
              Herr talman! Regeringens proposition om förslag till en distans-
              och hemförsäljningslag, som vi nu har framför oss, grundar sig
              på ett EG-direktiv, distansavtalsdirektivet. Det är ett minidirektiv,
              vilket innebär att Sverige kan införa och får behålla regler som
              ger ett starkare konsumentskydd än vad som följer av det här direktivet.
            </seg>
            <seg n="d2a7b3f1">
              Men ytterst handlar den nya lagen om att stärka oss som konsumenter,
              bland annat i den typ av situationer som jag nämnde inledningsvis.
              Försäljning av försäkringar över telefon eller obligationsköp
              via Internet måste också omfattas av vissa bestämmelser som gör
              att jag som konsument kan känna trygghet och förtroende. Vi socialdemokrater
              driver en aktiv politik för att stärka konsumentskyddet, oavsett
              typ av varor och tjänster.
            </seg>
            <seg n="9c2d22ea">
              Herr talman! En av de mest centrala delarna i det här förstärkta
              konsumentskyddet är näringsidkarens eller företagets informationsskyldighet.
              Information om företagets namn, adress, tjänstens huvudsakliga
              egenskaper, pris och vad som gäller vid ångerrätt ska alltsammans
              lämnas klart och begripligt i rimlig tid, det vill säga innan
              konsumenten är bunden av ett avtal. Informationen och avtalsvillkoren
              ska dessutom överlämnas i en handling eller på annat varaktigt
              medium som passar mig som konsument.
            </seg>
            <seg n="5b241ce5">
              Den andra centrala delen i konsumentskyddet är konsumentens ångerrätt.
              Om jag inom 14 kalenderdagar ångrar mitt telefonköp av den där
              försäkringen eller annat köp jag har gjort på distans kan jag
              utan att behöva ange några skäl frånsäga mig köpet genom att meddela
              företaget det. Om jag har köpt en individuell pensionsförsäkring
              har jag faktiskt 30 dagar på mig. Men om jag ångrar köpet blir
              jag faktiskt skyldig att betala tillbaka den del av tjänsten som
              säljaren eventuellt redan har tillhandahållit.
            </seg>
            <seg n="fb46737e">
              Det finns dock undantag från ångerrätten. Undantagen berör sådana
              finansiella tjänster där priset beror på svängningar på finansmarknaden
              och sådant som näringsidkaren eller företagaren inte kan påverka.
              Det kan till exempel vara andelar i fondbolag eller tjänster med
              anknytning till utländsk valuta. Syftet med undantagen är främst
              att undvika att konsumenten spekulerar på näringsidkarens bekostnad.
            </seg>
            <seg n="43f5378f">
              Herr talman! Den tredje centrala delen i detta förslag till distans-
              och hemförsäljningslag handlar om preskriptionstiden i konsumentköplagen
              och konsumenttjänstlagen. Vi vill förlänga tiden från nuvarande
              två år till tre år. Att kunna reklamera en vara eller en tjänst
              är en mycket viktig del i konsumentskyddet.
            </seg>
            <seg n="a2142421">
              En tvåårig preskriptionstid kan faktiskt få negativa ekonomiska
              konsekvenser för oss konsumenter när vi köper de produkter som
              förväntas fungera i mer än två år, och de tjänsterna eller varorna
              är ofta dyra att köpa.
            </seg>
            <seg n="678b7508">
              Om jag till exempel vill lacka om bilen eller laga något elektriskt
              fel på den, eller om jag har köpt en ny dyr skinnsoffa som efter
              ett par år börjar flaga behöver jag som konsument ett förstärkt
              skydd. Genom att förlänga reklamationstiden förbättras konsumenternas
              ställning, och det tycker vi socialdemokrater är viktigt att slå
              vakt om.
            </seg>
            <seg n="a9d34802">
              Herr talman! Antalet reklamationer kommer troligen att öka något,
              men någon avsevärd ökning kommer det sannolikt inte att bli. Vissa
              branscher kommer nog att höja priset på sina varor, men merkostnaden
              torde bli marginell.
            </seg>
            <seg n="3a279997">
              Vi tror heller inte att den gränsöverskridande handeln kommer
              att påverkas eller att det skulle medföra konkurrensnackdelar
              för svenska företag jämfört med andra länders.
            </seg>
            <seg n="2853d832">
              Vi kan bara se hur det ser ut i våra nordiska grannländer. I
              Danmark är det fem års preskriptionstid för byggmaterial till
              exempel, och för konsumenttjänsterna kan preskriptionen sträcka
              sig ändå upp till 20 år.
            </seg>
            <seg n="2a73f252">
              I Norge är tiden fem år för varor som beräknas ha en livslängd
              på mer än två år, och i Finland är den allmänna preskriptionstiden
              tre år.
            </seg>
            <seg n="783d5232">
              Utredningen, som ligger till grund för den nya lagen, har i sitt
              betänkande föreslagit att tiden skulle förlängs till fem år. Men
              många remissinstanser har vänt sig mot förslaget och menar att
              tiden blir alltför lång.
            </seg>
            <seg n="7f6b38a9">
              Allmänna reklamationsnämnden hävdar att en förlängning till tre
              år skulle innebära att de allra flesta fall av ursprungliga fel
              kommer att täckas in. Vi delar den uppfattningen. Det är en rimlig
              avvägning mellan de olika intressen som gör sig gällande på området.
              För övrigt är det samma tidsrymd som en näringsidkare eller ett
              företag har på sig vid en fordran mot mig som konsument.
            </seg>
            <seg n="ba78e4f8">
              Herr talman! Syftet med förslaget till distans- och hemförsäljningslag
              är således att stärka konsumentskyddet. För det första skärps
              informationsskyldigheten. Information om tjänsten eller varans
              egenskaper och villkor ska lämnas klart och tydligt i en handling
              i rimlig tid innan avtal sluts. För det andra ges jag som konsument
              nu möjlighet att inom 14 kalenderdagar säga upp ett distansavtal
              utan att ange skäl. För det tredje kommer preskriptionstiden att
              förlängas till tre år. Den stora förändringen är att även distansavtal
              om finansiella tjänster kommer att omfattas. Det betyder att jag
              kan känna mig stärkt och betydligt lugnare när telefonen ringer
              efter den 1 april i år då ett företag erbjuder mig en intressant
              försäkring eller något attraktivt värdepapper. Eftertankens kranka
              blekhet kan måhända komma krypande även denna gång, men förmodligen
              i en något färggladare nyans.
            </seg>
          </u>
          <note n="88be29ea">
            Jag yrkar därmed bifall till förslaget i betänkandet och yrkar
            samtidigt avslag på reservationerna.
          </note>
          <note type="speaker" n="ce57d5d6">
            Anf. 73 TASSO STAFILIDIS (v):
          </note>
          <u who="Q6186607" xml:id="i-c7bf3b8d75f7cf56-2" n="85783d7a">
            <seg n="add52dd5">
              Herr talman! Att förlänga preskriptionstiden från två till tre
              år i konsumentköplagen och konsumenttjänstlagen är, precis som
              kontraheringsplikten vi debatterade tidigare, ett sätt att stärka
              konsumenternas rätt.
            </seg>
            <seg n="84351e6d">
              Jag vill instämma i det anförande som Pia från Socialdemokraterna
              höll tidigare, och jag vill också påminna om att det här är en
              samarbetsproposition mellan Vänsterpartiet och Socialdemokraterna.
              Därför står jag bakom det förslag vi har tagit fram tillsammans.
            </seg>
            <seg n="71a6e370">
              Men det jag inte kan förstå är vad Moderaterna har emot detta.
              Det kanske vi får reda på snart! Det är så uppenbart att Moderaterna
              väljer bort konsumentskyddet och favoriserar näringsidkarna. Kan
              inte Moderaterna se att en utökad preskriptionstid på sikt även
              gynnar näringsidkarna och marknaden? Det kan faktiskt jag göra.
            </seg>
            <seg n="ec893537">
              Finns det inte ett allmänt intresse av att producera och sälja
              säkra produkter och tjänster av god kvalitet? Är det inte rimligt
              att de näringsidkare som erbjuder dåliga produkter och tjänster
              också ska ta ansvar för detta? Moderaterna hävdar att en förlängd
              preskriptionstid kommer att innebära ökade kostnader för näringsidkarna,
              och konsumenterna kommer att betala för detta i slutändan.
            </seg>
            <seg n="878a04ae">
              Herr talman! Erfarenheter av tidigare förstärkningar av konsumenträtten
              visar att den typ av farhågor som i det här fallet Moderaterna
              ger uttryck för i sin reservation inte brukar besannas. Jag hoppas
              att det blir så även den här gången. Moderaterna menar att regeringen
              inte har kunnat belägga att det verkligen finns något behov av
              en förlängd preskriptionstid. Men varför är ni då så oroliga?
              Om konsumenterna inte reklamerar i någon större utsträckning trots
              en lagändring finns det ingen anledning för näringsidkarna att
              höja priserna. Eller? Det kanske Henrik von Sydow kommer att svara
              på i sin replik.
            </seg>
            <seg n="7806bffb">
              Vad jag kan förstå av reservation nr 3 i betänkandet vill Moderaterna
              se att det görs en konsekvensanalys av lagförslaget. Moderaterna
              står själva för den reservationen. Rätta mig om jag har fel, men
              betyder inte detta att lagstiftningsärendet kommer att försenas
              ytterligare? Att Moderaterna reserverar sig tillsammans med Folkpartiet
              i den första reservationen för att riksdagen ska tillkännage att
              regeringen varit senfärdig, som ni uttrycker det, gör att jag
              inte får ihop detta. Beredningsarbetet ligger till grund för vårt
              arbete med att stifta lagar i kammaren. Regeringen har det tunga
              ansvaret att lägga ned all den tid som behövs för att försöka
              få en så bra lagstiftning som möjligt som uppfyller de krav som
              finns i EU-besluten och de delar som är tvingande för medlemsländerna
              att lagstifta om.
            </seg>
            <seg n="5e29e5cb">
              Jag som i grunden tillhör ett EU-kritiskt parti tycker att det
              är bra att vi faktiskt genomför detta med det beredningsarbete
              som ändå har varit, trots att det blir försenat och i sista minuten.
              Jag kan inte se någon rimlighet i att först klaga på att man inte
              genomför direktivet i tid och sedan ytterligare en gång klaga
              på att det borde försenas ännu mer eftersom man vill ha ännu längre
              tid på sig att bereda frågan.
            </seg>
            <seg n="53287c38">
              Jag återkommer till bevisbördan. Den har lyfts fram här. Konsumenten
              måste alltid bevisa felet. Vad detta handlar om är att detta i
              förlängningen är en verklig förstärkning och ingen falsk säkerhet,
              som Henrik von Sydow tog upp. Kan man inte bevisa felet finns
              det inte. Det är ett stärkt konsumentskydd för de personer som
              faktiskt finner fabrikationsfel inom treårsperioden.
            </seg>
            <seg n="71d1fcad">
              Herr talman! Det här är ett mycket bra förslag. Det stärkta konsumentskyddet
              vid distansförsäljning blir bra med förslaget. Jag vill yrka bifall
              till förslaget i betänkandet och till propositionen, och jag yrkar
              avslag på reservationerna.
            </seg>
          </u>
          <note type="speaker" n="467e102f">
            Anf. 74 HENRIK VON SYDOW (m) replik:
          </note>
          <u who="Q5716610" xml:id="i-3dc2d308f0831ded-1" n="9eba9867">
            <seg n="6e0eadeb">
              Herr talman! Den som lyssnade på mitt anförande tidigare och
              på mitt anförande för precis en vecka sedan när vi diskuterade
              konsumentpolitiken kan inte tvivla på att Moderaterna vill se
              starka, effektiva och tydliga konsumentlagar. Jag kan säga det
              en gång till: Moderaterna vill se starka, tydliga och effektiva
              konsumentlagar.
            </seg>
            <seg n="13d77bd6">
              Det är också angeläget att få en diskussion bortom fraser som
              bara handlar om konsumentskydd. Med Tasso Stafilidis är det utmärkt
              att diskutera lite närmare vilka konsumenter vi verkligen vill
              skydda. Regeringen tillstår att detta sannolikt kommer att driva
              upp priserna. Det är en kostnad, risk, som läggs över på företagaren.
            </seg>
            <seg n="1f6debbe">
              Tasso Stafilidis nämnde att erfarenheten är att priserna inte
              brukar gå upp. Men titta runtomkring dig på priserna i det svenska
              samhället. Titta i Konsumentverkets rapport. Där slås fast att
              Sverige är Europas högkostnadsland. Här är priserna uppemot 25
              % högre än i resten av Europa. Då får man vara försiktig med lagar.
              Man måste granska alla de konsekvenser som nya lagar ger. Här
              är beredningen av vilka konsekvenser och effekter detta får på
              priserna undermålig. Den görs inte. Det nämns att det här sannolikt
              kommer att medföra högre priser. Hur mycket nämns inte.
            </seg>
            <seg n="0d67e5e4">
              Tasso Stafilidis ska granska och fundera närmare över vilka konsumenter
              som gynnas. Är det konsumenterna med låga inkomster som gynnas?
              Eller är det konsumenter med höga inkomster? Forskning från bland
              annat Handelshögskolan visar att de som helt säkert missgynnas
              av detta och som har störst behov av låga priser är de konsumenter
              som också har låga inkomster. De med höga inkomster tar tacksamt
              emot ett ordentligt skydd i frågan. Detta kan Tasso Stafilidis
              fundera över ordentligt.
            </seg>
          </u>
          <note type="speaker" n="ee600bdd">
            Anf. 75 TASSO STAFILIDIS (v) replik:
          </note>
          <u who="Q6186607" xml:id="i-c7bf3b8d75f7cf56-3" n="85783d7a">
            <seg n="8371d31f">
              Herr talman! Egentligen är det väl inte jag i mitt repliksvar
              som ska tala om detta. En sak som Moderaterna glömmer bort i reservation
              nr 3 om priserna är marknaden. Det är ni som pratar om marknaden
              och den ökade konkurrensen. Jag förstår inte varför vi helt plötsligt
              ska glömma bort den aspekten. Ska det helt plötsligt inte vara
              fri konkurrens? Är det inte konkurrensmedlen som kommer att reglera
              prisnivåerna, Henrik von Sydow?
            </seg>
            <seg n="64ed1b88">
              Vidare tas det upp vilka det är som gynnas av det förstärkta
              konsumentskyddet. Det ska självfallet vara alla de konsumenter
              som köper någonting. De konsumenter som har det väldigt bra ställt
              brukar kanske inte reklamera något, om de inte är övernitiska,
              utan de går och köper nya saker. Det är tyvärr så konsumtionssamhället
              ser ut. Det här kanske får dem att reklamera och se till att det
              inte slösas så mycket med alla resurser. En gång i tiden kommer
              det att göra ännu mer skada för både miljön och omgivningen.
            </seg>
            <seg n="a4057005">
              Jag vill påminna Henrik von Sydow om att den nya strategi som
              vi håller på att arbeta med nu kommer att ha väldigt starkt fokus
              på grupper med låga inkomster, på de sämst ställda, för att rätta
              till den skevhet som i dag finns i den generella konsumentpolitiken,
              nämligen att man främst skyddar de rikaste.
            </seg>
          </u>
          <note type="speaker" n="4627ceb6">
            Anf. 76 HENRIK VON SYDOW (m) replik:
          </note>
          <u who="Q5716610" xml:id="i-3dc2d308f0831ded-2" n="9eba9867">
            <seg n="b567e9c2">
              Herr talman! Tasso Stafilidis talar om ökad konkurrens och att
              det är marknaden som ska göra jobbet. Det ligger mycket i detta.
              Konkurrens och en fri marknadsekonomi är verkligen konsumentens
              och kundens bästa vänner.
            </seg>
            <seg n="46b821e2">
              Just därför ska Tasso Stafilidis fundera mer och djupare över
              vilka effekter sådana här lagförslag riskerar att få för möjligheten
              för små företag att komma in och etablera sig, för att kunna erbjuda
              produkter som deras kunder är nöjda med. När lag adderas till
              lag och reglering adderas till reglering är risken att man gör
              det svårare för nya, små företag och att de stora tunga jättarna
              etableras. Det är de som gynnas av regler som dessa, som gör det
              svårare att utmana det etablerade, det stora. Jag tycker att Tasso
              Stafilidis på allvar skulle ägna mycket större tankemöda åt frågan
              om det inte finns en mycket stark poäng i det här.
            </seg>
            <seg n="f6246e10">
              När det gäller vilka som gynnas av det här är det otvetydigt
              så att det är människor som har låga inkomster men kanske gott
              om tid som oftast gör det allra mest noggranna urvalet i butikerna,
              som granskar just vad man får för pengarna. Människor som har
              en hög inkomst, som jobbar mycket och kanske har en stressig tillvaro,
              till exempel riksdagsledamöter, gynnas däremot alldeles utmärkt
              av att priserna är lite högre men någon annan har redan gjort
              ett urval, har redan satt en minimistandard.
            </seg>
            <seg n="b30f1d34">
              Det är forskning och slutsatser som jag tycker att en person
              som Tasso Stafilidis och ett parti som Vänsterpartiet verkligen
              borde lyssna till. Vi vet inte vilka konsekvenser detta får på
              prisbildningen. Det land som har det högsta kostnadsläget i Europa
              riskerar att få ytterligare höga priser. Det slår allra hårdast
              mot dem med låga inkomster.
            </seg>
          </u>
          <note type="speaker" n="fb45f438">
            Anf. 77 TASSO STAFILIDIS (v) replik:
          </note>
          <u who="Q6186607" xml:id="i-c7bf3b8d75f7cf56-4" n="85783d7a">
            <seg n="434ec3da">
              Fru talman! Jag vill absolut inte förminska frågan om priserna,
              för där har Henrik von Sydow helt rätt. Frågan om människors köpkraft
              är ytterst viktig, och framför allt vilka möjligheter de får.
              Priserna spelar en stor roll, och vi har i Sverige väldigt höga
              priser.
            </seg>
            <seg n="b05804c9">
              Det som jag tycker är oerhört viktigt att lyfta fram är att det
              inte kan finnas några motsatsförhållanden i det som lyfts upp.
              Stärkt konsumentskydd i det här avseendet måste nu gå först. Vi
              har gjort den avvägningen. Vi vill i det här fallet att det här
              lagförslaget ska implementeras i den svenska lagstiftningen, och
              det är ett krav som vi har eftersom vi är medlemmar i den europeiska
              unionen.
            </seg>
            <seg n="a57a91b3">
              De frågor som handlar om priser och om icke så köpstarka grupper,
              och framför allt deras skydd, kommer vi att komma tillbaka till.
              Då kommer jag att se till att vi lyfter fram prisfrågan som en
              väldigt viktig del i det hela. Där hoppas jag att jag får medhåll.
            </seg>
            <seg n="d56ea883">
              Annars vill jag bara hänvisa till de ypperliga argument som Pia
              Nilsson lyfte fram i sitt anförande, hur viktigt det är med den
              här lagstiftningen och att vi beslutar om den nu, oavsett om det
              kan finnas vissa saker som vi bör belysa ännu mer. Prisfrågan
              kan vara en sådan sak, men den är inte skäl nog för att avslå
              eller begränsa det här förslaget.
            </seg>
          </u>
          <note n="8106117d">
            Överläggningen var härmed avslutad.
          </note>
          <note n="cf355711">
            9 § Genteknik m.m.
          </note>
          <note n="22d80564">
            Föredrogs
          </note>
          <note type="speaker" n="04be20b4">
            Anf. 78 MARIE WAHLGREN (fp):
          </note>
          <u who="Q4990089" xml:id="i-61c79dab9583532a-0" n="69a8eff1">
            <seg n="ad081c20">
              Fru talman! Redan 1953 kunde James Watson och Maurice Wilkins
              beskriva hur DNA-molekylen såg ut. År 1962, samma år som jag föddes,
              fick de Nobelpriset för den här upptäckten. Jag känner en viss
              glädje över det, men man ser också att tiden går. Jag skulle nämligen
              själv gärna vilja räkna mig till ungdomskandidaterna, men jag
              har mer och mer insett att både jag och DNA-molekylen nog får
              räkna med att vi har gått in i medelåldern.
            </seg>
            <seg n="501ad58c">
              Varför då denna tidsfixering? Jo, jag tror att det är viktigt
              att inse att den teknologi som vi diskuterar i dag är en mogen
              teknik och att vi borde behandla den som sådan. När vi får teknikgenombrott,
              när vi får ny kunskap, är det naturligt att reagera på de faror
              och de möjligheter som den kunskapen innebär genom att till exempel
              skapa speciallagstiftningar.
            </seg>
            <seg n="bf8f40e4">
              Det är naturligt och mänskligt att försöka hantera någonting
              nytt på det här sättet. Men vi måste inse att varje ny teknik,
              varje ny kunskap i det här fallet gentekniken inte bara ger oss
              nya teknologiska vinningar, utan också innebär att vi upptäcker
              och kan se nya aspekter. I det här fallet kan vi få en ny syn
              både på oss själva som människor och på livet som sådant.
            </seg>
            <seg n="12b92e22">
              När kunskapen mognar, som jag tycker att kunskapen kring genteknik
              har gjort, måste vi ha styrkan att se att den kunskapen har öppnat
              ögonen på oss för nya frågeställningar, som inte bara är hundra
              procent knutna till den teknik eller den teknologi som har upptäckts.
            </seg>
            <seg n="c81d84ee">
              När det gäller gentekniken tycker jag att en av de saker som
              är uppenbara, och som den debatt som till exempel GMO-frågan har
              genererat och öppnat för oss, är de risker som det innebär att
              nya arter kommer in i miljön. Därför har Folkpartiet i sin motion
              angående genteknik fört fram att vi nu måste skaffa oss en teknikneutral
              lagstiftning, en lagstiftning som lagstiftar inte mot genteknik
              och hur genteknik ska användas, utan om till exempel vilka regler
              vi ska ha när vi sprider nya arter i miljön. Sedan kan det kvitta
              om den arten råkar komma från andra sidan jordklotet eller om
              den har tillverkats i Monsantos provrör på laboratoriet. Riskerna
              och möjligheterna är lika stora oberoende av vilken teknik man
              använder.
            </seg>
            <seg n="fbe5626c">
              På samma sätt behöver vi ha en lagstiftning som tar hänsyn till
              konsumenter och till etiska aspekter när det gäller växtförädling
              och avel. Det är alldeles uppenbart att vi ska ha en lagstiftning
              som kan ta hand om problem som till exempel Belgian blue. Vi ska
              inte ha den typen av avelspraxis i Sverige, men Belgian blue är
              inte genteknik. Där hade vi kunnat ha en sammanvägd lagstiftning.
            </seg>
            <seg n="2204cbe8">
              Varför tycker jag då att det är så viktigt att ha den här sammanvägda
              lagstiftningen? Jo, det finns två problem när man stirrar sig
              blind på en teknik. Den första och minst viktiga av problemställningarna
              är att man får den här diskussionen som vi till exempel har kring
              moratorium. Tänk om vi hade haft ett lika långt moratorium som
              vi har i dag på GMO-sidan under 70-talet när man började prata
              om moratorium i fråga om genteknik i mikroorganismer. Då hade
              många fler människor fått lida av biverkningar därför att de hade
              använt grisinsulin i stället för humaninsulin. Den nya gentekniken
              gav oss de här möjligheterna till bättre läkemedel.
            </seg>
            <seg n="492d80e7">
              På samma sätt stoppar vi utvecklingen, en utveckling som skulle
              kunna vara positiv, men det är inte det allvarligaste problemet.
              Det allvarligaste problemet när vi stirrar oss blinda på teknik
              i stället för att lagstifta mot det som oroar oss är att vi missar
              en massa. I dag finns det till exempel förädlingsteknologier där
              man använder strålning och annat för att generera mutationer.
              De växterna kommer inte att hanteras enligt vår gentekniklagstiftning,
              men de kan vara exakt lika farliga för både människor och miljö
              som någon annan form av förändring av generna, det vill säga förändring
              via GMO.
            </seg>
            <seg n="8dedcbdc">
              Fru talman! Jag tycker alltså att det är oerhört viktigt att
              Sverige i dag skaffar sig en sammanhållen lagstiftning när det
              gäller växtförädling, avel och utsättning av nya organismer i
              miljön. Jag tycker att den lagstiftningen ska baseras på vetenskaplig
              korrekthet och på sund logik.
            </seg>
            <seg n="79c68e75">
              Det finns egentligen bara ett enda område där jag accepterar
              en speciallagstiftning när det gäller GMO och annat, och det handlar
              om konsumentperspektivet. Vi ska som lagstiftare och politiker
              vara logiska och korrekta, men som konsument har man faktiskt
              rätten att välja bort vad man vill. Det kan finnas skäl. Det finns
              kanske religiösa, etiska eller andra skäl till varför jag inte
              vill äta GMO-grödor. Då ska jag ha möjligheten att välja bort.
              Därför är jag för en speciallagstiftning och märkning av GMO-mat.
              Jag tycker också att man så småningom borde överväga en negativ
              märkning, det vill säga att producenter kan sälja på att säga:
              Den här produkten innehåller inte GMO, och det har inte funnits
              GMO i något led i tillverkningen.
            </seg>
            <seg n="05f76816">
              Jag tycker dessutom att vi måste ha en lagstiftning Socialdemokraterna
              är sena med det här om samexistens mellan GMO-grödor och andra
              grödor.
            </seg>
          </u>
          <note n="2e6f6319">
            Med det, fru talman, vill jag yrka bifall till reservation nr
            1.
          </note>
          <note type="speaker" n="676f9461">
            Anf. 79 SVEN GUNNAR PERSSON (kd):
          </note>
          <u who="Q6043789" xml:id="i-81b572ceba9cc8dd-0" n="5a11b087">
            <seg n="ad5ed903">
              Fru talman! Varje dag importeras, säljs och äts det tonvis med
              gris- och fågelkött i vårt land det är kanske ingen nyhet som
              välter några kiosker. En del av det köttet är kött från djur som
              fötts upp på foder som innehåller GMO, genmodifierade organismer.
              Även mejeriprodukter där GMO är en del av foderinnehållet tidigt
              i kedjan omsätts i stora mängder. Få av oss som stoppar godsakerna
              i ansiktet är medvetna om detta. Vi konsumenter får vackert svälja
              konsekvenserna av utvecklingen i de stora länder som producerar
              soja och majs till djurfoder. Jag menar att det måste vara en
              självklarhet att vi ska ha möjlighet att välja om vi som konsumenter
              vill understödja utvecklingen mot alltmer av genmodifierade ingredienser
              i tillverkningskedjan för livsmedel. Den möjligheten saknas i
              dag, fru talman, genom att märkningsreglerna inte omfattar produkter
              där GMO-foder funnits med i processen. Även om det inte för närvarande
              finns några belägg för att det skulle vara direkt skadligt att
              stoppa i sig dylika produkter måste det enligt min mening vara
              möjligt att av etiska eller andra skäl kunna välja bort produkter
              där GMO finns med i tillverkningsprocessen.
            </seg>
            <seg n="106b9fee">
              Jag vill, fru talman, därför fråga mina kolleger i dagens debatt:
              Anser ni, var och en, att Sverige i EU och nationellt ska arbeta
              för att märkningsreglerna blir sådana att konsumenterna har möjlighet
              att välja eller välja bort livsmedel där genmodifierade organismer
              funnits med i tillverkningskedjan från jord till bord, som det
              så vackert brukar heta? Jag har redan fått ett, tycker jag, skapligt
              bra svar från Marie Wahlgren, Folkpartiet. Hon är beredd att arbeta
              för någon typ av märkning som gör att konsumenterna kan välja.
            </seg>
            <seg n="3afef50d">
              Fru talman! En majoritet av konsumenter och producenter är starkt
              skeptiska till GMO-tekniken. Samtidigt rullar utvecklingen på,
              styrd av ett fåtal globala förädlingsföretag. Tid till eftertanke
              och möjligheter till tillräcklig forskning om de långsiktiga följderna
              och riskerna ges knappast.
            </seg>
            <seg n="74f85cf6">
              Det finns en rad positiva möjligheter inbyggda i den fortsatta
              avel och förädling som det ju i grunden handlar om. Minskad miljöbelastning
              och ökad livsmedelsproduktion med bättre kvalitet nämns som exempel
              på detta. Kristdemokraterna menar dock att det finns skäl till
              stor försiktighet, eftersom det handlar om tekniksprång. Det är
              inte bara en rak linje. Det är inte bara en fortsättning, utan
              det är tekniksprång där helt nya möjligheter öppnar sig för korsning
              mellan arter som inte tidigare varit möjlig och till att isolering
              och införande av egenskaper över artbarriärer nu kan göras. Årtusendens
              förädlingsansträngningar och slumpvisa upptäckter har ersatts
              med ny snabb och effektiv teknik i kombination med vetenskapliga
              språng.
            </seg>
            <seg n="6b9d78eb">
              De tillstånd till forskning och marknadsgodkännande för GMO-produkter,
              främst soja, majs, raps och potatis, som för närvarande är aktuella
              handlar om att olika egenskaper har tillförts växterna. Framför
              allt handlar det om att de under odlingen ska tåla en viss sorts
              bekämpningsmedel eller vara motståndskraftiga mot vissa sjukdomar
              eller angrepp från skadegörare. En handfull företag står för den
              globala marknaden av bekämpningsmedel, samma företag som dominerar
              marknaden för försäljning av utsäde. Det är utsäde som har anpassats
              för att tåla just det bekämpningsmedel som utsädesföretaget också
              tillverkar. Trots att branschen väl känner till den stora tveksamhet
              som finns när det gäller användningen av antibiotikaresistenta
              markörgener fortsätter man att använda dessa, trots att fullgoda
              alternativ numera finns.
            </seg>
            <seg n="b851d0a0">
              Fru talman! I Kristdemokraternas reservation i betänkandet som
              grundar sig på vår motion framgår det att vi manar till stor försiktighet
              och restriktivitet på området. Vi vill inte stoppa forskningen.
              Vi kan till och med tänka oss fältförsök, om det sker med rätt
              förutsättningar och under ordnade former, men vi pekar på behovet
              av förbättrad märkning, förbättrad riskvärdering och mera forskning
              om de långsiktiga konsekvenserna. Vi pekar på att markörgener
              med antibiotikaresistens bör bort från marknaden, att samexistensfrågorna
              snabbt måste lösas och att Sverige lokalt och globalt ska driva
              bondens rätt till eget utsäde. Och vi pekar på vikten av att arbeta
              för en så bred genetisk bas för utveckling och förädling som möjligt.
              Det är några av de förslag som finns i våra reservationer.
            </seg>
            <seg n="8b55e16b">
              Jag upprepar inte den fråga jag ställde till mina vakna och receptiva
              utskottskamrater men väntar spänt på svar. I stället, fru talman,
              avslutar jag med att yrka bifall till reservation 9.
            </seg>
          </u>
          <note type="speaker" n="72a69ae7">
            Anf. 80 MARIE WAHLGREN (fp) replik:
          </note>
          <u who="Q4990089" xml:id="i-61c79dab9583532a-1" n="69a8eff1">
            <seg n="4de9fe81">
              Fru talman! Jag har en fråga till Sven Gunnar Persson som gäller
              tekniksprång. Jag undrar hur gammalt ett tekniksprång ska vara
              för att det börjar bli accepterat hos Kristdemokraterna. År 1984
              tog jag en 3-poängskurs i genetik, och det den enda gång jag har
              varit personligen involverad i att försöka modifiera gener och
              annat. Redan då hade man på kursnivå vid Lunds tekniska högskola
              modifiering av mikroorganismer och modifiering av växter som en
              del av tekniken. Det betyder naturligtvis att den tekniskt har
              funnits betydligt längre. Även om det nu finns en snabb transport
              på Lunds tekniska högskola mellan forskning och utbildning, så
              så snabb är den inte. Teknologin har funnits ganska länge.
            </seg>
            <seg n="4b0ccab9">
              De produkter som vi pratar om nu, och som bland annat du och
              Kristdemokraterna vill behålla ett moratorium för genom att inte
              tillåta odling i Europa, har de facto odlats ganska länge i till
              exempel USA. Jag undrar: Hur gammalt måste ett tekniksprång vara
              för att det ska bli accepterat?
            </seg>
          </u>
          <note type="speaker" n="3c89b89a">
            Anf. 81 SVEN GUNNAR PERSSON (kd) replik:
          </note>
          <u who="Q6043789" xml:id="i-81b572ceba9cc8dd-1" n="5a11b087">
            <seg n="250d0b27">
              Fru talman! Jag förväntade mig nästan den frågan från Marie Wahlgren,
              eftersom vi har diskuterat den någon gång förut och brukar diskutera
              den i Gentekniknämnden, där vi bägge sitter.
            </seg>
            <seg n="d8b868fb">
              Jag tycker att problemet för Marie Wahlgren lite grann är att
              hon egentligen inte ser någon artskillnad i det tekniksprång som
              jag hänvisar till. Hon ser det bara som en fortsättning på den
              avel och det förädlingsarbete som har skett under tusentals år.
              Som jag ser det bortser Mari Wahlgren ifrån det kvalitativt och
              artmässigt nya i att kunna isolera, plocka ur och förse produkter
              med nya egenskaper över artbarriärer och artgränser på ett sätt
              som inte har varit möjligt förut och där vi inte har haft möjlighet
              att forska om de långsiktiga konsekvenserna.
            </seg>
            <seg n="0cdc1469">
              Det är flera skäl till att jag och vi kristdemokrater ställer
              oss starkt tveksamma till utsättning och kommersiell odling i
              Europa av GMO. Det är bland annat det skäl som jag angav, att
              vi inte vet de långsiktiga konsekvenserna av det tekniksprång
              som vi har sett. Det handlar om spridningsriskerna, det genetiska
              kapitalet och mångfalden, de oligopol som finns och som skapar
              beroenden, särskilt i u-länder, och frågan om nyttan. För vem
              är detta nyttigt, förutom de stora fåtaliga kapitalstarka bolag
              som sysslar med detta och som snärjer lantbrukare runtom i världen
              runt sitt finger för att skapa beroenden i förhållande till just
              deras produkter?
            </seg>
          </u>
          <note type="speaker" n="acd19778">
            Anf. 82 MARIE WAHLGREN (fp) replik:
          </note>
          <u who="Q4990089" xml:id="i-61c79dab9583532a-2" n="69a8eff1">
            <seg n="ef65ab4a">
              Fru talman! Jag måste säga att det är lite synd att Kristdemokraterna
              går så långt bort från normalt fungerande marknadsekonomi när
              de beskriver företag som arbetar med viss typ av verksamhet. Men
              den debatten ska jag inte ta nu, utan jag ska ta den om synen
              på det här som en del av växtförädling.
            </seg>
            <seg n="252d3eed">
              Som jag ser det handlar det om en förändring genetiskt. När du
              gör det med genteknik har du i alla fall en ganska god kontroll
              över vilka gener du har förändrat. När du gör det med nästan alla
              traditionella metoder och då ska vi veta att det inte bara är
              korsavel som bedrivits för att få fram växter, utan man har utsatt
              växter för kemiska medel som genererar mutationer, man utsätter
              växter för strålning för att generera mutationer och så vidare
              har du egentligen ingen kontroll över vilka förändringarna är.
              Det har vi accepterat gång efter annan, och det har vi inget säkerhetsmaskineri
              för.
            </seg>
            <seg n="72f2878a">
              Jag förstår att det finns en fara med utplantering av nya arter.
              Vi har begått misstag gång efter annan när vi har tagit in arter
              från främmande miljöer och satt in dem i svenska ekologiska samband.
              Det är en fara när vi inte inser komplexiteten i problematiken,
              när vi inte försöker hitta en lagstiftning som faktiskt säger:
              Vad är det vi ska titta efter? Var är det för någonting som vi
              ska se hos en växt som avgör om den är farlig för spridning eller
              inte?
            </seg>
            <seg n="c544ae8c">
              Vad man gör här är att man ropar Frankensteins monster när det
              gäller GMO, och så glömmer man bort att det finns riktiga faror
              som man inte tar tag i. Jag tycker att det är ett hål i det resonemang
              som bland annat Kristdemokraterna för.
            </seg>
          </u>
          <note type="speaker" n="31ff56f1">
            Anf. 83 SVEN GUNNAR PERSSON (kd) replik:
          </note>
          <u who="Q6043789" xml:id="i-81b572ceba9cc8dd-2" n="5a11b087">
            <seg n="ead60ac7">
              Fru talman! Jag kan inte påminna mig hur Kristdemokraterna kanske
              inte ens fanns då debatten om olika former för förädling växte
              fram. Men jag försöker ta ansvar för den politik som vi har att
              föra i nuvarande frågor. De processer som förädlingsverksamheten
              sysslat med och som kanske tagit hundratals år, generationer,
              och mycket mer kan man nu klara helt annorlunda, genom att klippa
              och klistra i arvsanlag och egenskaper på ett helt nytt sätt.
              Tvärsöver artbarriärer kan man ta bort eller tillföra egenskaper
              som är önskvärda för vissa syften. Det är därför, Marie Wahlgren,
              som vi kristdemokrater är starkt restriktiva i vår hållning till
              utveckling av produkter där GMO finns med i processen.
            </seg>
          </u>
          <note type="speaker" n="c4b46e0c">
            Anf. 84 SVEN-ERIK SJÖSTRAND (v):
          </note>
          <u who="Q6179083" xml:id="i-d45261e898df1378-0" n="c9752fdc">
            <seg n="e1be36f3">
              Fru talman! Genteknik för med sig stora möjligheter, men den
              kan också få stora negativa konsekvenser. Jag anser därför att
              människors oro är högst befogad. Vi måste gå mycket försiktigt
              fram. Den nya tekniken öppnar ibland möjligheter till nya botemedel
              mot sjukdomar och till högre avkastning vad gäller växter och
              djur. En del säger att tekniken kan minska lidande och svält i
              världen. Men vi måste också fråga oss vilka risker den för med
              sig och vem som har makten över hur den används. Vem bär ansvaret
              om det går snett? En stor del av dagens genmodifierade grödor
              används till djurfoder. De företag som utvecklar gentekniken utvecklar
              i första hand grödor till dem som har råd att betala för utsädet,
              och det är bönder i den industrialiserade världen.
            </seg>
            <seg n="c60d1a45">
              Det finns kanske en del här i kammaren som säger att de genmodifierade
              livsmedlen kan rädda livet på människor i fattiga delar av världen,
              ge större skördar med mera. Men jag tror tyvärr inte att verkligheten
              är sådan. Den grundläggande orsaken till svält i världen är säkert
              alltjämt krig, fattigdom och ojämn fördelning av makt och resurser.
              De viktigaste åtgärderna för att komma till rätta med dessa problem
              är att vi globalt bekämpar fattigdom genom utbildning, förbättrad
              hälsovård och jordreformer och satsar på landsbygdsutveckling
              och förstärkt demokrati.
            </seg>
            <seg n="e0f3cee3">
              Är forskningen och tillämpningen av gentekniken under full demokratisk
              insyn och kontroll? Detta är ju en fråga som bland annat aktualiserades
              under hösten när det gällde Monsantos genmajs.
            </seg>
            <seg n="63b114c0">
              Då Greenpeace krävde att få tillgång till material som visade
              att GMO-utfodrade råttor drabbades av tydliga abnormiteter i vitala
              organ motiverade Jordbruksverket sitt avslag med att ett undantag
              inte var av sådan vikt att det kunde anses uppväga den risk för
              skada för Monsanto som ett utlämnande av uppgifterna om forskningsresultatet
              skulle innebära. Av 1 000 sidor blev 40 sidor offentliga. Allmänintresset
              ansågs inte speciellt viktigt.
            </seg>
            <seg n="e9912a0c">
              Det är min förhoppning att Jordbruksverket inte har låst sig
              fast i denna sekretesslinje utan att detta var en engångsföreteelse.
              Allmänhetens bästa bör sättas före företagens bästa, och då ska
              man vara mycket försiktig med att hemligstämpla handlingar. Allmänheten
              ska ju inte hindras från att själv göra en bedömning.
            </seg>
            <seg n="1259e379">
              Fru talman! EU:s rättsakter på livsmedelsområdet är till övervägande
              del totalharmoniserande. Det innebär att det inte är tillåtet
              för ett medlemsland att ha vare sig strängare eller mer liberala
              bestämmelser.
            </seg>
            <seg n="ce87b371">
              EU-direktiven innehåller några bra saker. Bland annat har försiktighetsprincipen
              skrivits in. Men inför beslut om de ansökningar om GMO-grödor
              i kommersiell odling som har lämnats in till EU för att godkännas
              får jag en känsla av att Sverige underminerar den försiktighetsprincip
              som jag trodde att vi skulle kämpa för. Borde inte Sverige stå
              i första rummet när det gäller att hävda försiktighets- och säkerhetstänkandet?
            </seg>
            <seg n="60fc30ee">
              Sverige är ju ett av de länder som av tradition har arbetat för
              en större öppenhet inom EU, och vi i Vänsterpartiet hoppas att
              detta även fortsättningsvis ska vara den svenska linjen. Vi anser
              därför att det alltid måste klargöras att alla fakta och forskningsresultat
              som har med miljö, hälsa, säkerhet och risker kring genmodifierat
              medel vid ansökan för kommersiell användning måste vara offentliga.
            </seg>
            <seg n="48f99814">
              Transnationella företag som framställer och säljer såväl mediciner
              som bekämpningsmedel, vanligt utsäde och genmodifierade organismer
              investerar stora summor i forskning, marknadsföring och patent.
              Många företag skräddarsyr nya växtsorter som passar deras egna
              produkter. Därigenom skaffar de sig nästan total kontroll över
              den globala handeln med jordbrukets produkter. Höga vinstkrav
              leder till att man vill ta patent på alltifrån arter och sorter
              till enskilda gener och gensekvenser i djur, växter, mikroorganismer
              och även i människor.
            </seg>
            <seg n="db02bfc9">
              Några få stora transnationella företag håller i dag på att ta
              kontrollen över den biologiska mångfalden i världen. Det är den
              mångfald som bönder världen över genom årtusenden har utvecklat
              och förvaltat. I dag pratar vi om biokolonialism, det vill säga
              när företag i rika länder patenterar gener som har sitt ursprung
              i fattiga länder. Rätten till resurserna och vinsterna från dem
              övergår därmed från de traditionella lokala brukarna som i regel
              finns i fattiga länder till företag med säte i den rika delen
              av världen.
            </seg>
            <seg n="ee5a58bf">
              Om utsäde kan patenteras finns det en risk för att bönderna förlorar
              sin traditionella rätt att fritt utnyttja sin skörd till utsäde.
              Och många länder har uttryckt sin oro över att multisarna kommer
              och tar patent på inhemska grödor och på det sättet gör dem mycket
              dyrare. Det är alltså inte bara den enskilde bondens rättigheter
              som inskränks vid patent utan även hela landets inflytande över
              dess tillgångar.
            </seg>
            <seg n="c4822d8a">
              Enligt FN:s konvention om biologisk mångfald garanteras staterna
              och deras befolkning en suverän rättighet till sina genetiska
              resurser och inflytande över hur dessa används. Men tyvärr får
              vi rapporter om att ursprungsbefolkningar tvingas att ställa sina
              kunskaper om medicinalväxter och områdets biologiska mångfald
              till förfogande för att sedan kanske till och med tvingas att
              betala för de patenterade medicinerna som forskningen har tagit
              fram.
            </seg>
            <seg n="d8f79e0d">
              Vi får också rapporter om att variationsrika, lokalt anpassade
              sorter av grödor hotas att slås ut på grund av de stora transnationella
              företagens enhetliga sortiment. Med ensidig odling följer beroende
              av stora mängder bekämpningsmedel och konstgödsel. Kortsiktigt
              kan det öka skördarna, men till ett högt pris. Miljön och jordarnas
              bördighet försämras på sikt. Småbönder tvingas att skuldsätta
              sig och lämna sina gårdar, och med dem försvinner mångfalden och
              deras kulturer för gott.
            </seg>
            <seg n="0ce0ba52">
              Om vi som land ska arbeta för lite rättvisa vill jag uppmana
              regeringen att i FN, WTO och i andra internationella forum kräva
              att ursprungsbefolkningens kunskaper om nyttjandet av lokala genetiska
              resurser ska skyddas och att varje folk bör ges rätt såväl till
              de egna generna som till sina inhemska växter och djur.
            </seg>
            <seg n="8deb75f8">
              Som avslutning vill jag yrka bifall till reservation nr 12, och
              jag står givetvis bakom Vänsterpartiets övriga reservationer.
            </seg>
          </u>
          <note type="speaker" n="d67e579b">
            Anf. 85 MARIE WAHLGREN (fp) replik:
          </note>
          <u who="Q4990089" xml:id="i-61c79dab9583532a-3" n="69a8eff1">
            <seg n="8aef2261">
              Fru talman! Jag vill ta upp myterna kring patentlagstiftning
              och gener. Det är faktiskt inte så länge sedan som vi i den här
              kammaren antog en lagstiftning om patent på gener. I den likställs
              det som kallas för växtförädlarrätt och patentering på växter.
              Man skyddar alltså bondens rätt till sitt eget utsäde. Det är
              den första saken som man bör beakta när man slänger ur sig sitt
              förakt mot patent.
            </seg>
            <seg n="962497b3">
              Jag ser dessa myter ganska ofta: Man borde aldrig någonsin få
              ta patent på gener som finns i ursprungsbefolkningar. Det är så
              hemskt att läkemedelsföretagen måste köpa tillbaka läkemedel som
              innehåller delar av de gener där man har tagit patent.
            </seg>
            <seg n="9456a1d7">
              Låt mig ta upp ett exempel. Om man i Amazonas djungler hittar
              ett protein som kan bota bröstcancer. Sedan tar Astra Seneca fram
              den genen och använder den för att ta fram proteinet för att ha
              det i sitt läkemedel.
            </seg>
            <seg n="46a69700">
              Ungefär en av 5 000 aktiva substanser blir någonsin ett färdigt
              läkemedel. I genomsnitt tar det i dag tolv år och kostar mer än
              800 miljoner dollar inte kronor. Av alla läkemedel som tas fram
              är det bara ett av tre som någonsin blir lönsamt, trots att man
              har patenträtten.
            </seg>
            <seg n="4fac9af3">
              Tror någon i den här församlingen att man någonsin skulle utveckla
              proteinet till ett läkemedel mot bröstcancer om man inte hade
              patenträtt?
            </seg>
          </u>
          <note type="speaker" n="9c06381e">
            Anf. 86 SVEN-ERIK SJÖSTRAND (v) replik:
          </note>
          <u who="Q6179083" xml:id="i-d45261e898df1378-1" n="c9752fdc">
            <seg n="d7895cd9">
              Fru talman! Jag uppfattade inte någon fråga från Marie Wahlgren.
              Däremot vet jag att hon har stor kunskap inom det här området.
              Marie Wahlgren sitter med i Gentekniknämnden, och det är bra att
              hon finns med i utskottet när vi diskuterar dessa frågor.
            </seg>
            <seg n="046af974">
              I mitt anförande nämnde jag den oro som många känner. Man kan
              ofta läsa i miljötidskrifter om hur det går för stora delar av
              ursprungsbefolkningar och för de fattiga länderna som verkligen
              känner av ett beroende och som inte får del av de vinster som
              till exempel läkemedelsföretag drar till sig.
            </seg>
            <seg n="c3edbeb7">
              Det är fråga om oerhört stora resurser och kommersiella intressen
              när det gäller genteknik. Jag och mitt parti tycker att dessa
              vinster av rättviseskäl måste gå tillbaka dit där växterna finns.
              Det är landets rikedomar. Ursprungsbefolkningen har också rätt
              att ta del av den biologiska mångfald som finns till exempel i
              en stor del av den fattiga delen av världen.
            </seg>
          </u>
          <note type="speaker" n="129e68d8">
            Anf. 87 MARIE WAHLGREN (fp) replik:
          </note>
          <u who="Q4990089" xml:id="i-61c79dab9583532a-4" n="69a8eff1">
            <seg n="33238575">
              Fru talman! Den beskrivning som du gör hör man gång på gång.
              Samtidigt har vi antagit ett antal konventioner som stärker ursprungsbefolkningarnas
              rättigheter på det här området. Vi har också fattat beslut om
              biobanker som bidrar till att bevara den biologiska mångfalden
              i dessa länder, och man ger också ett ekonomiskt stöd.
            </seg>
            <seg n="804d793c">
              Sedan vänder man sig mot de hemska och fruktansvärda internationella
              läkemedelsbolagen. Om de inte fanns skulle det inte utvecklas
              aidsmediciner och nya läkemedel. Det blir då en haltande beskrivning.
              Därför undrar jag: Vad är det som inte görs i dag som Vänsterpartiet
              tycker borde göras?
            </seg>
          </u>
          <note type="speaker" n="34d63116">
            Anf. 88 SVEN-ERIK SJÖSTRAND (v) replik:
          </note>
          <u who="Q6179083" xml:id="i-d45261e898df1378-2" n="c9752fdc">
            <seg n="a5d8ea36">
              Fru talman! Jag tror att vi kan göra mycket. Det har gjorts en
              hel del. Vi har, som Marie Wahlgren säger, fått en bättre lagstiftning.
              FN har tagit tag i de här frågorna, och vi har Cartagenaprotokollet
              med mera. Vi har tagit upp frågorna till en diskussion och en
              global debatt. Det är otroligt viktigt för en stor del av den
              fattiga befolkningen i världen. Men jag tycker inte att vi gör
              tillräckligt. Jag tror inte heller att tillämpningen av lagstiftningen
              och kontrollen av vad som händer är tillräcklig.
            </seg>
            <seg n="b809eddd">
              Det är nog så att företagens intressen går före de rättigheter
              som många befolkningsgrupper bör ha. Det är till och med så att
              vissa länder känner att deras inflytande över de här frågorna
              har begränsats, att det är de stora företagen som nästan dikterar
              villkoren. Därför gäller det att se till att det finns ett demokratiskt
              inflytande, att det finns öppenhet, att det inte får vara en massa
              hemlighetsmakerier. Vi måste ha en öppen debatt hela tiden och
              på det sättet stärka lagstiftningen. Vi måste ha respekt för att
              de fattiga länder som har de här råvarorna får tillbaka ett återflöde
              och får rätt att bestämma över sina tillgångar. Det tycker jag
              är en rättvisefråga.
            </seg>
          </u>
          <note type="speaker" n="2abf7777">
            Anf. 89 SVEN GUNNAR PERSSON (kd) replik:
          </note>
          <u who="Q6043789" xml:id="i-81b572ceba9cc8dd-3" n="5a11b087">
            <seg n="2671fcaa">
              Fru talman! Jag delar väldigt många av de synpunkter och formuleringar
              som Sven-Erik Sjöstrand hade i sitt anförande, så jag har inte
              skäl att polemisera med honom i den delen. Jag vill bara ge honom,
              trots att jag kanske vet svaret på frågan, möjligheter att för
              protokollets skull svara på huruvida Sven-Erik Sjöstrand och Vänsterpartiet
              är beredda att medverka till en märkning av det slag som jag nämnde
              och som gör det möjligt för konsumenterna att välja eller välja
              bort livsmedel där genmodifierade organismer funnits med i tillverkningskedjan
              på något sätt.
            </seg>
          </u>
          <note type="speaker" n="18a9cee8">
            Anf. 90 SVEN-ERIK SJÖSTRAND (v) replik:
          </note>
          <u who="Q6179083" xml:id="i-d45261e898df1378-3" n="c9752fdc">
            <seg n="2a86c337">
              Fru talman! Jag får tacka Sven Gunnar för frågan. Jag skulle
              naturligtvis ha tagit upp den i min inledning, men jag såg att
              jag hade överskridit min talartid. Därför var det väldigt bra
              att jag fick frågan nu.
            </seg>
            <seg n="454c6a32">
              Naturligtvis vill vi medverka till att det blir en mycket tydlig
              märkning. Det är ett konsumentintresse. Också av etiska skäl bör
              vi ha en mycket tydlig märkning. Det är oerhört viktigt. Märkningen
              har i och för sig blivit lite bättre inom EU, men det måste tydligt
              framgå på alla produkter som finns i handeln om de innehåller
              GMO.
            </seg>
          </u>
          <note type="speaker" n="309406ab">
            Anf. 91 SVEN GUNNAR PERSSON (kd) replik:
          </note>
          <u who="Q6043789" xml:id="i-81b572ceba9cc8dd-4" n="5a11b087">
            <seg n="771af383">
              Fru talman! Det gläder mig att Sven-Erik Sjöstrand delar Kristdemokraternas
              uppfattning att vi ska ha någon form av märkning av det här slaget.
            </seg>
          </u>
          <note type="speaker" n="c6762e63">
            Anf. 92 SVEN-ERIK SJÖSTRAND (v) replik:
          </note>
          <u who="Q6179083" xml:id="i-d45261e898df1378-4" n="c9752fdc">
            <seg n="0b20a341">
              Fru talman! Vi får arbeta tillsammans för det.
            </seg>
          </u>
          <note type="speaker" n="dfbea665">
            Anf. 93 CLAES VÄSTERTEG (c):
          </note>
          <u who="Q5125017" xml:id="i-214e39ad0f082312-0" n="1c3a9957">
            <seg n="1905c652">
              Fru talman! Låt mig först konstatera att gentekniken, om den
              används på rätt sätt, är och kan vara till stor nytta inom jordbruk,
              livsmedelsproduktion och även inom medicin och miljövård. Vi kan
              också konstatera att utvecklingen går mycket snabbt. Nya tillämpningar
              och produkter presenteras ständigt. Växtförädling, nya kretsloppsanpassade
              material och hållbara energiprocesser är några exempel på områden
              där gentekniken redan är eller kan bli ett viktigt instrument.
            </seg>
            <seg n="f80c433a">
              Men det är, som har konstaterats här innan också, en teknik som
              är förenad med risker. Dessa risker kan vara mycket långsiktiga.
              De kan vara svåra att i tid upptäcka om de verkligen blir verklighet.
              Därför måste gentekniken ha stränga regler som skyddar både oss
              människor och vår miljö. Vi måste kombinera möjligheterna med
              gentekniken med en ständig vaksamhet, en öppen och bred samhällsdebatt
              och tydliga gränser för vad som är tillåtet.
            </seg>
            <seg n="d839e4de">
              Användningen av genteknik inom både jordbruket och livsmedelsproduktionen
              väcker starka reaktioner hos oss som konsumenter men även hos
              producenten. Det är en ny teknik, och det görs hela tiden nya
              framsteg.
            </seg>
            <seg n="6d5120f4">
              Vi fungerar som människor så att om det görs framsteg som går
              fort, lutar vi oss tillbaka och blir kanske lite tveksamma och
              upplever att utvecklingen går för fort. Därför är det viktigt
              att vi ser till att tiden mellan forskning och praktisk tillämpning
              inte blir för kort, att effekterna på miljön måste vara kända
              och de etiska problemen tillräckligt utredda.
            </seg>
            <seg n="2b8f8843">
              Det är också viktigt att vi i Sverige och inom EU satsar stora
              resurser på forskning och utveckling inom genteknikområdet, för,
              som jag sade tidigare, rätt använd kan tekniken minska miljöbelastningen
              och öka vår livsmedelsproduktion på ett uthålligt sätt.
            </seg>
            <seg n="41fdd86a">
              Det är nödvändigt att vi har tillräckligt med offentliga forskningsmedel
              för att inte utvecklingen ska styras av stora förädlingsföretag
              eller tillverkare av bekämpningsmedel. Vi bör inrikta vår forskning
              på grödor med bättre näringsinnehåll, med en bättre tålighet mot
              sjukdomar samt utveckla råvaror till energi exempelvis.
            </seg>
            <seg n="27e7532c">
              Men det är också viktigt att vi har en fri tillgång till forskningsresultaten
              kring gentekniken. Det får inte bara bli privata företags affärshemligheter.
              Det är oroande när vi ser stora multinationella företag som genom
              genteknik anpassar utsädena så att de blir resistenta mot just
              dessa företags bekämpningsmedel. Det skapar en stark beroendesituation.
              Det är inte önskvärt att den sedan urminnes tider rotade traditionen
              att bonden har rätt till sitt utsäde hotas.
            </seg>
            <seg n="1196989f">
              Forskning och utveckling är också en del i att göra det lättare
              för oss som konsumenter att få reda på risker och möjligheter
              med genmodifierade produkter. Vi som konsumenter har rätt till
              sunda och säkra livsmedel. Vi har rätt till livsmedel som är framställda
              på ett ekologiskt och etiskt riktigt sätt. Och jag måste själv
              kunna välja vilken mat jag vill köpa.
            </seg>
            <seg n="84e5c779">
              Sven Gunnar Persson, jag instämmer i din fråga. Jag är beredd
              att verka för en sådan märkning så att jag som konsument ska kunna
              få spårbarhet i den produkt jag väljer. Jag ska kunna se om det
              har varit gentekniskt modifierade grödor med i processen.
            </seg>
            <seg n="cc7a0bef">
              Avslutningsvis, fru talman, kan jag konstatera att den här frågan,
              precis som många andra miljöfrågor, är en fråga som vi måste lösa
              på många olika nivåer. Vi behöver EU för att skapa minimiregler
              och gemensamma förhållningssätt. Men samtidigt bör det vara möjligt
              att skärpa regelverket på nationell och regional nivå och anpassa
              dem efter de förutsättningar som finns på lokal och regional nivå.
              Det bör också ges möjligheter för länder och regioner att exempelvis
              snabbt avbryta en odling av GMO-grödor om fara för människors
              hälsa eller miljö uppstår.
            </seg>
            <seg n="d41d2bfa">
              Med detta vill jag yrka bifall till reservation 9. Jag står givetvis
              bakom alla andra reservationer, men för tids vinnings skull yrkar
              jag bifall bara till den.
            </seg>
          </u>
          <note type="speaker" n="979b14cf">
            Anf. 94 ÅSA DOMEIJ (mp):
          </note>
          <u who="unknown" xml:id="i-04ea6cbb10568aa3-0" n="535184a9">
            <seg n="ee082d7c">
              Fru talman! Ledamöter! Vi diskuterar i dag GMO-tekniken. En sak
              som man kan börja med att fundera på är vem eller vilka det är
              som styr den snabba utveckling som vi har i dag. Är det konsumenterna
              som efterfrågar GMO-produkterna? Är det konsumenterna som ställer
              frågan till marknaden om de kan få möjligheter att köpa GMO-mat
              där man använt sig av herbicidresistenta grödor?
            </seg>
            <seg n="cefb7bc8">
              Jag skulle vilja påstå att det inte finns något konsumenttryck
              alls för att få fram GMO-maten och att väldigt många, ju mer man
              sätter sig in i frågan, blir kritiska, särskilt när man kommer
              in på diskussionen om herbicidresistenta grödor.
            </seg>
            <seg n="5554dd72">
              Det innebär givetvis inte att det inte skulle kunna finnas möjligheter
              med GMO-tekniken. Det tycker jag att Claes Västerteg tog upp på
              ett bra sätt. Men de intressen som styr utgår ju inte från mänsklighetens
              bästa och de problem som är allra viktigast att lösa i världen,
              utan det handlar väldigt mycket om herbicidresistens.
            </seg>
            <seg n="730d1e47">
              Riskerna då? Vi kan börja med kemikalieberoendet. De allra flesta
              GMO-grödor är herbicidresistenta. Det leder till ett väldigt beroende
              av kemikalier i jordbruket och slår egentligen sönder en vision
              om ett kemikaliefritt jordbruk.
            </seg>
            <seg n="7b4f3550">
              Det finns risker att med genförorening skada andra företagare
              som till exempel använder sig av ekologisk odling. I dag är det
              inte så klart, inte ens i Sverige, hur man reglerar de skadorna.
              Jag tycker att det borde gälla ett strikt skadeståndsansvar i
              det fallet. Regeringen arbetar med den frågan.
            </seg>
            <seg n="f1eb1542">
              Spridning i naturen är en annan fråga. Det finns ju en risk att
              gener sprider sig till andra växter, att de korsar sig med närbesläktade
              arter och att man får helt andra växter som kanske kan klara sig
              ute i naturen och innebära både ett ekologiskt problem och ett
              problem för jordbruket.
            </seg>
            <seg n="09123691">
              Det har också visat sig att vissa av de genmodifierade grödorna
              har varit instabila och på det viset orsakat problem för jordbruket.
              I USA finns det en skadeståndsprocess mot Monsanto när det gäller
              herbicidresistent bomull eftersom den har lett till allvarlig
              missväxt. Antagligen är det väl så att när nya grödor kan komma
              fram så snabbt via den här tekniken har man kanske inte kunskap
              om alla egenskaper hos grödorna. Sårbarhet, minskad genetisk variation,
              är en annan risk om man börjar använda sig av färre och färre
              sorter. Miljöpartiet har ju en reservation som egentligen inte
              handlar om GMO. Den handlar om dels främmande arter, dels förädlade
              arter över huvud taget. Den handlar om den här risken. Om man
              använder sig av för få arter inom skogsbruket får vi ju inte en
              bra riskspridning. Den motionen har blivit ännu mer aktuell efter
              de stora stormskadorna.
            </seg>
            <seg n="3a73e88e">
              Sedan skulle jag vilja gå över till ett medborgarperspektiv.
              Jag började med konsumentperspektivet. Jag vill ta upp frågan
              om öppenhet. Det finns en reservation, reservation 10, som handlar
              just om det. Sven-Erik Sjöstrand tog upp det i sitt inlägg också.
              Det gäller att när allmänheten har krävt att få ut forskningsresultat
              från Jordbruksverket har man inte fått tillgång till dessa, utan
              de har sekretessbelagts. Det är väl något som snarare ökar misstänksamheten
              ute bland människor. Om vi ska få en god kunskap om de här frågorna
              är det givet att all information måste vara öppen och att sekretesslagstiftningen
              ska användas ytterst försiktigt.
            </seg>
            <seg n="e8dd6545">
              Där skulle jag vilja fråga övriga partier: Hur viktig tycker
              ni att den här öppenheten är, att man kan få ut information, till
              exempel inför Jordbruksverkets olika beslut, om odling av grödor?
              Det är oerhört många sådana beslut som är på gång framöver. Om
              man själv vill sätta sig in i underlaget, ska man då ha rätt att
              få ta del av det vetenskapliga underlag som finns?
            </seg>
            <seg n="57a14f7e">
              Sven Gunnar ställde också en fråga till mig angående märkningsreglerna
              och bättre märkning till konsumenter. Jag håller verkligen med
              om att märkningssystemen borde förbättras så att alla typer av
              livsmedel där GMO har ingått i tillverkningsprocessen ska märkas.
              Jag kan säga att en konsekvens om det skulle genomföras faktiskt
              skulle vara att allt danskt griskött skulle GMO-märkas, förutom
              då Kravmärkt danskt griskött. Jag tror att många av oss skulle
              bli förvånade om man införde den typen av märkningsregler, helt
              enkelt för att oerhört många livsmedel skulle bli GMO-märkta.
            </seg>
            <seg n="862b6d06">
              Avslutningsvis ställer jag mig bakom alla reservationer som Miljöpartiet
              är med på, men för att vinna tid yrkar jag inga bifall.
            </seg>
          </u>
          <note type="speaker" n="7f6a3279">
            Anf. 95 MARIE WAHLGREN (fp) replik:
          </note>
          <u who="Q4990089" xml:id="i-61c79dab9583532a-5" n="69a8eff1">
            <seg n="563f86ae">
              Fru talman! Till att börja med skulle jag vilja svara på den
              fråga som Åsa ställde från talarstolen, nämligen frågan om hur
              vi ställer oss till öppenheten rörande information kring ansökningar
              när det gäller säkerhetsdelen. Jag tycker att man verkligen borde
              beakta att det är viktigt att ha en stor öppenhet när det gäller
              underlaget för den här typen av säkerhetsbeslut. Jag skulle vilja
              uppmana Monsanto att göra exakt det som läkemedelsindustrin har
              bestämt sig för, nämligen att ingen undersökning, inte ens sådana
              som senare inte ingår i ansökningar, som rör säkerhet för ett
              läkemedel, i det här fallet kliniska studier, ska vara sluten.
              Allting ska alltid vara öppet. Jag tycker att Jordbruksverket
              och EU måste ompröva sin inställning till de här sakerna. När
              det gäller säkerhetsbiten, det vill säga det som är toxikologiska
              studier och liknande, måste informationen vara öppen för granskning.
              Där delar jag Åsa Domeijs åsikt.
            </seg>
            <seg n="c2242456">
              Sedan har jag en fråga till Åsa Domeij. Du tog upp ett antal
              frågor och problemställningar som jag tycker är väldigt intressanta
              och väldigt viktiga när det gäller genetiska resurser. Bland annat
              tog du upp det här problemet med att om man använder färre och
              färre grödor, om ett antal arter inte längre används i aktiv brukande
              så att säga, får man en biologisk utarmning. Det är ju ett problem.
              Det är ett problem som framför allt är synligt i fråga om traditionella
              och konventionella grödor. Jag tror till exempel att bananer är
              en traditionell gröda som börjar bli jättekänslig för att det
              i princip bara finns en eller två kommersiella sorter. Men hur
              ser du då på tankesättet att faktiskt ha en lagstiftning som inte
              är teknikberoende utan som riktar sig mot det som man oroar sig
              för?
            </seg>
          </u>
          <note type="speaker" n="68265579">
            Anf. 96 ÅSA DOMEIJ (mp) replik:
          </note>
          <u who="unknown" xml:id="i-04ea6cbb10568aa3-1" n="535184a9">
            <seg n="b58e3ebb">
              Fru talman! Jag vill inte avvisa den tanken. Det är en lite större
              fråga än att man bara kan ta ställning till Folkpartiets reservation
              rakt upp och ned, för man vet inte riktigt vad ni tänker er i
              nästa steg. Sedan kommer man ju in på miljöbalken, där vi har
              ett samarbete mellan Socialdemokraterna, Vänstern och Miljöpartiet.
              Men det är en intressant tanke att titta närmare på, särskilt
              om den kan innebära skärpningar av lagstiftningen också när det
              gäller annan typ av förädling och införande av exoter, som vi
              tar upp i vår motion.
            </seg>
            <seg n="5763215b">
              Sedan finns det ändå vissa speciella saker i fråga om GMO, så
              att man inom lagstiftningen kanske behöver vissa särregler. Delvis
              är det för att utvecklingen går väldigt snabbt. Sedan finns det
              ibland en kunskapsbrist. Det kan vara så att det finns två grödor,
              en som är framtagen på konventionell växtförädlingsväg, en som
              är framtagen med GMO-teknik. De kan vara helt lika. Det finns
              till exempel ett forskningsresultat från universitetet i Chicago,
              där man har två herbicidresistenta grödor. En är framtagen med
              traditionell växtförädlingsteknik, för det finns faktiskt sådana
              grödor också, och en som är framtagen med GMO-teknik. De uppvisar
              en del olika egenskaper, och man vet inte varför. Där är det så
              att den som är framtagen med GMO-teknik korsar sig mycket lättare
              med andra växter ute i naturen än den som är traditionellt framtagen.
              Det är ju ganska märkligt. Där behöver man veta mer.
            </seg>
          </u>
          <note type="speaker" n="cbbee77d">
            Anf. 97 MARIE WAHLGREN (fp) replik:
          </note>
          <u who="Q4990089" xml:id="i-61c79dab9583532a-6" n="69a8eff1">
            <seg n="bd5acd26">
              Fru talman! Jag är glad om Åsa öppnar upp för detta. Hon står
              ju betydligt närmare det regerande partiet än jag. Jag tror att
              det är viktigt att vi börjar ta den här diskussionen på allvar.
              För mig rör det sig faktiskt framför allt om att ha en likvärdig
              lagstiftning för samma problematik. Det betyder att det säkert
              kommer att bli en skärpning för traditionella grödor. Jag vet
              inte om det egentligen kommer att vara en lättnad för GMO-grödor,
              men det kommer att vara likvärdigt, och de kommer att behandlas
              på likvärdigt sätt.
            </seg>
            <seg n="e8166acc">
              Åsa och väldigt många här säger att det är en väldigt snabb teknik.
              Men både att få fram en traditionell förädling och att ta fram
              en GMO-produkt tar ju ganska lång tid. Det rör sig fortfarande
              om tidsperspektiv på uppåt 1015 år. I fråga om mycket av det som
              vi i dag diskuterar att introducera vet vi att forskningen egentligen
              har börjat 20 år tillbaka i tiden. Diskussionen om att det här
              är en så oerhört snabb teknik är därför inte riktigt rättvisande.
              Men jag är jätteglad om Åsa öppnar upp för en lagstiftning som
              är generell och teknikneutral. Då tror jag att man kan se den
              här problematiken. Jag frågade just Åsa Domeij eftersom ni hade
              väldigt många motioner från olika håll i ert parti, från era kolleger,
              som egentligen berörde just traditionella förädlings- och avelsmetoder.
            </seg>
          </u>
          <note type="speaker" n="06a447f5">
            Anf. 98 ÅSA DOMEIJ (mp) replik:
          </note>
          <u who="unknown" xml:id="i-04ea6cbb10568aa3-2" n="535184a9">
            <seg n="8553adb6">
              Fru talman! Vi kan till exempel ta det här med beroendet för
              bönder, inte minst i tredje världen, av att köpa in utsäde. Det
              problemet uppkom ju först med traditionellt förädlade grödor.
              Och det är samma sak med den genetiska utarmning som har blivit.
              Jag tycker inte att vi har diskuterat GMO-teknikens risker för
              mycket. Det är jätteviktigt att diskutera dem, och det borde vi
              egentligen göra mer. Men den traditionella förädlingen har kommit
              alldeles i skymundan. Det kanske helt enkelt är så att mänskligheten
              har hållit på med den så oerhört länge att vi inte har fått en
              rejäl samhällsdebatt om alla de olika risker som är förknippade
              med den. Även utvecklingen av den traditionella växtförädlingen
              i ett långsiktigt historiskt perspektiv är snabb, om man jämför
              vad människan åstadkommer med vad naturen åstadkommer. Tidsperspektiv
              är alltså någonting som är relativt.
            </seg>
          </u>
          <note type="speaker" n="799bab73">
            Anf. 99 CHRISTIN HAGBERG (s):
          </note>
          <u who="Q4951904" xml:id="i-171ad0442cc58986-0" n="51957757" next="i-868473d0d203ff67-0">
            <seg n="99a4cb42">
              Fru talman! Detta var en spännande debatt trots allt.
            </seg>
          </u>
          <note n="6c6fee97">
            Jag vill börja med att yrka bifall till förslaget i miljö- och
            jordbruksutskottets betänkande 8 och avslag på samtliga reservationer.
          </note>
          <note n="c49f3807">
            I betänkandet behandlas motioner från allmänna motionstiden om
            bland annat etik, samexistens och märkning.
          </note>
          <u who="Q4951904" xml:id="i-868473d0d203ff67-0" n="51957757" prev="i-171ad0442cc58986-0">
            <seg n="a2514cd6">
              När vi hade debatt om den här frågan för två år sedan sade jag
              att gentekniken har kommit för att stanna. Vi har tidigare här
              fått en redogörelse från bland annat Marie Wahlgren om historien
              och om hur det ser ut.
            </seg>
            <seg n="e2da810c">
              Det som vi nu debatterar är i mångt och mycket ett ifrågasättande
              av om vi ska använda den här tekniken för livsmedelsframställning,
              som detta betänkande handlar om.
            </seg>
            <seg n="30ae8e97">
              Vi gör stora framsteg på många områden tack vare den här nya
              tekniken som är ett av redskapen. Och det finns många exempel
              inom andra områden där vi har gjort stora framsteg.
            </seg>
            <seg n="1611bc40">
              Men det är av stor vikt att vi som är förtroendevalda också kan
              se vilka fördelar och eventuella nackdelar som denna nya teknik
              kan innebära när den används.
            </seg>
            <seg n="c221ef9e">
              Enligt min mening kommer den här tekniken bland annat att vara
              ett redskap för att ge möjlighet att förse länder som har en svältande
              befolkning med mat, detta under förutsättning att vi i den rika
              världen inte lägger hinder i vägen för detta.
            </seg>
            <seg n="f95f62ce">
              Samexistensfrågan, det vill säga frågan om samtidig odling av
              GMO och konventionell eller ekologisk odling ska enligt EU:s direktiv
              lösas på nationell nivå. Denna fråga jobbar man med i Regeringskansliet,
              och det ska vara klart den 1 juli i år, och man utreder möjligheterna
              till en försäkringslösning vid ofrivillig inblandning av GMO.
              Jordbruksverket tittar också på om man kan kräva skyddszoner vid
              odling av GMO-grödor.
            </seg>
            <seg n="3d43d607">
              I samband med detta vill jag också framföra att miljösäkerheten
              i alla lägen måste få en framskjuten position. Detta understryks
              i miljöbalken som innehåller den grundläggande nationella regleringen
              av den gentekniska verksamheten.
            </seg>
            <seg n="c57e33ce">
              När det gäller forskning och utveckling inom gentekniken är det
              av stor vikt att vi fortsätter att prioritera detta från riksdagens
              sida, detta för att man också som oberoende ska kunna forska vidare
              när det gäller vad denna teknik kan användas till i framtiden.
              Utvecklingen av nya och förbättrade metoder för att kunna bedöma
              riskerna som eventuellt kan finnas eller uppstå innefattas också
              i denna oberoende forskning.
            </seg>
            <seg n="99dcf5e7">
              Flera av de i dag berörda punkterna hänger samman med att vi
              ännu inte har facit i hand när det gäller vilka konsekvenser som
              resultaten av denna nya teknik får för framtiden.
            </seg>
            <seg n="cf8d012c">
              Jag tänkte nu lite grann kommentera vad de andra talarna har
              tagit upp eftersom själva betänkandet kanske inte ger så mycket.
            </seg>
            <seg n="2bacb187">
              Det som Marie Wahlgren tar upp om att man ska ha en teknikneutral
              lagstiftning tror jag är någonting som vi måste börja jobba mycket
              mer med. Du har vid ett flertal tillfällen beskrivit hur man kan
              se på frågan och hur vi kan jobba med den. Jag tror att vi ska
              överväga om vi ska börja fundera i den riktningen också.
            </seg>
            <seg n="2f4ba81b">
              Jag tänker här från talarstolen inbjuda dig, Sven Gunnar Persson,
              till Svalöv och Svalöf Weibull för att få en grundläggande information
              i hur genteknik går till. Jag tror att det kan vara till glädje
              för oss alla inför kommande debatter, även om jag tycker att du
              är duktig. Men det kan vara kul att få lite mer grundläggande
              kunskap om hur detta går till. Du talar nämligen mycket om hur
              man korsar över arterna och så vidare. Men det fungerar inte.
              Det har man testat, men det fungerar inte. Du kanske tänker på
              potatisen som man försökte korsa med ishavssill för att få fram
              en sort som var köldresistent. Det gick inte. Det går inte att
              korsa på det sättet. Man får göra på traditionellt sätt och använda
              sig av sorter som man hittar.
            </seg>
            <seg n="9a35b11c">
              Sven-Erik Sjöstrand talade om att man åker till olika länder,
              framför allt till de länder som fortfarande har många vilda arter,
              och hämtar hem olika växter som är närbesläktade och som man sedan
              försöker korsa även på traditionell väg.
            </seg>
            <seg n="c35e947d">
              Jag håller med dig Sven Gunnar Persson om det som du sade om
              de stora företagens överrepresentation. Det är dessa företag som
              nu arbetar mycket med detta, om vi håller oss till växtförädling
              och livsmedelsframställning. Det beror på att detta är oerhört
              kostsamt. Det är dessa företag som har pengarna, och det är dessa
              företag som satsar pengar på detta, tyvärr.
            </seg>
            <seg n="1844c59a">
              I stället för att ifrågasätta hela tekniken som sådan kan man
              ifrågasätta om man ska ha herbicidresistenta sorter. Jag kanske
              inte heller tycker att vi ska jobba på det sättet i framtiden.
              Den fråga som vi kanske behöver diskutera är vad vi ska använda
              tekniken till och inte diskutera själva tekniken som sådan. Den
              har ju funnits länge och kommer förmodligen att användas, och
              det har blivit många positiva resultat inom andra verksamhetsområden.
            </seg>
            <seg n="994c45e7">
              Sven Gunnar Persson hade en fråga om ursprungsmärkningen på livsmedel.
              Han pekade framför allt på kött, men det finns även annat. Vi
              ska i morgon börja behandla ett betänkande då vi kanske kan fortsätta
              att diskutera dessa frågor. Det är i många fall väldigt dåligt
              ute i livsmedelsbutikerna även i fråga om vanlig märkning, ursprungsmärkning
              och så vidare. Det kanske är på tiden att vi lägger in GMO-märkning
              i den delen. Det kan vi säkert återkomma till.
            </seg>
            <seg n="658515de">
              Sven-Erik Sjöstrand tar upp frågan om ursprungsbefolkningars
              rättigheter. Det tycker jag är en viktig fråga.
            </seg>
            <seg n="dad97b56">
              Jag hade förmånen att vara på stipendieresa i Mexiko under juluppehållet.
              Jag träffade då bland andra de mexikanska majsbönderna. De tog
              upp frågan om att man nu inte säljer utsäde utan majs från USA
              som är genmodifierad. Traditionellt använder man utsäde av det
              som man köper, alltså majskolvarna. På det sättet har man fått
              en spridning i Mexiko av dessa genmodifierade majssorter. Dessa
              människor var väldigt oroade för detta. Det tycker jag att vi
              ska ta till oss. De menade att de har haft en minst 4 000-årig
              utveckling när det gäller majsodlingen och ville till exempel
              i detta fall bevara södra delarna av Mexiko som en zon där man
              inte har genmodifierad majs. Jag tycker att vi måste jobba vidare
              med den frågan.
            </seg>
          </u>
          <note type="speaker" n="83d59738">
            Anf. 100 SVEN GUNNAR PERSSON (kd) replik:
          </note>
          <u who="Q6043789" xml:id="i-81b572ceba9cc8dd-5" n="5a11b087">
            <seg n="ae0a6bc6">
              Fru talman! Tack för inbjudan till Svalöv. Jag uppfattar inte
              att Christin Hagberg gör sitt inlägg här i egenskap av representant
              för den arbetsplats som hon är tjänstledig från. Men jag kommer
              gärna till Svalöf Weibull för att se i vilken miljö som du tidigare
              har jobbat och tar del av den kunskapen.
            </seg>
            <seg n="6c71eb74">
              Det var skönt att höra att det inte går att korsa sill och potatis.
              Det skulle jag naturligtvis ha vetat. Men det gör mig inte mindre
              orolig att man har försökt. Man har också försökt att genomföra
              terminatoreffekter på sitt utsäde. Men endast genom massiv påverkan,
              diskussion och etisk opinionsbildning har utsädesföretagen hållit
              tillbaka den utvecklingen, alltså en effekt som gör att deras
              utsäde blir impotent, eller vad det kan kallas i den världen.
              Bönderna skulle bli totalt beroende av att köpa nytt utsäde därför
              att de inte kan använda sitt eget utsäde.
            </seg>
            <seg n="2c25ea83">
              Den utvecklingen är lite grann lagd på is, men ingen kan ju veta
              om den dyker upp igen. När det gäller förhoppningar om den allmänna
              godhetsinställningen hos de här företagen är jag alltså inte helt
              övertygad.
            </seg>
            <seg n="73e9f1be">
              Huvudargumentet är att man ska förse de fattiga med mat. De afrikanska
              gruppernas representant i FAO säger så här: Det finns fortfarande
              svältande människor i Etiopien. Men de svälter eftersom de inte
              har några pengar och inte för att det inte finns mat att köpa.
              Vi blir mycket förnärmade över missbruket av vår fattigdom för
              att få den europeiska opinionen i gungning.
            </seg>
            <seg n="d53a8f5c">
              Att använda den typen av argument för att få med sig konsumenterna
              och opinionen här i väst tycker alltså de i Afrika inte är särskilt
              renhårigt.
            </seg>
          </u>
          <note type="speaker" n="4fa97d9b">
            Anf. 101 CHRISTIN HAGBERG (s) replik:
          </note>
          <u who="Q4951904" xml:id="i-d3ee185879658f35-0" n="51957757">
            <seg n="b3c4bed2">
              Fru talman! Jag vill bemöta Sven Gunnar Perssons inlägg. På olika
              sätt testar man naturligtvis hur den här tekniken kan användas
              det var ju det jag tog upp. Men det är inte tekniken i sig som
              ska ifrågasättas, utan det gäller just hur man använder sig av
              tekniken. Det är där som vi måste sätta gränser och säga till
              exempel att vi inte vill ha den här typen. I stället ska man som
              bonde, om man så vill, kunna använda eget utsäde. Det finns också
              möjligheter att göra det i dag, och det tycker jag att man ska
              kunna fortsätta med. Men för den skull kan det ju finnas andra
              skäl till att använda sig av annat certifierat utsäde och så vidare.
            </seg>
            <seg n="1913eb30">
              Av din replik förstår jag att du när det gäller detta med FAO
              tycker att mitt inlägg var ganska argumentfattigt. Det kan jag
              kanske säga att det var, med tanke på att betänkandet kanske inte
              är ett särskilt revolutionerande politiskt betänkande. Som du
              hänvisade till har jag jobbat på ett sådant här företag. Därför
              känner jag till svårigheterna och den problematik som finns i
              de här länderna när det gäller att få till ett utsäde som klarar
              betingelserna i berörda länder. Sedan finns det naturligtvis mycket
              därutöver. Men jag tror att det här är en teknik som går att använda
              med stor framgång, naturligtvis med de begränsningar som vi vill
              ha, i de här länderna.
            </seg>
          </u>
          <note type="speaker" n="01bc3131">
            Anf. 102 SVEN GUNNAR PERSSON (kd) replik:
          </note>
          <u who="Q6043789" xml:id="i-81b572ceba9cc8dd-6" n="5a11b087">
            <seg n="d598fd66">
              Fru talman! Jag avsåg inte att uttrycka mig på ett sådant sätt
              att Christin Hagberg skulle uppfatta det som att jag hade synpunkter
              på argumentationskvaliteten i hennes anförande. Så var det absolut
              inte. Jag tycker i stället att det var ett utmärkt anförande,
              utifrån det perspektiv som valts med en ganska positiv hållning
              till möjligheterna inom området.
            </seg>
            <seg n="1789c329">
              Jag har en mer försiktig, restriktiv, hållning utifrån att jag
              har sett att företagen strävar efter att göra utsädet sterilt.
              Det har hållits tillbaka. De allra flesta ansökningarna handlar
              om just herbicidresistens, tolerans detta för att också kunna
              använda företagets bekämpningsmedel.
            </seg>
            <seg n="3fba3d76">
              Sammantaget tycker jag att det finns skäl till att försiktighetsprincipen
              får tolkas väldigt strängt i det här sammanhanget. Jag är glad
              över att Christin Hagberg ändå öppnar upp för den typ av märkningslagstiftning
              som jag antydde om i mitt anförande. Jag hoppas att vi snart kan
              återkomma till den frågan här i kammaren.
            </seg>
          </u>
          <note type="speaker" n="6033520a">
            Anf. 103 CHRISTIN HAGBERG (s) replik:
          </note>
          <u who="Q4951904" xml:id="i-d3ee185879658f35-1" n="51957757">
            <seg n="663099e3">
              Fru talman! Återigen vill jag anknyta till att jag tror att vi
              i fortsättningen ska försöka debattera vad vi tycker ska begränsas.
              Jag tror nämligen att vi, åtminstone de flesta av oss, är ganska
              eniga när det gäller detta med att kombinera ett patent med användning
              av ett speciellt bekämpningsmedel. Jag tycker nästan att det är
              förskräckligt att det är på det sättet och skulle mycket väl kunna
              tänka mig att ta upp en diskussion om hur vi ska kunna få till
              stånd en debatt om den typen av frågor. I stället kunde tekniken
              användas till någonting som främjar utvecklingen på ett bättre
              sätt så att den kan komma framför allt dem till glädje som har
              betydligt mindre mat än vi på den här sidan av jordklotet har.
            </seg>
          </u>
          <note type="speaker" n="319f6a9b">
            Anf. 104 MARIE WAHLGREN (fp) replik:
          </note>
          <u who="Q4990089" xml:id="i-61c79dab9583532a-7" n="69a8eff1">
            <seg n="f9cbb458">
              Fru talman! Först vill jag tacka Christin för att hon svarade
              på det som egentligen var min fråga, nämligen hur Socialdemokraterna
              ställt sig till vår motion. I själva betänkandet finns inget svar
              om det.
            </seg>
            <seg n="08603b97">
              Om nu både Åsa Domeij och du, Christin, har öppnat upp här hoppas
              jag att man så småningom börjar arbeta också på Regeringskansliet
              så att vi kan se en framtid där vi kan få en debatt och en diskussion
              om en ny lagstiftning. Det där måste ju ske på både svensk nivå
              och på EU-nivå.
            </seg>
            <seg n="4edc6865">
              Eftersom du redan har svarat på den fråga som jag hade tänkt
              ställa får jag i stället utrymme för en annan fråga: När får vi
              se ett regelverk, en lagstiftning, i Sverige där hänsyn tas till
              samexistensproblematiken?
            </seg>
            <seg n="2e65a87e">
              Danmark till exempel har redan en sådan lagstiftning, så det
              borde vara på tiden att också Sverige antar en sådan. Jag tror
              att vi måste ta steg framåt här så att vi kan implementera tekniken
              också i Sverige när det gäller de grödor som vi tycker är lämpliga.
            </seg>
          </u>
          <note type="speaker" n="86e95b12">
            Anf. 105 CHRISTIN HAGBERG (s) replik:
          </note>
          <u who="Q4951904" xml:id="i-d3ee185879658f35-2" n="51957757">
            <seg n="fb0aa007">
              Fru talman! Förslaget från Regeringskansliet ska, enligt de tider
              som nu finns, komma den 1 juli i år. Jag förutsätter därför jag
              har i alla fall inte fått indikationer på någonting annat att
              det blir så. Sedan ska det väl i vanlig ordning skickas ut på
              remiss. Det gäller ju att försöka hitta vägar beträffande de här
              systemen så att vi är överens politiskt. Men naturligtvis ska
              också de som kommer att jobba med de här frågorna vara med på
              vagnen detta alltså för att få till stånd en överenskommelse i
              frågan så att vi kan lösa upp det här. Om vi ska ha ett försäkringssystem
              till exempel som löser eventuella risker, sammanblandningar eller
              någonting sådant i framtiden, hur löser vi då det? Det måste finnas
              ett system som håller.
            </seg>
          </u>
          <note type="speaker" n="8d1073bb">
            Anf. 106 MARIE WAHLGREN (fp) replik:
          </note>
          <u who="Q4990089" xml:id="i-61c79dab9583532a-8" n="69a8eff1">
            <seg n="b9fc3c13">
              Fru talman! Jag ser fram emot att det kommer en lagstiftning.
              Det är synd att Sverige alltid är lite långsammare än vad till
              exempel grannen nere i södra Sverige är när det gäller den här
              typen av lagstiftningsvägar. Jag tycker att vi är senfärdiga i
              arbetet med att skaffa en lagstiftning som passar ett modernt
              samhälle och ser fram emot att vi så småningom får en diskussion
              om en ny lagstiftning som täcker in hela genområdet.
            </seg>
          </u>
          <note type="speaker" n="c1445160">
            Anf. 107 CHRISTIN HAGBERG (s) replik:
          </note>
          <u who="Q4951904" xml:id="i-d3ee185879658f35-3" n="51957757">
            <seg n="f52ea86c">
              Fru talman! Jag vet inte om vi är senfärdiga. Snarare är vi nog
              väldigt grundliga när vi gör våra lagstiftningar detta för att
              veta att de faktiskt håller vid en prövning och så vidare. Vidare
              måste vi ha en lagstiftning där man som inblandad kan pröva om
              det är en bra utgång eller om man ska kunna överklaga.
            </seg>
            <seg n="7971be2e">
              Vi ska nog vara glada över att vi i Sverige är så där lagom snabba
              när vi gör någonting.
            </seg>
          </u>
          <note type="speaker" n="7bf8ec92">
            Anf. 108 SVEN-ERIK SJÖSTRAND (v) replik:
          </note>
          <u who="Q6179083" xml:id="i-d45261e898df1378-5" n="c9752fdc">
            <seg n="58761730">
              Fru talman! I mitt anförande tidigare i dag från talarstolen
              nämnde jag att det kanske finns en del här i kammaren som säger
              att genmodifierade livsmedel kan rädda livet på människor i fattiga
              delar av världen, ge större skördar med mera. Nu fick jag höra
              att Christin Hagberg till viss del tror det.
            </seg>
            <seg n="d708dc81">
              Jag som vänsterpolitiker tror att vi kanske inte kan se så positivt
              på tekniken. I och för sig kan den bidra till vissa positiva saker.
              Men den grundläggande orsaken till svält får man nog hantera genom
              att försöka få fred i världen, få bort fattigdomen och få en bättre
              fördelning av makt och resurser.
            </seg>
            <seg n="b0fba183">
              Jag känner mig lite frågande, så jag undrar om Christin Hagberg
              har nämnda övertro på gentekniken. Kan gentekniken verkligen ge
              så stora fördelar? Bör vi kanske inte försöka lägga mer krut på
              att se till att vi skapar ytterligare demokratier och att de fattiga
              länderna får inflytande? Vidare handlar det om att kunna kontrollera
              och ta del av den här tekniken.
            </seg>
          </u>
          <note type="speaker" n="c2427137">
            Anf. 109 CHRISTIN HAGBERG (s) replik:
          </note>
          <u who="Q4951904" xml:id="i-d3ee185879658f35-4" n="51957757">
            <seg n="82b52031">
              Fru talman! Jag kan nog lugna Sven-Erik Sjöstrand med att säga
              att jag inte är speciellt troende. Men jag vet inte hur du uppfattar
              det; man kan liksom inte dra ut gentekniken ur alla andra politikområden
              som vi jobbar med.
            </seg>
            <seg n="ccbaafa2">
              Jag tycker nog att vi i Sverige gemensamt står för en politik
              där vi jobbar med just de frågor som du tar upp. Det måste naturligtvis
              bli fred, demokrati, ökat inflytande och större jämställdhet i
              världen för att vi ska nå fram till olika delar. Men jag känner
              också till problematiken med att odla i de här länderna. Där finns
              ju till exempel långvarig torka, som kan gå över i ett intensivt
              regnande. Det krävs sorter som tål att växa i den typen av klimat.
              Man ska inte förringa att man genom teknik kan hjälpa till att
              få fram sådana. Så kan man öka grödorna och framför allt få fram
              bra kvalitativa grödor för att man bättre ska klara av delen att
              slippa svälta och ta till sig kunskap och så vidare. Jag tycker
              inte att man ska förringa möjligheter som man kan få med hjälp
              av den nya tekniken.
            </seg>
          </u>
          <note type="speaker" n="3d9ae7ec">
            Anf. 110 SVEN-ERIK SJÖSTRAND (v) replik:
          </note>
          <u who="Q6179083" xml:id="i-d45261e898df1378-6" n="c9752fdc">
            <seg n="06eee089">
              Fru talman! Det är riktigt. Man ska inte förringa någon teknik,
              utan man kan säkert hitta positiva saker med gentekniken. Det
              har jag alltid hävdat.
            </seg>
            <seg n="97d63398">
              Men samtidigt vet vi att man i många delar av världen under tusentals
              år har odlat vissa grödor. Genteknik kan också innebära att vi
              i stället får ett beroende och att vi slår ut mycket av de grödorna.
              Det kan förorsaka allvarliga problem i världen.
            </seg>
            <seg n="4ab67317">
              Jag ser också att mycket av tekniken styrs av de stora transnationella
              företagen. Och vad är deras uppgift? Jo, att ha en viss kontroll
              över tekniken och inhämta vinster. De ser det inte så här: Här
              har vi ett fattigt land här måste vi hjälpa! Vi som länder måste
              i så fall se till att vi får makten och inflytandet att hjälpa
              de fattiga delarna av världen. Det tror jag att vi gör genom att
              till exempel skapa arbetstillfällen och genom att ge fattiga människor
              kapital så att de får ta del av den primärproduktion som finns
              i många länder. Det tror jag egentligen är det viktigaste.
            </seg>
            <seg n="98f93787">
              Jag måste också passa på att fråga Christin om offentligheten.
              Hur ser Christin Hagberg på offentligheten? Det gäller till exempel
              det som vi har nämnt här majsen. Man sekretessbelägger stora mängder.
              Är det bra för debatten att sekretessbelägga så här mycket?
            </seg>
          </u>
          <note type="speaker" n="1ed604f6">
            Anf. 111 CHRISTIN HAGBERG (s) replik:
          </note>
          <u who="Q4951904" xml:id="i-d3ee185879658f35-5" n="51957757">
            <seg n="e2770847">
              Fru talman! Jag hade själv ett exempel från Mexiko på när stora
              och rika länder går in i fattiga länder. Det gällde majsen. Vi
              måste skapa regler så att det inte får förekomma att någon av
              oss från den rika världen kan gå in och på det här sättet införa
              någonting för att få avsättning för vår egen subventionerade majs
              som det är i det här fallet. Sedan dumpar man priserna på marknaden
              i landet och sprider en genmodifierad gröda på ett otillbörligt
              sätt i ett utvecklingsland, som ju Mexiko är. Detta tycker jag
              absolut att vi ska jobba emot.
            </seg>
            <seg n="a9ea01ae">
              Men samtidigt tycker jag inte att vi behöver använda tekniken
              till att just införa den typen av resistens som det handlade om
              i detta fall. Den sortens majs var resistent mot en speciell insekt,
              som dessutom inte finns i Mexiko. Det finns naturligtvis mycket
              att diskutera på det internationella planet i frågan.
            </seg>
            <seg n="6a346c4b">
              I den andra frågan som du pratar om offentligheten och Jordbruksverket
              så finns det regler för hur det hela ska gå till. Rent politiskt
              och principiellt är det förstås så att om man känner att man undanhåller
              viktig information så gynnar det inte debatten om gentekniken
              i sig. Det är någonting som man måste överväga även i de stora
              företag som nu jobbar med detta. Tycker de att vi ska föra en
              debatt om teknikens vara eller inte vara, eller vill de att vi
              ska föra en debatt om hur vi använder tekniken för allas vårt
              bästa? Där tror jag att debatten ska föras.
            </seg>
          </u>
          <note type="speaker" n="7ce91e35">
            Anf. 112 BENGT-ANDERS JOHANSSON (m):
          </note>
          <u who="Q4887773" xml:id="i-1b261a2896054729-0" n="31cc488f">
            <seg n="967cc8ec">
              Fru talman! Detta är ett motionsbetänkande. Det gör att innehållet
              av skarpa förslag inte är bedövande, för att uttrycka sig milt.
            </seg>
            <seg n="9a2985c0">
              Genteknik, fru talman, väcker ofta känslor. Många gånger är det
              starka känslor, och det tycker jag att man ska ha respekt för.
              Men den historiska utvecklingen på alla områden visar att man
              någon gång måste våga sätta ned foten och ta steget. Om man inte
              tar steget så blir man stående på ett ben. Eftersom det har framförts
              åsikter i debatten om det så kallade tekniksprånget så känner
              jag att det finns de som önskar att vi för evigt skulle hänga
              i luften. Jag tror inte att det är bra.
            </seg>
            <seg n="fbc2b7e9">
              Förutsättningen för att komma framåt är att man vågar sätta den
              ena foten framför den andra. Annars står det still.
            </seg>
            <seg n="e3ae6a1f">
              Gentekniken och avelsarbetet har varit epokgörande i många avseenden,
              och kommer också att var epokgörande. Det gäller livsmedelssektor,
              medicinsk användning och inte minst miljöfrågor. Därför tror jag
              att det är viktigt att vi också tar ansvar för de positiva delarna
              av de möjligheter som skapas.
            </seg>
            <seg n="3658d6db">
              Jag tycker att EU i det här fallet har tagit ett stort ansvar
              på ett bra sätt eftersom man har sett till att i princip totalharmonisera
              regelverket för gentekniken. Det har visat att man tar det på
              fullt allvar och att man inte vill göra de olika nationerna olika
              i detta. Det tycker jag är riktigt.
            </seg>
            <seg n="3302f8c7">
              Teknikneutralitet och lagstiftning om detta javisst, det kan
              jag också vara tillskyndare av, naturligtvis under förutsättning
              att det sker i samklang med EU. Vi får inte köra olika race.
            </seg>
            <seg n="c104741b">
              De motionsyrkanden som har framförts i betänkandet från olika
              partier handlar om etik, om anslag, om avel, om märkning med mera.
              Det är upplevda brister och faror och upplevd ängslan och behov
              som man ser framför sig. Jag vill säga med en gång att jag har
              den absolut största respekt för de motionsyrkanden som är framförda.
            </seg>
            <seg n="67eac274">
              Samtidigt anser jag att i amplituden mellan dem som vill ha ännu
              mer och dem som vill ha lite mindre så andas betänkandet en balans
              i sin slutgiltiga skrivning. Det är också mot den bakgrunden som
              vi från Moderaterna inte har någon reservation i ärendet. Det
              är också detta som föranleder platsen i talarlistan, om det är
              någon som undrar.
            </seg>
            <seg n="c276dac7">
              Forskning innebär ju rent generellt att man ger sig in i någonting
              okänt. Om det inte vore okänt så behövde man inte forska. Därav
              följer att vi hela tiden anträder ny mark framför oss. Som rättesnöre
              i ett sådant framtidsscenario tycker jag att det är viktigt att
              man har några principer. Jag ska trötta kammarens åhörare med
              att tala om att den princip som leder mig och Moderaterna är en
              försiktighetspragmatistisk hållning präglad av nyfikenhet och
              sunt förnuft in i en okänd värld.
            </seg>
          </u>
          <note type="speaker" n="1d5f8c22">
            Anf. 113 SVEN GUNNAR PERSSON (kd) replik:
          </note>
          <u who="Q6043789" xml:id="i-81b572ceba9cc8dd-7" n="5a11b087">
            <seg n="609561ab">
              Fru talman! Det är första gången som jag begär replik på Bengt-Anders
              Johansson. Det kanske är på tiden. Det är väl trevligt.
            </seg>
            <seg n="06398ce1">
              Bengt-Anders kritiserade dem som vill vila lite i steget och
              inte ta språnget fullt ut och sätta ned foten, och jag tog faktiskt
              åt mig lite. Jag vill fråga Bengt-Anders Johansson om han verkligen
              är så säker och så trygg i det läge som forskning och utveckling
              befinner sig i för närvarande att han tycker att det är full fart
              framåt som gäller. Även med den försiktighetsprincip som han lirkade
              in mot slutet av sitt anförande andades det ändå en kritik mot
              oss som vill vara lite försiktiga.
            </seg>
            <seg n="9fe70e0d">
              Då frågar jag: Tycker du att frågorna om spridning och samexistens
              är så pass lösta att det är full fart framåt som gäller? Tycker
              du att frågorna om genetiskt kapital, mångfalden, risken för utarmning
              av det genetiska kapitalet är i hamn? Är de långsiktiga konsekvenserna
              av GMO i det ekologiska kretsloppet tillräckligt utredda? Är konsekvenserna
              för växtlighet, människor och djur så pass utredda att det bara
              är att brassa på? Är det okej med de antibiotikaresistenta markörgener
              som finns i väldigt många av de här organismerna? Är det helt
              okej med de kemikalietåliga, herbicidtoleranta eller herbicidresistenta
              organismer som utgör 85 % av alla organismer som tas fram? De
              ska ju tåla kemikalier och bekämpningsmedel bättre. Är allt på
              plats så att vi bara kan fortsätta i full fart?
            </seg>
          </u>
          <note type="speaker" n="8656f114">
            Anf. 114 BENGT-ANDERS JOHANSSON (m) replik:
          </note>
          <u who="Q4887773" xml:id="i-1b261a2896054729-1" n="31cc488f">
            <seg n="f74bcef5">
              Fru talman! Om Sven Gunnar Persson upplevde att jag var kritisk,
              vill jag ändå hävda att jag sade att jag har oerhört stor respekt
              för de synpunkter som finns. Det finns ju två sidor. Det finns
              de som vill dra i väg ännu snabbare, och det finns de som vill
              bromsa. Jag sade att den respekt som jag vill ge uttryck för landar
              i att vi försöker hitta en väl avvägd nivå i vårt språng. Jag
              sade också att vi måste våga sätta ned foten någon gång emellanåt,
              annars blir vi stående.
            </seg>
            <seg n="3e1b2f0a">
              Sven Gunnar Persson frågade om jag känner trygghet. Ja, jag känner
              trygghet i den här utvecklingen. Jag tycker att man har tagit
              de hänsyn man måste ta. I den mån vi kommer till insikter om olämplighet
              utgår jag ifrån att det, som hittills i utvecklingen, sorteras
              ut efterhand. Det kanske inte sker tillräckligt snabbt i alla
              sammanhang, men ändå så att vi inte äventyrar existenser av det
              ena eller det andra.
            </seg>
            <seg n="6af90446">
              Man måste hela tiden ha klart för sig att beslut fattas med den
              kunskap som man har för närvarande och med den överblickbarhet
              som man kan ha in i framtiden. Att begära någonting annat är helt
              orimligt. Det kan man inte göra vare sig historiskt bakåt eller
              framåt.
            </seg>
          </u>
          <note type="speaker" n="f59fadb7">
            Anf. 115 SVEN GUNNAR PERSSON (kd) replik:
          </note>
          <u who="Q6043789" xml:id="i-81b572ceba9cc8dd-8" n="5a11b087">
            <seg n="64d132ee">
              Fru talman! Tack för de synpunkterna och svaret. Jag skulle dock
              rekommendera Bengt-Anders Johansson att vara något mer bekymrad
              eftersom 85 % av alla GMO-grödor i världen är resistenta mot bekämpningsmedel.
              Det blir ungefär som uttrycket att kräftor kräva dessa drycker
              detta utsäde kräver detta bekämpningsmedel. Det är ett faktum.
            </seg>
            <seg n="12ef66d9">
              Om jag vore Bengt-Anders Johansson skulle jag också vara bekymrad
              över att sedan GMO-sojan introducerades i USA för drygt tio år
              sedan har användningen av kemikalier som är knutna till den sojan
              ökat med 250 %. Är inte det fakta, och inte bara känslor, som
              får även en moderat moderat att vara lite mer återhållsam i känslan
              för att denna teknik kommer att betyda revolution i framtiden?
            </seg>
          </u>
          <note type="speaker" n="21abac08">
            Anf. 116 BENGT-ANDERS JOHANSSON (m) replik:
          </note>
          <u who="Q4887773" xml:id="i-1b261a2896054729-2" n="31cc488f">
            <seg n="2e540a4c">
              Fru talman! Nu tar vi ställning till ett antal motionsyrkanden
              som är framlagda i Sveriges riksdag. Vi talar om den svenska lagstiftningen
              och EU-harmoniseringen. Det är där jag tar min utgångspunkt när
              det gäller huruvida jag är bekymrad eller inte.
            </seg>
            <seg n="003d13bf">
              Naturligtvis finns det runtom i världen avarter som vi över huvud
              taget inte ska ägna oss åt inom alla teknikområden. Det är därför
              som jag menar att den lagstiftning som vi har i Sverige och i
              EU är en tillräcklig trygghet för att vi inte ska hantera den
              typen av varor här. Längre än så sträcker sig inte min möjlighet
              att påverka. Jag får nöja mig med det. Om jag personligen är bekymrad
              för dessa olika delar tror jag spelar mindre roll.
            </seg>
            <seg n="ce790df1">
              För att återgå till grundfrågan vill jag säga att jag känner
              trygghet inför det sätt som vi hanterar detta i Sverige och i
              Europa. Det tror jag är viktigt. Då kan vi också påverka resten
              av världen genom vårt sätt att vara.
            </seg>
          </u>
          <note n="8106117d">
            Överläggningen var härmed avslutad.
          </note>
          <note n="fb66ed13">
            10 § Fortsatt svenskt deltagande i FN:s mission i Liberia
          </note>
          <note n="22d80564">
            Föredrogs
          </note>
          <note type="speaker" n="23669826">
            Anf. 117 KENNETH G FORSLUND (s):
          </note>
          <u who="unknown" xml:id="i-e0f05d8a9ec74e82-0" n="c87a155a">
            <seg n="7a84575e">
              Fru talman! Sedan den 29 mars förra året finns ett svenskt förband
              på ungefär 235 personer på plats i Liberia för att på FN:s uppdrag
              ingå i Unmil. Grunden för deltagandet är en resolution i FN:s
              säkerhetsråd i september 2003. Syftet med FN:s insats i Liberia
              är att upprätthålla vapenvilan mellan de två olika rebellgrupperna
              och regimen i Liberia.
            </seg>
            <seg n="250483fe">
              Bakgrunden till detta är att det mellan 1989 och 2003 pågick
              ett inbördeskrig i Liberia. Närmare en miljon människor drevs
              på flykt inom landet. Tusentals dödades, och säkerheten och stabiliteten
              hotades i hela närområdet. Sedan i augusti 2003 råder vapenvila.
              Det är en bräcklig sådan, och strider har blossat upp några gånger.
              Men trots allt har Unmilstyrkan kunnat bidra till att upprätthålla
              vapenvilan i Liberia.
            </seg>
            <seg n="3c18e1ca">
              Dessutom har Unmil framgångsrikt demobiliserat de beväpnade stridande,
              vilket stärker möjligheten att upprätthålla vapenvilan. Ungefär
              100 000 stridande har lämnat över sina vapen till FN-personal.
              Många gånger har de gjort detta mot kontant ersättning. För att
              uttrycka det vardagligt kan man säga att FN köper bort vapen från
              befolkningen. Färre vapen ger ökad säkerhet. Som i så många konflikter
              kan nämligen det faktum att man bär vapen innebära att man kanske
              får mat för dagen. Det är mot den bakgrunden uppköpen av vapen
              ska ses. Det är vapen som ofta har burits av drogpåverkade barnsoldater.
              Dessa barn och alla andra soldater måste nu återanpassas till
              ett normalt liv. Barn och kvinnor som har utsatts för sexuella
              övergrepp måste rehabiliteras. Det återstår mycket att göra i
              Liberia.
            </seg>
            <seg n="d4406edd">
              Samtidigt är situationen fortfarande mycket bräcklig i Liberia.
              Så sent som i månadsskiftet oktober/november utbröt oroligheter
              i huvudstaden Monrovia. Det krävdes en omfattande insats från
              Unmil för att normalisera läget. Den svenska snabbinsatsstyrkan
              var en mycket viktig del i den punktinsatsen.
            </seg>
            <seg n="b7528f36">
              Läget i Liberia kräver en fortsatt insats från FN och Sverige.
              Det är därför som det nu föreslås att den svenska insatsen förlängs
              ett år.
            </seg>
            <seg n="69e5fa6a">
              Nya bakslag kan inte heller uteslutas, och det är viktigt att
              Sverige har en beredskap för att hantera sådana. Det är mot den
              bakgrunden som det möjliga antalet personer i den svenska styrkan
              föreslås öka från i dag maximalt 240 till 300.
            </seg>
            <seg n="1ae26230">
              Fru talman! Den svenska styrka som finns på plats i Liberia just
              nu gör det efter ett beslut här i riksdagen, ett beslut som fattades
              på förslag av ett betänkande från ett sammansatt utrikes- och
              försvarsutskott. Det beslutet gav regeringen möjlighet att sända
              en väpnad styrka om högst 240 personer till Liberia längst i ett
              år. Det beslutet fattades förra våren.
            </seg>
            <seg n="943946a9">
              Nu föreslår utrikesutskottet i ett nytt betänkande, efter att
              ha inhämtat ett yttrande från försvarsutskottet, att denna styrka
              alltså utökas till 300 personer och dessutom förlängs tidsmässigt
              med ett år.
            </seg>
          </u>
          <note n="8feb042f">
            Jag vill med detta yrka bifall till förslaget i utrikesutskottets
            betänkande UU5.
          </note>
          <note n="f21a96ec">
            Anf. 118 GUNILLA CARLSSON i Tyresö (m):
          </note>
          <u who="unknown" xml:id="i-f316d7e4c7abdd09-0" n="c87a155a">
            <seg n="ceeebaf1">
              Fru talman! Jag vill börja med att tacka Kenneth G Forslund,
              min kollega, för en bra redogörelse för ärendet.
            </seg>
            <seg n="63a0c586">
              Det råder en bräcklig fred i Liberia efter det blodiga inbördeskrig
              som pågått i åratal. Uppskattningsvis 200 000 människor har dött,
              över en miljon har blivit hemlösa, infrastrukturen är förstörd,
              och större delen av befolkningen är undernärd. Också grannländerna
              Guinea och Sierra Leone har berörts av kriget. Flyktingströmmarna
              har rört sig över gränserna, och situationen i Liberia är sådan
              att många ännu inte har kunnat återvända till de förstörda hembyarna.
              Den utveckling som UNHCR nu ser med fler som återvänder till sina
              hembyar än tidigare är därför hoppingivande men ställer samtidigt
              krav på säkerhet och återuppbyggnad.
            </seg>
            <seg n="7271068b">
              Den internationella närvaron i landet är fortfarande en förutsättning
              för att förhindra nya konflikter att blossa upp och för att förhindra
              ytterligare övergrepp mot de redan hårt drabbade invånarna. Det
              behöver fortsatt ges utrymme och andrum för försoning och bearbetning
              av det trauma som kriget förorsakat dem som funnits på olika sidor.
            </seg>
            <seg n="e0a99722">
              Det är därför, anser vi, angeläget att Sverige kan spela en fortsatt
              roll i den FN-ledda missionen i Liberia. De insatser som våra
              soldater gör är högt uppskattade och betydelsefulla. I somras
              var jag vid P 4 i Skövde och träffade några av de svenska soldater
              som då var på väg i LA02-uppdraget: unga män och kvinnor med duktiga
              befäl som deltar i denna FN-mission och med mod och engagemang
              på plats i det krigshärjade Liberia verkar för frihet och fred.
              När vi satt där i det sommarfagra och väldigt trygga Sverige kändes
              verkligen avståndet till Liberia. På samma sätt växte min respekt
              för de människor som då var beredda att gå in på inte alls enkla
              utan rentav rätt svåra och farliga uppdrag. När de gör det så
              gör de stor skillnad, men de möjliggör också för oss i Sverige
              att kunna fullgöra vårt ansvar inom FN men också gentemot de människor
              som drabbas.
            </seg>
            <seg n="aeb7ff15">
              Fru talman! Jag tillstyrker därmed regeringens förslag om fortsatt
              svenskt deltagande i FN:s mission i Liberia.
            </seg>
            <seg n="154427ae">
              Jag vill dock erinra om det medmänskliga ansvar vi i Sverige
              och EU har gentemot dem i världen som lever under krig och grova
              övergrepp. I detta ansvar ligger inte minst ansvaret att tillse
              att de insatser som utformas ges en så verksam hjälp som möjligt.
              Det är utifrån detta som vi i den borgerliga alliansen i ett särskilt
              yttrande har efterlyst en strategi från regeringen vad gäller
              internationella insatser. Det är hög tid att utarbeta principer
              och kriterier för prioritering av de svenska internationella insatserna
              i syfte att bättre kunna bedöma i vilka missioner Sverige kan
              spela en ledande roll och på så sätt ge en så verksam hjälp som
              möjligt till de människor som har drabbats.
            </seg>
            <seg n="7acb9b06">
              Sverige ska upprätthålla sitt goda anseende i internationella
              insatser med svensk trupp som är rätt organiserad, utbildad och
              utrustad för att lösa det uppdrag som är aktuellt. Brister i utbildning,
              organisation och utrustning eller i trygghet i form av snabb undsättning
              och backup får aldrig kompensera gapet mellan fina ambitioner
              och bristande resurser.
            </seg>
            <seg n="5593c950">
              Andra aspekter som vi efterlyser och som behöver tas i beaktande
              är Försvarsmaktens förmåga att med befintliga resurser fullfölja
              EU:s ökade ambitioner med gemensamma insatser. Jag noterar nu
              att Liberiainsatsen intecknar ungefär en tredjedel av insatserna
              i årets budget för internationella operationer detta i en tid
              då vi möjligtvis behöver komma till bättre undsättning i Kosovo,
              där vi kanske borde ha en förmåga att utveckla vårt antal i Bosnien
              och där svenska insatser i Afghanistan gör mycket stor nytta.
            </seg>
            <seg n="542f7bbf">
              Det är också viktigt, tycker jag, att Sverige verkligen kan vara
              med i de EU-operationer som planeras. Det är därför vi ser att
              de bristande resurserna leder till att det blir ännu viktigare
              att man har goda prioriteringar.
            </seg>
            <seg n="24df9507">
              Vi tycker också att en utvärdering och uppföljning av insatserna
              inom andra politikområden, i enlighet med den beslutade politiken
              för global utveckling, behöver förbättras och samordnas med de
              internationella insatserna. Måhända har vi här en god samordning.
              Det är ju så att Sveriges kabinettssekreterare under en längre
              tid har fungerat som EU-ordförandens särskilda representant för
              just Sierra Leone, Guinea och Liberia. Det här är dock ett uppdrag
              som jag tvivlar på att man kan sköta på distans, och det är flera
              EU-länder som hellre skulle vilja se en tillsatt särskild representant
              som på heltid försökte ägna sig åt den här konflikten och utvecklingen.
              Jag tror inte att vi kan kompensera denna möjliga frånvaro av
              permanent närvaro på plats med en utökad styrka i Liberia.
            </seg>
            <seg n="1b12f78d">
              Nåväl: Med en långsiktig nationell strategi som omfattar såväl
              militär kapacitet som geografiska områden är det också nödvändigt
              att verksamheten ska kunna planeras och utvärderas. Om vi inte
              kan jämföra de insatser som görs och de resultat som uppnås mot
              tydliga verksamhetsmål blir det omöjligt att värdera och därmed
              utveckla det internationella samarbetet.
            </seg>
            <seg n="6a90d128">
              Med det nyligen fattade försvarsbeslutet riskerar svensk närvaro
              i världen, trots stor efterfrågan från såväl FN som Nato och EU,
              snarare att ytterligare skäras ned. Det försvårar våra möjligheter
              att vara engagerade på plats och bidra till den säkerhet och stabilitet
              som behövs för att ge utrymme för försoning och fredlig utveckling
              samt för att underlätta för det humanitära biståndet att nå fram
              och göra verkan.
            </seg>
            <seg n="735eba33">
              Vi i den borgerliga alliansen vill se en tydlig ökning av de
              internationella insatserna så att Sverige åter kan etablera sig
              som ett land som tar sin del av ansvaret för internationell fred
              och säkerhet.
            </seg>
          </u>
          <note type="speaker" n="66963692">
            Anf. 119 KENNETH G FORSLUND (s) replik:
          </note>
          <u who="unknown" xml:id="i-6b847c92001633d7-0" n="c87a155a">
            <seg n="1dfaf1a8">
              Fru talman! Jag vill bara peka på att i arbetet med det här betänkandet
              i utrikesutskottet har vi diskuterat frågan om en sammanhållen
              strategi, och i de diskussionerna var vi alla överens om att det
              är bra att diskutera vad Sverige har och ska ha för strategi.
              I dag är det fokus på framför allt tre områden: Balkan, Afghanistan
              och Liberia. Det här arbetet med strategi handlar ju inte isolerat
              om insatsen i Liberia utan om just helheten. Den helheten ska
              vi hantera i det fortsatta arbetet i utrikesutskottet.
            </seg>
            <seg n="924cc55f">
              Jag konstaterar att de fyra borgerliga partierna har skrivit
              ett särskilt yttrande om just detta. Det yttrandet ser jag mer
              i ljuset av den borgerliga maktalliansens behov av att kunna peka
              på en gemensam politik. Här hittade ni en fråga som var lätt att
              enas om, och då var det naturligtvis viktigt att ta den chansen
              de dyker kanske inte upp så ofta, har jag börjat förstå.
            </seg>
            <seg n="5338d5bf">
              Det finns dock en formulering i det särskilda yttrandet från
              den borgerliga gruppen i just utrikesutskottet som skiljer sig
              från det yttrande som är fogat till försvarsutskottets yttrande.
              Där finns följande formulering: att Sverige åter kan etablera
              sig som ett land som tar sin del av ansvaret för internationell
              fred och säkerhet. Sverige tar ansvar, stort ansvar, särskilt
              i förhållande till sin storlek. När det gäller Liberia kan vi
              se att det också får stor uppskattning från både FN, samarbetspartner
              och befolkningen i Liberia. Sverige tar ansvar. Försök inte påstå
              någonting annat.
            </seg>
            <seg n="c00ccd08">
              Anf. 120 GUNILLA CARLSSON i Tyresö (m) replik:
            </seg>
            <seg n="a5daaaf4">
              Fru talman! Det stämmer verkligen att vi har en god samstämmighet
              över partigränserna i många av de oerhört viktiga frågor som handlar
              om Sveriges anseende. Att vi sedan dessutom vill ta tillfället
              i akt att fråga efter regeringens långsiktighet när man diskuterar
              en sådan här insats tycker jag är en del av oppositionens ansvar.
              Jag vet inte om Kenneth Forslund kan säga vilken långsiktighet
              vi nu tror att den här Liberiainsatsen har. Behoven kommer att
              vara oändliga under en lång tid. Ska Sverige vara kvar i ett år?
              Det är vad vi beslutar nu. Har du någon tidshorisont? Det som
              vi har efterlyst är lite mer långsiktigt tänk, en sammanhållen
              politik och dessutom en bättre förankrad strategi i Sveriges riksdag,
              för det är vi som fattar besluten i slutändan.
            </seg>
            <seg n="be750c12">
              Sverige tar sin del av ansvaret för internationell fred och säkerhet,
              säger Kenneth G Forslund. Det är bekymmersamt att se att vi nu
              är nere på nivåer som vi sällan har varit på tidigare vad gäller
              internationella insatser utomlands. Vi har sällan haft så få personer
              ute, knappt 150 personer, medan våra grannländer som Danmark och
              Finland med något mindre befolkningsmängd lyckas ha ungefär 2
              000 soldater ute. Det är naturligtvis någonting som noteras, just
              för att Sverige har stora ambitioner.
            </seg>
            <seg n="bf20aa79">
              Vi säger från alliansens sida att vi vill se att ambitionerna
              kommer i överensstämmelse med praktiken. Det är därför vi säger
              att vi vill öka antalet personer i internationella operationer.
            </seg>
            <seg n="1fe1d797">
              Under utrikesdebatten frågade jag utrikesministern vad man nu
              säger när FN:s generalsekreterare vill ha 10 000 man för att hjälpa
              till i södra Sudan där man har ett bräckligt fredsavtal och behöver
              omedelbar assistans av det internationella samfundet. Vet Kenneth
              G Forslund om vi har några möjligheter att verkligen leva upp
              till vårt engagemang inom FN för människor som är utsatta, för
              att säkra frihet och fred? Eller är det så att vi får säga att
              vi vill, men vi kan inte? Det är där den stora skillnaden är mellan
              en borgerlig allianspolitik och en vänsterpolitik som blir alltmer
              osammanhängande.
            </seg>
          </u>
          <note type="speaker" n="3da64b33">
            Anf. 121 KENNETH G FORSLUND (s) replik:
          </note>
          <u who="unknown" xml:id="i-6b847c92001633d7-1" n="c87a155a">
            <seg n="6a78f37a">
              Fru talman! Tidshorisonten för Liberiauppdraget är naturligtvis
              oerhört svår att sia om. Vi får fatta beslut i riksdagen utifrån
              den situation som råder och det vi kan överblicka. Då blir det
              som i det här fallet, att vi först har fattat ett beslut som gällde
              i ett år och att vi sedan förlänger. Det är rimligt att vi har
              avstämningar med jämna mellanrum och fattar beslut löpande, utifrån
              att vi följer utvecklingen.
            </seg>
            <seg n="93a5d640">
              När det gäller frågan om en bättre strategi är vi väl egentligen
              överens om att vi ska fortsätta diskussionen.
            </seg>
            <seg n="afca3c2b">
              När det gäller frågan om att ha få personer ute vill jag säga
              följande. Ja, vi har färre personer ute i dag än för några år
              sedan. Samtidigt kan vi konstatera att det generellt sett är svårare
              uppdrag som vi utför i dag. Det måste man också ha respekt för.
              Vi kan inte utföra insatser enbart för att det på papperet ska
              utföras av många personer. Vi ska göra sådant som vi är duktiga
              på och där vi tillför någonting. Om vi sedan kan öka antalet och
              göra en bra insats och nytta finns det inget som utesluter det.
            </seg>
            <seg n="3508e2ac">
              Har vi då möjlighet att utöka antalet? Det måste vi naturligtvis
              bedöma utifrån varje förfrågan som kommer från FN om hjälp från
              Sverige, om vi ska delta och om vi anser oss ha kompetens och
              kapacitet att delta i de uppdrag som efterfrågas.
            </seg>
            <seg n="9d608c38">
              Anf. 122 GUNILLA CARLSSON i Tyresö (m) replik:
            </seg>
            <seg n="31298413">
              Fru talman! Jag konstaterar att det är när den borgerliga alliansen
              har skrivit fram förslag om en samlad nationell strategi som regeringen
              börjar fundera på att eventuellt återkomma till riksdagen om detta.
              Det är väl gott så. Det visar kraften i vårt samlade arbete men
              också vår vilja att i de här frågorna verkligen komma överens
              så att Sverige står samlat bakom de insatser vi skickar.
            </seg>
            <seg n="7135fdb3">
              Kenneth G Forslund säger att vi gör väldigt avancerade uppdrag.
              Visst, vi vet att vi har otroligt duktiga soldater och befäl ute.
              Men om man jämför med siffran 2 000 för våra grannländer tror
              jag inte att man kan förklara allt med att säga att de gör mindre
              komplicerade övningar. Jag känner själv en oro. Det är därför
              jag vill resa frågan i samband med den här diskussionen.
            </seg>
            <seg n="0522b7c7">
              Jag var på plats på Camp Victoria strax efter oroligheterna i
              mars förra året och kunde själv se hur besvikna våra svenska soldater
              var över att den svenska undsättningen kom sent. Det var en otydlighet,
              och det fanns risk för att man skulle känna sig strandsatt. Därför
              är det viktigt att vi diskuterar de minskande eller bristande
              resurserna för att komma till undsättning och för vår förmåga
              att vara på plats där Sverige vill vara på plats. Det är därför
              vi i grund och botten är så besvikna över att vi inte kunde få
              ett gränsöverskridande försvarsbeslut som verkligen placerade
              Sverige där det hör hemma, med starkt engagemang och solidaritet
              i världen.
            </seg>
          </u>
          <note type="speaker" n="41bcad10">
            Anf. 123 ALLAN WIDMAN (fp):
          </note>
          <u who="Q4731041" xml:id="i-3e891dbc7f00a313-0" n="e6936121">
            <seg n="782c1ff0">
              Fru talman! För mindre än två månader sedan fattade den här kammaren
              ett beslut om det svenska försvaret. I det beslutet drogs ambitionerna
              för internationell förmåga upp kraftfullt. Vi fastslog att vår
              förmåga skulle bestå av två insatser av bataljonsstorlek samt
              ytterligare några mindre insatser.
            </seg>
            <seg n="944d2159">
              Vi står nu inför en förlängning av den svenska insatsen i Liberia.
              Vi kan konstatera att det första året av svensk insats där kostade
              338 miljoner kronor. Den förlängning som nu är aktuell innebär
              att kostnaderna ökar till 527 miljoner, det vill säga en skillnad
              på 189 miljoner.
            </seg>
            <seg n="d37e5c8e">
              Man kan utan vidare säga att om kostnaden per soldat för den
              här insatsen också skulle bli representativ för våra andra insatser
              runtomkring i världen, så har vi aldrig varit längre ifrån att
              nå den ambition som vi fattade beslut om för två månader sedan.
              189 miljoner kronor i kostnadsökning är fantastiskt mycket pengar.
              Det slår mig, fru talman, att 189 miljoner kronor förmodligen
              hade räckt till att fortsätta driften vid Arvidsjaurs regemente,
              en fråga som i försvarsbeslutet omfattades av mycket debatt och
              stort intresse. Det är också möjligt att blott 189 miljoner kronor
              hade kunnat räcka till för en total politisk enighet kring 2004
              års försvarsbeslut.
            </seg>
            <seg n="0569c3bd">
              FN:s närvaro i Liberia är en förutsättning för fred och återuppbyggnad.
              Folkpartiet liberalerna anser, i likhet med andra partier, att
              det är bra att Sverige nu stannar kvar de här månaderna, att vi
              finns på plats när de planerade valen hålls i höst 2005.
            </seg>
            <seg n="ba5ef3dc">
              Fru talman! Vi får inte heller blunda för att beslutet om fortsättning
              i Liberia ger konsekvenser. I vår livstid kommer utbudet av krishanteringsinsatser
              aldrig att möta efterfrågan. Oavsett hur mycket vi i Europa eller
              västvärlden i övrigt skickar i form av insatser kommer det ändå
              alltid att finnas en efterfrågan på fler insatser och fler soldater.
              Det innebär att vi, när vi väljer Liberia, också måste inse att
              vi väljer bort Kongo. När vi väljer Bosnien väljer vi mer eller
              mindre bort våra insatser i Kosovo och Afghanistan. När våra kostnader
              skenar är det inte i första hand vi som blir lidande, utan det
              är människor runtomkring i världen som är drabbade av ofrihet,
              svält och våld. 189 miljoner kronor mer i Liberia är 189 miljoner
              kronor mindre någon annanstans.
            </seg>
            <seg n="74343054">
              Vi har ett tungt ansvar att använda våra pengar på bästa sätt.
              Det ansvaret borde mana till eftertanke.
            </seg>
            <seg n="d4c25489">
              Under mer än ett års tid har Folkpartiet liberalerna i betänkande
              efter betänkande efterlyst en nationell strategi för internationella
              insatser. En sådan strategi ska ge svar på vilka mål vi har med
              våra insatser och hur vi ska prioritera mellan de olika målen.
              Den ska ge svar på vilken kompetens som efterfrågas ute i världen
              och hur vi i Sverige, med våra möjligheter, vår profil, kan svara
              upp mot de behoven.
            </seg>
            <seg n="e05a4723">
              När det finns flera alternativ ska en nationell strategi berätta
              för oss var vi i första hand ska välja att verka. Den ska berätta
              för oss på hur många platser som Sverige, med sina begränsade
              resurser, kan vara för att den verksamhet vi bedriver inte ska
              leda till slöseri.
            </seg>
            <seg n="02987e0c">
              I samband med 2004 års försvarsbeslut utsågs de internationella
              insatserna till en av våra viktigaste uppgifter, kanske den viktigaste.
              Utan en nationell strategi, utan någonting att jämföra med, är
              min fråga till Socialdemokraterna och regeringen: Hur ska vi kunna
              utvärdera verksamheten? Om vi inte har klart för oss vad vi vill
              uppnå, hur ska vi då kunna värdera de insatser som det enligt
              Socialdemokraterna skulle fattas beslut om regelbundet och efter
              enskilt övervägande?
            </seg>
            <seg n="bd4161f8">
              Fru talman! Det finns en myt om svenska insatser. Den går ut
              på att i Sverige gör vi allting rätt, och när svenska förband
              agerar så agerar de bättre än några andra förband. Den myten odlas,
              och har stor utbredning, både i Försvarsmakten, i Regeringskansliet
              och, vill jag påstå, även i Sveriges riksdag.
            </seg>
            <seg n="cdb6b789">
              Myten i sig är, precis som en del av Försvarsmaktens utrustning,
              en relik från det kalla kriget. Då var vi i ett politiskt läge
              där enighet och samsyn i försvars- och säkerhetspolitiken var
              grundläggande. Det fanns ett hot utifrån. Det var också i sådana
              tider som Per Albin Hansson gjorde sig skyldig till skapandet
              av den kanske största myt som odlats i svensk modern tid om vårt
              försvar, nämligen att Sverige hade en god beredskap.
            </seg>
            <seg n="1e694353">
              Det finns tider då det är viktigt att samsyn och enighet präglar
              det politiska systemet, men nu är inte en sådan tid. Nu är det
              tid att nyktert och objektivt diskutera och ifrågasätta dessa
              insatser så att vi blir övertygade om att vi gör rätt saker.
            </seg>
            <seg n="d1797096">
              För fyra månader sedan fick vi i försvarsutskottet en rapport
              om insatsen i Liberia. Också det var en solskensrapport. Det fanns
              inte ett moln på himlen. Vi berättade hur uppskattade vi var.
              Vi tog fasta på allt beröm vi hade fått från andra länder som
              var närvarande i Liberia. Men vi nämnde inte med ett ord att kostnaderna
              i det närmaste skenade till de 189 miljoner kronor som det nu
              handlar om.
            </seg>
            <seg n="d66b844c">
              Fru talman! Liksom avsaknaden av en nationell strategi står myten
              om vår egen förträfflighet i vägen för utvecklingen av en bättre
              internationell förmåga. I slutet av den vägen väntar människor
              som lever i ofred och nöd, och det är i första hand inför de människorna
              vi kommer att få svara för det fall vi misslyckas.
            </seg>
            <seg n="0dbf0940">
              Med detta, fru talman, vill jag trots allt yrka bifall till förslaget.
            </seg>
          </u>
          <note type="speaker" n="63d6afb7">
            Anf. 124 ROSITA RUNEGRUND (kd):
          </note>
          <u who="Q4975896" xml:id="i-99fdae6630dade58-0" n="8c0d6104" next="i-efe5660ff27294f1-0">
            <seg n="1d468475">
              Fru talman! Även Kristdemokraterna vill yrka bifall till fortsatt
              svenskt deltagande i FN:s mission i Liberia.
            </seg>
            <seg n="e46941ce">
              Jag tar min utgångspunkt i utskottets övervägande att åtgärder
              för återanpassning av barnsoldater och offer för övergrepp samt
              metoder för att stärka kvinnans ställning i landet äger särskild
              prioritet. Dessa åtgärder ska vidtas i linje med FN:s resolution
              1325 angående kvinnors roll och betydelse i arbetet för fred och
              säkerhet i före detta konfliktområden. Utskottet noterar med tillfredsställelse
              att Sverige ger stöd åt flera projekt som syftar till att integrera
              kvinnor i det demokratiska politiska system som är under framväxt
              i Liberia.
            </seg>
            <seg n="e86abb63">
              Alliansen har ett särskilt yttrande. Några meningar i det vill
              jag redovisa här, fru talman. Utvärdering och uppföljning av insatser
              inom andra politikområden i enlighet med politiken för global
              utveckling måste förbättras och samordnas med internationella
              insatser.
            </seg>
            <seg n="94149fb2">
              En mardröm utan ände är rubriken på en intervju som FN:s humanitära
              nyhetstjänst IRIN gjorde med en flicka som heter Elizabeth. Hon
              hade tagits till fånga och tillsammans med många andra unga kvinnor
              och flickor förts till milisens läger. När vi kom dit var det
              så många, berättar hon. Vi drogs iväg ut i bushen och en stor
              man kom och tog mig. Hon berättar också att hon blev kvar hos
              dem så länge att det inte längre spelade någon roll vem som tog
              henne.
            </seg>
            <seg n="ff2aed66">
              Det hände i östra Kongo. Det kan också hända i Liberia. Överallt
              där väpnade konflikter förekommer finns det berättelser om våldtäkter
              och trauman, om fasor bortom allt förstånd, om flickor och kvinnor
              som blir gruppvåldtagna, hålls som sexslavar och blir misshandlade,
              stympade och dödade. Ibland är offren 70, ibland 80 år gamla,
              men de är också så små som sex månader.
            </seg>
            <seg n="787ea6b8">
              Fru talman! Från Liberia berättar en anställd vid en frivilligorganisation
              som hjälper just våldtäktsoffer att tiotusentals kvinnor utsatts
              för övergrepp under det 14 år långa inbördeskriget och att till
              och med åldringar våldtagits. Vissa gör gällande att upp till
              40 % av Liberias kvinnor blivit våldtagna.
            </seg>
            <seg n="d058d192">
              Det finns ingen beredskap för problemet med tanke på dess omfattning.
              Elisabeth Rehn och Ellen Johnson Sirleaf, som tidigare var finansminister
              i Liberia, säger i rapporten Women, War, and Peace från 2002 att
              de kände till alla fakta och hade läst alla tidigare rapporter,
              men all kunskap i världen kunde inte utgöra något skydd mot de
              fasor som kvinnorna berättade om.
            </seg>
            <seg n="27a3c8fd">
              Trots att det råder brist på tillförlitliga data belyser de siffror
              som kvinnogrupper ändå lyckas ställa samman bara alltför väl den
              hemsökelse som könsrelaterat våld utgör i världen. Jag säger till
              denna kammare: Räkna inte bort de informella nätverken i världen
              som består av kvinnor. De är en urkraft i områden med begynnande
              konflikter, men också där det pågår en konflikt.
            </seg>
            <seg n="2b058500">
              Vi vet att våldtäkter används för att förödmjuka familjer och
              samhällen och därigenom bryta ned deras sammanhållning. Just detta
              har i hög grad skett i Liberia, eftersom det är ett så komplicerat
              konfliktområde.
            </seg>
            <seg n="50ca62e2">
              Enligt FN:s flyktingorganisation UNHCR används termen könsrelaterat
              våld, gender-based violence, GBV, för att skilja våld riktat mot
              individer eller grupper till följd av deras kön från annat slags
              våld. GBV inbegriper våldsamma handlingar som våldtäkt, tortyr,
              stympande, sexuellt slaveri, påtvingad graviditet och mord. När
              det gäller kvinnor innebär GBV våld som riktas mot en kvinna eller
              flicka just för att hon är av kvinnligt kön. Det drabbar alltså
              kvinnor i särskilt stor utsträckning.
            </seg>
            <seg n="d58d722f">
              Medan GBV som samhällsfenomen kan sägas ha förekommit alltsedan
              historien gryning är det först under de tio senaste åren som det
              definierats och erkänts som en fråga om mänskliga rättigheter.
              Det växande antalet fall av GBV och det utbredda sexuella våldet
              i de pågående väpnade konflikterna världen över, vilket också
              uppmärksammats i medierna, har lett till ett ökat intresse för
              framväxten av en klart definierad humanitär sektor och för utvecklandet
              av en uppsättning juridiska verktyg och institutioner som kan
              ligga till grund för att stärka en internationell rättsordning
              byggd på mänskliga rättigheter.
            </seg>
            <seg n="b0fefe5d">
              I det förra betänkandet vi hade om Liberia står att Sverige är
              berett att stödja institutioner och ministerium för att stärka
              kvinnans ställning. Men det är viktigt att komma ihåg att GBV-experter
              som har arbetat med dessa frågor under många år ställer sig avvaktande
              inför detta plötsliga intresse som de fruktar ska komma att bli
              övergående.
            </seg>
            <seg n="20cfe26e">
              Sophie Read-Hamilton från International Rescue Committee i Liberia
              berättar för IRIN att när ett verksamhetsområde plötsligt blir
              sexigt är det till föga hjälp. Hon förklarar att om det inte finns
              ett fullgott skyddsnät för offren kan man drunkna i biståndsmedel
              som inte används på bästa sätt. Det leder till att givare inte
              ser så mycket resultat av alla pengar. Vad händer då? Jo, då dras
              biståndsmedel in, och alla förlorar på det.
            </seg>
            <seg n="8870a61d">
              Fru talman! I vilket fall som helst leder inte de juridiska verktygen
              och det humanitära biståndet till särskilt mycket gott för offren
              om inte också myndigheterna på de ställen brotten begås har både
              förmåga och vilja men också gör något. Det är viktigt att Sverige
              håller fast vid det humanitära biståndet och också ser till kvinnors
              kunskap och den resurs som ligger i det informella nätverket.
            </seg>
          </u>
          <note n="8106117d">
            Överläggningen var härmed avslutad.
          </note>
          <note n="384b0cf9">
            11 § Beslut om ärenden som slutdebatterats vid dagens sammanträde
          </note>
          <note n="bbbd355a">
            Punkt 1
          </note>
          <note n="9e6a8231">
            Punkt 2
          </note>
          <note n="3745c2b6">
            Punkt 5
          </note>
          <note n="1dfb17b9">
            Övriga punkter
          </note>
          <note n="bbbd355a">
            Punkt 1
          </note>
          <note n="9e6a8231">
            Punkt 2
          </note>
          <note n="3c62d784">
            Punkt 3
          </note>
          <note n="bbbd355a">
            Punkt 1
          </note>
          <note n="55757646">
            Punkterna 2 och 3
          </note>
          <note n="9e6a8231">
            Punkt 2
          </note>
          <note n="1dfb17b9">
            Övriga punkter
          </note>
          <note n="bbbd355a">
            Punkt 1
          </note>
          <note n="65e5e822">
            Punkt 8
          </note>
          <note n="688846cc">
            Punkt 9
          </note>
          <note n="1dfb17b9">
            Övriga punkter
          </note>
          <note n="1f395d19">
            12 § Bordläggning
          </note>
          <note n="f03f84a6">
            Anmäldes och bordlades
          </note>
          <note n="f000a17e">
            13 § Anmälan om interpellationer
          </note>
          <note n="120b810d">
            Anmäldes att följande interpellationer framställts
          </note>
          <note n="83e345bd">
            den 16 februari
          </note>
          <note n="db4d7a76">
            Gudrun Schyman
          </note>
          <note n="fd64c055">
            Sven Bergström
          </note>
          <note n="6e3a6f18">
            Mauricio Rojas
          </note>
          <note n="3c6a20d8">
            Ana Maria Narti
          </note>
          <note n="5be9407d">
            Lars Johansson
          </note>
          <u who="Q4975896" xml:id="i-efe5660ff27294f1-0" n="8c0d6104" prev="i-99fdae6630dade58-0">
            <seg n="4cc90c3e">
              Luciano Astudillo
            </seg>
            <seg n="1c7e6717">
              Torsten Lindström
            </seg>
            <seg n="1c7e6717">
              Torsten Lindström
            </seg>
            <seg n="1c7e6717">
              Torsten Lindström
            </seg>
            <seg n="705aa879">
              Kerstin Heinemann
            </seg>
            <seg n="705aa879">
              Kerstin Heinemann
            </seg>
          </u>
          <note n="62267fe3">
            Else-Marie Lindgren
          </note>
          <note n="b8fb13ca">
            Christina Andersson
          </note>
          <note n="1673b440">
            Chatrine Pålsson
          </note>
          <note n="92a03cac">
            Interpellationerna redovisas i bilaga som fogats till riksdagens
            snabbprotokoll tisdagen den 1 mars.
          </note>
          <note n="ac867a7c">
            14 § Anmälan om frågor för skriftliga svar
          </note>
          <note n="118f981f">
            Anmäldes att följande frågor för skriftliga svar framställts
          </note>
          <note n="83e345bd">
            den 16 februari
          </note>
          <note n="a59e07a6">
            Rolf Olsson
          </note>
          <note n="a1d26c36">
            Rigmor Stenmark
          </note>
          <note n="3fa01eaf">
            Sermin Özürküt
          </note>
          <note n="9ea96ce5">
            Carl B Hamilton
          </note>
          <note n="7b7c9dc0">
            Ulla Hoffmann
          </note>
          <note n="89ed1a30">
            Linnéa Darell
          </note>
          <note n="201f0542">
            Helena Frisk
          </note>
          <note n="db4d7a76">
            Gudrun Schyman
          </note>
          <note n="7b7c9dc0">
            Ulla Hoffmann
          </note>
          <note n="a07b0dc4">
            Gustav Fridolin
          </note>
          <note n="21e45aba">
            Tone Tingsgård
          </note>
          <note n="92c5d0f0">
            Johnny Gylling
          </note>
          <note n="21e45aba">
            Tone Tingsgård
          </note>
          <note n="f3e74ee2">
            Frågorna redovisas i bilaga som fogats till riksdagens snabbprotokoll
            tisdagen den 1 mars.
          </note>
          <note n="d0b5a85b">
            15 § Anmälan om skriftliga svar på frågor
          </note>
          <note n="ae9ab70f">
            Anmäldes att skriftliga svar på följande frågor inkommit
          </note>
          <note n="83e345bd">
            den 16 februari
          </note>
          <note n="08822cc8">
            Jan Emanuel Johansson
          </note>
          <note n="201302f2">
            Martin Andreasson
          </note>
          <note n="0e91ceeb">
            Inger René
          </note>
          <note n="da42a909">
            Anita Brodén
          </note>
          <note n="efedaf46">
            Harald Nordlund
          </note>
          <note n="db4d7a76">
            Gudrun Schyman
          </note>
          <note n="3a202fb4">
            Ingegerd Saarinen
          </note>
          <note n="6bd8563e">
            Tobias Billström
          </note>
          <note n="e05939ab">
            Marie Engström
          </note>
          <note n="df1f2a7b">
            Cristina Husmark Pehrsson
          </note>
          <note n="a07b0dc4">
            Gustav Fridolin
          </note>
          <note n="201302f2">
            Martin Andreasson
          </note>
          <note n="9ea96ce5">
            Carl B Hamilton
          </note>
          <note n="026b0ce7">
            Maud Ekendahl
          </note>
          <note n="ddbde457">
            Kenneth Johansson
          </note>
          <note n="8f35432b">
            Lars-Ivar Ericson
          </note>
          <note n="c442d50a">
            Anne Marie Brodén
          </note>
          <note n="0e91ceeb">
            Inger René
          </note>
          <note n="e60b4ad3">
            Staffan Danielsson
          </note>
          <note n="dee0d3ef">
            Ola Sundell
          </note>
          <note n="4c4f6fcd">
            Mona Jönsson
          </note>
          <note n="5e42f93a">
            Jörgen Johansson
          </note>
          <note n="1ed62cc6">
            Marietta de Pourbaix-Lundin
          </note>
          <note n="df1f2a7b">
            Cristina Husmark Pehrsson
          </note>
          <note n="c442d50a">
            Anne Marie Brodén
          </note>
          <note n="8ede1fff">
            Lennart Kollmats
          </note>
          <note n="da42a909">
            Anita Brodén
          </note>
          <note n="a13c116c">
            Allan Widman
          </note>
          <note n="f3e003c3">
            Christer Nylander
          </note>
          <note n="dabf3949">
            Carl-Axel Roslund
          </note>
          <note n="c442d50a">
            Anne Marie Brodén
          </note>
          <note n="c9ff1ed7">
            Ulrik Lindgren
          </note>
          <note n="d7e27a7d">
            Catharina Bråkenhielm
          </note>
          <note n="d4ba0473">
            Ewa Thalén Finné
          </note>
          <note n="608d081f">
            Majléne Westerlund Panke
          </note>
          <note n="e6ade3c2">
            Svaren redovisas i bilaga som fogats till riksdagens snabbprotokoll
            tisdagen den 1 mars.
          </note>
          <note n="bd256e6f">
            16 § Kammaren åtskildes kl. 15.30.
          </note>
          <note n="15ae534a">
            Förhandlingarna leddes
          </note>
          <note n="0b069134">
            /Monica Gustafson
          </note>
        </div>
      </body>
    </text>
  </TEI>
</teiCorpus>
