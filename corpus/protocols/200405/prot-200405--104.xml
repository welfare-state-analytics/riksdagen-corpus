<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2004</title>
      </titleStmt>
      <editionStmt>
        <edition>0.3.0</edition>
      </editionStmt>
      <publicationStmt>
        <authority>Westac Project, 2020-2021</authority>
        <availability>
          <licence target="https://creativecommons.org/licenses/by/4.0/">Licence: Attribution 4.0 International (CC BY 4.0)</licence>
        </availability>
      </publicationStmt>
      <sourceDesc>
        <bibl>
          <title>Riksdagens protocols 2004</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some programmatic corrections have been made to counter errors stemming from the OCR process.</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>Westac Project, 2020-2021</authority>
          <availability>
            <licence target="https://creativecommons.org/licenses/by/4.0/">Licence: Attribution 4.0 International (CC BY 4.0)</licence>
          </availability>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some programmatic corrections have been made to counter errors stemming from the OCR process.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200405--104</head>
          <docDate when="2004-04-13">2004-04-13</docDate>
        </div>
      </front>
      <body>
        <div>
          <note n="1ef5a7d9">
            ﻿
          </note>
          <note n="a0e507cf">
            Riksdagens protokoll
          </note>
          <note n="64a85180">
            2004/05:104
          </note>
          <note type="date" n="6a4cacca">
            Onsdagen den 13 april
          </note>
          <note n="91377c92">
            Kl. 09:00 - 20:56
          </note>
          <note n="b0702bb5">
            1 § Justering av protokoll
          </note>
          <note n="7951a877">
            Justerades protokollet för den 7 april.
          </note>
          <note n="49d8bda4">
            2 § Ledighet
          </note>
          <note n="4db9ab21">
            Andre vice talmannen meddelade att Cecilia Wigström (fp) ansökt
            om ledighet under tiden den 9 maj10 juni.
          </note>
          <note n="40fc6f64">
            Kammaren biföll denna ansökan.
          </note>
          <note n="bc6624e7">
            Andre vice talmannen anmälde att Rocio Fernández (fp) skulle
            tjänstgöra som ersättare för Cecilia Wigström.
          </note>
          <note n="e5d54b21">
            3 § Beslut om ärenden som slutdebatterats den 8 april
          </note>
          <note n="53121f88">
            Punkt 1
          </note>
          <note n="21e53faf">
            Punkt 2
          </note>
          <note n="b5af0cd6">
            Punkt 3
          </note>
          <note n="e226aa62">
            Punkt 4
          </note>
          <note n="53121f88">
            Punkt 1
          </note>
          <note n="21e53faf">
            Punkt 2
          </note>
          <note n="53121f88">
            Punkt 1
          </note>
          <note n="39a6aa79">
            Punkt 6
          </note>
          <note n="ca0a93f2">
            Punkt 8
          </note>
          <note n="96899782">
            Punkt 12
          </note>
          <note n="3c333166">
            Övriga punkter
          </note>
          <note n="859f0b8c">
            Ajournering
          </note>
          <note n="3a0d48cb">
            Kammaren beslutade kl. 9.10 på förslag av andre vice talmannen
            att ajournera förhandlingarna till kl. 9.20 då den allmänna debattimmen
            skulle börja.
          </note>
          <note n="28b5894e">
            Återupptagna förhandlingar
          </note>
          <note n="77a76f67">
            Förhandlingarna återupptogs kl. 9.20.
          </note>
          <note n="52c7ddaa">
            4 § Allmän debattimme
          </note>
          <note n="1e595011">
            Kollektivavtalsrätten
          </note>
          <note type="speaker" n="670103e9">
            Anf. 1 ANDERS KARLSSON (s):
          </note>
          <u who="anders_karlsson_6916af_w" xml:id="i-96701c639a9bea6a-0" n="db35b69c">
            <seg n="c7ca25a3">
              Fru talman! För några månader sedan hade vi en historisk debatt
              här i riksdagen, den sista innan kammarens 349 ledamöter gav sig
              hem för att fira jul och nyår. Debatten var historisk, och bakgrunden
              var konflikten kring ett skolbygge i Vaxholm där utgången kan
              få mycket långtgående konsekvenser för de svenska löntagarnas
              trygghet.
            </seg>
            <seg n="d6dbbe22">
              Arbetsdomstolen har i ett interimistiskt beslut den 22 december
              beslutat att stridsåtgärden inte strider mot svenska regler, och
              besked om Arbetsdomstolen ska inhämta förhandsbesked från EG-domstolen
              eller förkunna dom i frågan kommer den 22 april.
            </seg>
            <seg n="7169517e">
              Fru talman! I anslutning till kammarens debatt ställde jag ett
              antal frågor till mina borgerliga kolleger i riksdagen. Dessvärre
              fick jag inte några svar. Därför upprepar jag frågorna och hoppas
              att Fredrik Reinfeldt, Maud Olofsson, Lars Leijonborg och Göran
              Hägglund tar sig tid att svara och reda ut en del av det som Sveriges
              löntagare nu funderar över.
            </seg>
            <seg n="9beedd83">
              Fredrik Reinfeldt har kallat Byggnads agerande för en skamfläck
              för LO. Deras brott, i Moderaternas ögon, är att byggnadsarbetarnas
              egen fackförening försöker hävda svenska kollektivavtal med svenska
              arbetsvillkor och svenska löner i Sverige. Därför hänger fortfarande
              frågan i luften för Moderaterna: Anser ni att fackliga organisationer
              har rätt att vidta stridsåtgärder för att hävda svenska kollektivavtal,
              ja eller nej?
            </seg>
            <seg n="e3b2276c">
              Folkpartiets ekonomiska taleskvinna Karin Pilsäter anser tydligen
              att svenska byggnadsarbetare är så dåliga att de inte är värda
              de löner som de har i dag. Jag upprepar därför min fråga från
              den särskilda debatten: Finns det andra löntagargrupper i Sverige
              som Folkpartiet anser är så ineffektiva att de skulle må bra av
              sänkta löner?
            </seg>
            <seg n="b3c25585">
              Kristdemokraternas Göran Hägglund säger att det är självklart
              att utländska företag ska kunna komma till Sverige under en kortare
              tid och arbeta under andra villkor än svenska. Vad anser Kristdemokraterna
              är kort tid? En månad, ett halvår, ett år hur lång tid anser Kristdemokraterna
              ska vara okej att arbeta i Sverige under andra villkor än svenska
              löntagare?
            </seg>
            <seg n="7af84525">
              Slutligen har jag en fråga till Centerpartiet och Maud Olofsson
              med anledning av vad hon har sagt i Sydsvenskan: Svenska bönder
              har länge haft sämre konkurrenssituation än sina europeiska kolleger
              Det har ingen brytt sig om. Men så fort det kommer till LO-grupper
              som ska utsättas för konkurrens, då blir regeringen orolig. Min
              enkla fråga till Maud Olofsson och Centern är: Står ni fast vid
              den här inställningen? Är det rätt och riktigt att den svenska
              arbetskraften ska bli utkonkurrerad genom lönedumpning?
            </seg>
            <seg n="e5f74432">
              Fru talman! Dessa uttalanden går inte att ta miste på. Den borgerliga
              alliansen ifrågasätter den svenska modellen med den trygghet och
              de villkor som kollektivavtalen representerar på den svenska arbetsmarknaden.
              Med denna inställning i för svenska löntagare helt centrala, avgörande
              frågor bäddar den borgerliga maktalliansen för ett systemskifte
              på den svenska arbetsmarknaden, om de vinner nästa val.
            </seg>
            <seg n="1355b655">
              En borgerlig regering vill använda EU:s utvidgning för att sänka
              löntagarnas löner i Sverige. Vi vill använda EU:s utvidgning för
              att höja den sociala standarden i Lettland och andra låglöneländer.
            </seg>
            <seg n="8ed79355">
              Fru talman! Här går skiljelinjen i svensk politik.
            </seg>
          </u>
          <note type="speaker" n="d5c0d128">
            Anf. 2 ANDERS G HÖGMARK (m) replik:
          </note>
          <u who="unknown" xml:id="i-77dca9f91b37bfc8-0" n="aafb8ec9">
            <seg n="34dcb406">
              Fru talman! I den debatt vi hade strax före juluppehållet deltog
              jag. Jag svarade på de frågor som Anders Karlsson ställde. Det
              går bra att läsa protokollet. Jag gav uttryck för uppfattningen
              att det finns en tradition på svensk arbetsmarknad att de fackliga
              organisationerna, eller rättare sagt parterna, båda parter, har
              rätt till stridsåtgärder. Men det är också ganska rimligt att
              vi i ett modernt civiliserat samhälle anpassar de stridsåtgärderna,
              att det finns någon proportionalitet så att små konflikter möts
              av åtgärder i proportion till dem. Det är mitt svar, och det går
              att läsa. Det kan inte finnas någon tvekan om detta.
            </seg>
            <seg n="bbad6ae8">
              Vi har vid ett flertal tillfällen uttryckt vår grundinställning,
              nämligen att det är väldigt bra att vi har kollektivavtal. Det
              skapar en anda av delaktighet för båda parter.
            </seg>
            <seg n="06fe3695">
              Men, Anders Karlsson, är inte inlägget i den här debatten någon
              form av illusionsmakeri för att avleda uppmärksamheten från det
              stora problemet på svensk arbetsmarknad, nämligen att ungefär
              en miljon människor går utan jobb? Jag får säga som den gamle
              gubben som skulle få medalj i stället för bättre pension: Gärna
              ett kollektivavtal men först ett rejält jobb! Det är faktiskt
              det som är det viktigaste.
            </seg>
          </u>
          <note type="speaker" n="11cf7159">
            Anf. 3 ANDERS KARLSSON (s) replik:
          </note>
          <u who="anders_karlsson_6916af_w" xml:id="i-96701c639a9bea6a-1" n="db35b69c">
            <seg n="88a6159f">
              Fru talman! Min fråga var om Fredrik Reinfeldt fortfarande tycker
              att det som Byggnadsarbetareförbundet har gjort är en skamfläck.
              De hävdar svenska kollektivavtal och dess rätt. Det svaret har
              jag fortfarande inte fått. Är det en skamfläck för svensk fackföreningsrörelse
              att hävda det som är instiftat i svenska kollektivavtal? Den frågan
              vill jag ha svar på. Eller ska Fredrik Reinfeldt själv svara på
              den, möjligtvis på DN Debatt eller någon annanstans? Jag har inte
              fått svar på det.
            </seg>
            <seg n="8f8ae105">
              När det gäller sysselsättningen och arbetslösheten återkommer
              vi till dem i morgon, i vårpropositionen. Där tar vi krafttag
              för att få ned den öppna arbetslösheten.
            </seg>
          </u>
          <note type="speaker" n="70dfdc55">
            Anf. 4 ANDERS G HÖGMARK (m) replik:
          </note>
          <u who="unknown" xml:id="i-77dca9f91b37bfc8-1" n="aafb8ec9">
            <seg n="cf298d4a">
              Fru talman! Det är bra om det finns någon direkt fråga som behöver
              kompletterande svar och den ställs direkt till Fredrik Reinfeldt.
              Vi har deklarerat vår uppfattning om hur vi ser på kollektivavtalen.
            </seg>
            <seg n="797de582">
              Jag återkommer till detta: Ägna lite större uppmärksamhet åt
              de en miljon människor som står utanför arbetsmarknaden, som nog
              gärna skulle vilja ha ett kollektivavtal om de hade ett arbete.
              En förutsättning för att få ett kollektivavtal och omfattas av
              det, Anders Karlsson, är ju faktiskt att ha det där jobbet som
              den miljonen människor saknar.
            </seg>
            <seg n="45779874">
              Det är en skamfläck, för att använda det uttryckssättet, att
              en miljon människor står utanför arbetsmarknaden i dagens läge
              med högkonjunktur. De kan inte försörja sig, inte bidra till skattesystemet.
              Det är skamfläcken.
            </seg>
          </u>
          <note type="speaker" n="0bde00dc">
            Anf. 5 ANDERS KARLSSON (s) replik:
          </note>
          <u who="anders_karlsson_6916af_w" xml:id="i-96701c639a9bea6a-2" n="db35b69c">
            <seg n="ac6a1745">
              Fru talman! Anders G Högmark blev tydligen upprörd över att jag
              sade att Fredrik Reinfeldt har sagt att det är en skamfläck. Jag
              har inte fått något svar, och jag ställer fortfarande frågan:
              Är det en skamfläck för svensk fackföreningsrörelse att hävda
              kollektivavtalen på svensk arbetsmarknad? Svaret har inte kommit.
            </seg>
            <seg n="79e6043c">
              Anders G Högmark tyckte att det var en skamfläck för den socialdemokratiska
              regeringen att det finns 300 000 arbetslösa. Det kommer vi att
              ta krafttag mot, inte minst i morgon i vårpropositionen. Där kommer
              vi att presentera ett stort antal åtgärder för att komma till
              rätta med det.
            </seg>
          </u>
          <note type="speaker" n="bbdace3d">
            Anf. 6 CARL B HAMILTON (fp) replik:
          </note>
          <u who="carl_b_hamilton_e9200f" xml:id="i-4f45491f178f6233-0" n="8ca24bb7">
            <seg n="a57e4470">
              Fru talman! Även jag deltog i debatten den 17 december och svarade
              på de här frågorna. Men låt mig klargöra att Lars Leijonborg och
              jag har skrivit om de här sakerna i olika sammanhang. Vår hållning
              från Folkpartiet är att vi står bakom huvuddragen i svensk arbetsrätt,
              det vill säga kollektivavtal i stället för någonting annat, till
              exempel detaljerad lagstiftning om minimilöner.
            </seg>
            <seg n="6ecab2e8">
              Vi står naturligtvis också bakom EU:s så kallade utstationeringsdirektiv
              som ska säkra basnivån. Det är ett grundskydd för EU-medborgare
              som kommer hit för att jobba tillfälligt. Och såvitt jag vet står
              alla partier bakom systemet med kollektivavtal på svensk arbetsmarknad,
              om man tittar på programtexter, motioner och så vidare, liksom
              det EU-direktiv jag just nämnde. Ingen är emot. Inte heller organisationen
              Svenskt Näringsliv, som är arbetsgivarorganisation i Sverige,
              är emot systemet med kollektivavtal.
            </seg>
            <seg n="18030b1c">
              Så vilka partier, organisationer och rörelser är det egentligen
              som Socialdemokraterna och LO angriper, och som påstås hota systemet
              med svenska kollektivavtal i Sverige? Finns det ett svar på den
              faktafrågan, Anders Karlsson?
            </seg>
          </u>
          <note type="speaker" n="4d59f1e7">
            Anf. 7 ANDERS KARLSSON (s) replik:
          </note>
          <u who="anders_karlsson_6916af_w" xml:id="i-96701c639a9bea6a-3" n="db35b69c">
            <seg n="5ffb5304">
              Fru talman! Det var ju glädjande att man säger sig stå bakom
              kollektivavtalen. Min fråga gällde dock om man står bakom rätten
              att vidta stridsåtgärder för att hävda kollektivavtalen. Det är
              pointen i frågan, och den har jag inte fått något svar på.
            </seg>
            <seg n="81d1a126">
              Det är också glädjande att Folkpartiet nu säger att svenska kollektivavtal
              ska gälla på svensk arbetsmarknad, men ska man också ha rätt att
              vidta stridsåtgärder för att kunna använda kollektivavtalen? Det
              är det frågan gäller, Carl B Hamilton.
            </seg>
          </u>
          <note type="speaker" n="5a372c80">
            Anf. 8 CARL B HAMILTON (fp) replik:
          </note>
          <u who="carl_b_hamilton_e9200f" xml:id="i-4f45491f178f6233-1" n="8ca24bb7">
            <seg n="ca53b81f">
              Fru talman! Det här blir ju löjligt. Vi har haft det systemet
              sedan 30-talet, och som jag sade står Folkpartiet bakom systemet
              med kollektivavtal. Det är inte trovärdigt att 15 fattiga letter
              i Vaxholm skulle ha hotat järntriangeln bestående av den socialdemokratiska
              regeringen, LO och Byggnads. Så svaga är ni trots allt inte tyvärr.
              Nej, jag tror att det som Anders Karlsson, LO, regeringen och
              Byggnads ägnar sig åt är en jättebluff. Ni marknadsför en jättebluff
              om att det finns ett stort och utbrett motstånd mot svenska kollektivavtal.
            </seg>
          </u>
          <note type="speaker" n="aa92d20c">
            Anf. 9 ANDERS KARLSSON (s) replik:
          </note>
          <u who="anders_karlsson_6916af_w" xml:id="i-96701c639a9bea6a-4" n="db35b69c">
            <seg n="40d32ab3">
              Fru talman! Så bluffar alltså den socialdemokratiska regeringen
              och LO och Byggnads och allt vad det är. Hur mycket bluff finns
              det i de motioner från den borgerliga alliansen som jag läst?
              Hur mycket bluff finns det i dem? Eller är det verklighet? Det
              kan vi återkomma till i nästa debatt. Fortfarande fick jag inget
              svar på frågan, bara att man hävdar kollektivavtalet. Pointen
              i kollektivavtalet är: Får man använda stridsåtgärder? Det svarade
              inte Carl B Hamilton på.
            </seg>
          </u>
          <note type="speaker" n="6a94a361">
            Anf. 10 STAFFAN DANIELSSON (c) replik:
          </note>
          <u who="staffan_danielsson_d35cef_w" xml:id="i-7503e7db41590797-0" n="122436a1">
            <seg n="8fa34beb">
              Fru talman! Den svenska livsmedelsproduktionen flyttar i förfärande
              snabb takt utomlands. Vår produktion minskar, och importen ökar
              från länder där arbetskraftskostnaderna och djurskyddskraven är
              mycket lägre. Det är ett generellt bekymmer för Sverige. Konkurrensen
              är stenhård, och vi måste skärpa oss på alla plan för att kunna
              bevara sysselsättning och jobb. Det är på det området vi borde
              ha den stora politiska debatten.
            </seg>
            <seg n="e196615b">
              Vi ska respektera avtalsrätt, arbetsrätt och så vidare, men det
              vi saknar från socialdemokratins sida är engagemanget när jobb
              och branscher flyttar ut från Sverige, liksom åtgärder för att
              motverka utflyttningen. I debatten fastnar vi ofta i ett enda
              Vaxholmsfall, och det beklagar jag.
            </seg>
          </u>
          <note type="speaker" n="8a31f869">
            Anf. 11 ANDERS KARLSSON (s) replik:
          </note>
          <u who="anders_karlsson_6916af_w" xml:id="i-96701c639a9bea6a-5" n="db35b69c">
            <seg n="4abce7a9">
              Fru talman! Jag kan konstatera att Centerpartiets talesman inte
              svarade på den fråga jag ställde om Maud Olofsson och hennes uttalande
              i Sydsvenskan. Vad gäller den fråga som Staffan Danielsson ställde
              om utflyttning av företag är det en del i den svenska arbetsmarknadspolitiken,
              i det system vi har med parters inflytande och ett bejakande av
              att företag flyttar utomlands.
            </seg>
            <seg n="2c1091ac">
              Vi har under lång tid gått igenom strukturförändringar i vårt
              land. Jag kommer själv från en stad som gått igenom oerhört stora
              strukturförändringar, och vi har bejakat dem. Vi har bättre ersättningssystem
              i vårt välfärdsbygge, i form av a-kassa och annat, och vi säger
              ja till strukturförändringar eftersom vi vet att vi har en trygghet.
              Sedan går säkerligen strukturförändringarna snabbare i dag än
              tidigare, men frågan till Staffan Danielsson kvarstår: Ställer
              man sig bakom Maud Olofssons uttalande i Sydsvenskan?
            </seg>
          </u>
          <note type="speaker" n="c6278f76">
            Anf. 12 STAFFAN DANIELSSON (c) replik:
          </note>
          <u who="staffan_danielsson_d35cef_w" xml:id="i-7503e7db41590797-1" n="122436a1">
            <seg n="e1672f3c">
              Fru talman! Vi står självfallet fullt ut bakom det faktum att
              det är en tragedi för Sverige att svenska livsmedelsjobb dagligen
              flyttar utomlands. Företagare och livsmedelsarbetare försvinner
              i Sverige och dyker i stället upp på andra håll i världen. Detta
              måste vi förhindra genom att vässa vår konkurrenskraft i samverkan
              mellan stat och fackförbund. Det är det vi vill åstadkomma.
            </seg>
            <seg n="62481b92">
              Vi hade en debatt i kammaren i går där socialdemokratin och regeringen
              skulle driva 2 000 arbetstillfällen ur landet genom att lägga
              ned en halv bransch, nämligen pälsdjursuppfödningen. Det är inte
              så vi löser Sveriges problem, utan vi måste offensivt ta vara
              på alla arbetstillfällen vi kan i det här landet.
            </seg>
          </u>
          <note type="speaker" n="e2543df9">
            Anf. 13 ANDERS KARLSSON (s) replik:
          </note>
          <u who="anders_karlsson_6916af_w" xml:id="i-96701c639a9bea6a-6" n="db35b69c">
            <seg n="9926faba">
              Fru talman! Staffan Danielsson svarar åtminstone på frågan. Man
              tycker att det är riktigt med Maud Olofssons uttalande om att
              använda lönedumpning som ett system för att konkurrensutsätta
              svenska löntagare på svensk arbetsmarknad. Tack för beskedet,
              Staffan Danielsson.
            </seg>
          </u>
          <note type="speaker" n="c9794b8f">
            Anf. 14 STAFFAN DANIELSSON (c):
          </note>
          <u who="staffan_danielsson_d35cef_w" xml:id="i-7503e7db41590797-2" n="122436a1">
            <seg n="881b1894">
              Fru talman! Jag är inte någon specialist på kollektivavtal, men
              jag har respekt för dem och för de organisationer som träffar
              avtalen arbetsgivare och fackförbund. Vi har också bred enighet
              i riksdagen om respekten för den svenska förhandlingstraditionen
              och för träffade kollektivavtal.
            </seg>
            <seg n="5ae70dee">
              Det jag vill tillföra i den här debatten är att vi lever i en
              föränderlig värld; näringslivet är just nu utsatt för en stark
              och växande konkurrens och många jobb flyttar utomlands. Jag är
              övertygad om att det är helt nödvändigt för Sverige att förbättra
              sitt företagsklimat och sänka sina skatter, inte höja dem. Likaså
              är det nödvändigt att i mycket hög grad reducera krångel och byråkrati
              inom varje tänkbart område, och det ska göras med glöd och entusiasm,
              inte motvilligt och under protest.
            </seg>
            <seg n="0ea5ef03">
              Ett tänkbart och viktigt område är kollektivavtalen. Jag är övertygad
              om att de kan göras en hel del enklare och bli lättare att tillämpa
              för båda parter utan att man för den skull ger avkall på det grundläggande
              innehållet. Här har självklart båda parter ett stort ansvar. Ibland
              kan man uppleva en bristande flexibilitet från endera eller båda
              parterna, vilket kan kosta mycket kraft och energi och åsamka
              krångel och onödiga kostnader. Och det har Sverige inte råd med.
            </seg>
            <seg n="bb95ca96">
              Jag vill bidra med ett konkret exempel, och det vore skönt om
              Anders Karlsson kunde instämma i att det regelkineseri som jag
              ska berätta om borde tas bort.
            </seg>
            <seg n="525c144f">
              Den svåra stormen gör att all tillgänglig kapacitet för skogsavverkning
              nu utnyttjas. Många skogsentreprenörer behöver extra arbetskraft
              för att till exempel såga av de fallna träden. De anställda skogsarbetarna
              gör ett utmärkt jobb, men de räcker inte till. De räcker inte
              heller till för exempelvis röjning och plantering under sommarhalvåret.
            </seg>
            <seg n="b22e3626">
              Det finns många landsbygdsföretagare som gör landsbygden levande
              genom att med ett jordbruk eller annat företag som grund kombinera
              olika uppdrag i den lagliga och hedervärda organisationsformen
              enskild firma. De skulle enkelt kunna anlitas av skogsentreprenörer
              och bolag för att på ett flexibelt sätt rycka in och göra stor
              nytta. Det har också skett genom åren.
            </seg>
            <seg n="9fcb61af">
              Men nu sätter Skogs- och Träfacket p för det. Plötsligt tolkar
              de en gammal arbetstagardefinition i gällande kollektivavtal som
              att arbetsgivarna inte får anlita företagare med enskild firma.
              Det är enligt Skogs- och Träfacket förbjudet att anlita en hedervärd
              företagare med en i Sverige fullt laglig företagsform. Facket
              menar att dessa företagare i stället måste bli anställda eller
              bilda aktiebolag eller handelsbolag. Det innebär krångel och byråkrati
              för alla parter, tar kraft och energi och väcker frustration.
            </seg>
            <seg n="94a1f737">
              Sådant har vi inte råd med i dagens Sverige, särskilt inte när
              uppröjningsarbetet efter stormen just nu med all kraft måste prioriteras.
              Det är oerhört märkligt att ett fackförbund år 2005 anser att
              skogsbranschens arbetsgivare har förbud mot att anlita enskilda
              landsbygdsentreprenörer som bedriver sin verksamhet i formen enskild
              firma. Vad tycker Anders Karlsson?
            </seg>
          </u>
          <note type="speaker" n="cb2955d6">
            Anf. 15 ANDERS KARLSSON (s) replik:
          </note>
          <u who="anders_karlsson_6916af_w" xml:id="i-96701c639a9bea6a-7" n="db35b69c">
            <seg n="345f18e7">
              Fru talman! Jag kan inte kommentera det enskilda avtalet utan
              bara konstatera att avtalet är förhandlat fram mellan två parter
              ganska jämbördiga hoppas jag och så fungerar det på svensk arbetsmarknad.
              Om sedan den ena parten misslyckats i sin förhandling, om man
              nu tycker det, måste det ligga på den parten, inte på politiken,
              eftersom vi sagt att det är parterna som ska avgöra dessa frågor.
            </seg>
            <seg n="14c28913">
              Svaret på frågan är: Det är parterna som måste göra upp om den
              frågan i sitt kollektivavtal. De måste i så fall omförhandla det,
              om de nu tycker att det är felaktigt. Det är två parter, och det
              är de som förhandlar om frågan. Vi ska inte lägga oss i kollektivavtalet.
            </seg>
          </u>
          <note type="speaker" n="5dad33b6">
            Anf. 16 STAFFAN DANIELSSON (c) replik:
          </note>
          <u who="staffan_danielsson_d35cef_w" xml:id="i-7503e7db41590797-3" n="122436a1">
            <seg n="d8322fca">
              Fru talman! Inga kommentarer, säger Anders Karlsson, och har
              ingen uppfattning. Det här avtalet har tydligen sin grund i någon
              överenskommelse från 1958 eller så som egentligen inte har tillämpats.
              Arbetsgivarparten anser att den inte ska tillämpas på det här
              sättet. Men Skogsfacket tar upp överenskommelsen och driver den
              stenhårt.
            </seg>
            <seg n="7ec3b979">
              Parterna är överens, och då ska inte vi lägga oss i, säger Anders
              Karlsson. Jag håller med om att man ska kunna avtala om mycket
              här i Sverige, men inte om vad som helst. Någonstans går gränsen.
              Om parterna skulle vara överens om att inte anställa kvinnliga
              företagare, skulle det vara okej då? Skulle vi inte lägga oss
              i?
            </seg>
            <seg n="0a95948f">
              Jag tycker att Anders Karlsson kunde vara tydlig med att det
              inte är bra i dagens Sverige att man utesluter en fullt legal
              och hedervärd företagsform från att ta jobb i skogsbranschen.
            </seg>
          </u>
          <note type="speaker" n="4245be46">
            Anf. 17 ANDERS KARLSSON (s) replik:
          </note>
          <u who="anders_karlsson_6916af_w" xml:id="i-96701c639a9bea6a-8" n="db35b69c">
            <seg n="0a18ddae">
              Fru talman! Jag fick viskat i mitt öra av en kollega att den
              verklighetsbilden inte riktigt är densamma från Skogs- och Träfacket.
              Det finns i dag ca 2 000 arbetslösa skogsarbetare som mycket väl
              kan ta delar av dessa jobb. 1 000 av dem skulle kunna gå ut i
              arbete i dag.
            </seg>
            <seg n="cc266873">
              Jag kan mycket väl tänka mig situationen att Skogs- och Träfacket,
              som har till uppgift att ta till vara sina medlemmars intressen,
              också försöker göra det och säger: Anställ dem först innan ni
              tar in några andra entreprenörer.
            </seg>
          </u>
          <note type="speaker" n="b147d244">
            Anf. 18 STAFFAN DANIELSSON (c) replik:
          </note>
          <u who="staffan_danielsson_d35cef_w" xml:id="i-7503e7db41590797-4" n="122436a1">
            <seg n="c751947b">
              Fru talman! Jag utgår från att alla som kan göra nytta, har formen
              och har utbildning tas till vara i det här läget. Det handlar
              inte bara om stormen. I Västerbotten får regelmässigt den företagare
              som röjer och planterar skog nu besked av sitt skogsbolag: Vi
              kan inte längre anlita dig. Facket tolkar vårt avtal som att vi
              inte får anlita enskilda firmor. Skulle inte du kunna tänka dig
              att bilda aktiebolag? Det är grundfrågan. Den har inte Anders
              Karlsson svarat på.
            </seg>
            <seg n="779cf697">
              Hotet mot sysselsättning och företagande på grund av nya regler
              för offentlig upphandling
            </seg>
          </u>
          <note type="speaker" n="599aa687">
            Anf. 19 CARL B HAMILTON (fp):
          </note>
          <u who="carl_b_hamilton_e9200f" xml:id="i-4f45491f178f6233-2" n="8ca24bb7">
            <seg n="6df752b7">
              Fru talman! Arbetslösheten är i dag hög. Den är ungefär 8 ½ %
              totalt räknat. Den är särskilt hög bland ungdomsarbetslösa, och
              därför kommer min partivän Christer Nylander från Kristianstad
              att tala om detta om en liten stund.
            </seg>
            <seg n="f9b5e067">
              Mot den bakgrunden är det inte förvånande att människor är angelägna
              om att behålla de jobb de redan har. Regeringens misslyckande
              med arbetslösheten är förmodligen bakgrunden till förslaget som
              kom i förra veckan i Dagens Nyheter att det i framtiden bör krävas
              svenskt kollektivavtal eller motsvarande av ett företag för att
              det ska få lägga anbud och leverera till stat, kommuner och landsting.
            </seg>
            <seg n="c557598c">
              Krav på svenskt kollektivavtal vore dock närmast ett dråpslag
              mot jobb och företagande i Sverige. Det kravet skulle utestänga
              väldigt många anställda och företag i Sverige, och antagligen
              särskilt många jobb och företag i den egna kommunen. Det är nämligen
              på det sättet att många svenska företag i dag inte har kollektivavtal.
              Det gäller ungefär hälften av småföretag.
            </seg>
            <seg n="24680ee0">
              År 1995 hade inte 40 % av alla företag kollektivavtal. De företagen
              uppskattades då sysselsätta och anställa 1520 % av alla arbetstagare
              i privat sektor. Uppgifter som gäller i dag pekar på att ungefär
              30 % av alla anställda i det privata näringslivet jobbar i företag
              som inte har kollektivavtal. Bland de små företagen är andelen
              naturligtvis högre. Den är sannolikt fortfarande någonstans omkring
              hälften.
            </seg>
            <seg n="3a59b466">
              Förslaget från regeringen skulle alltså om det förverkligas utestänga
              cirka hälften av alla småföretag i den egna kommunen i en genomsnittlig
              svensk kommun och kanske 20 % av alla företag oberoende av storlek.
              Det vore fullkomligt vettlöst att utestänga en så stor andel av
              den egna kommunens företag från den egna kommunens upphandling.
            </seg>
            <seg n="0ef0681c">
              Jag tror att de 15 fattiga letterna i Vaxholm spökar än en gång.
              Men det vore inte lettiska, polska eller andra östeuropeiska företag
              och deras anställda som i första hand skulle drabbas av regeringsförslaget.
              Det vore i stället svenska företag och svenska anställda. Hela
              förslaget är feltänkt. Men det är inte allt.
            </seg>
            <seg n="633ee08c">
              Den 22 mars 2005 sände Svenska Kommunförbundet ut en cirkulärskrivelse
              numrerad som 17. Den ger grönt ljus för kommuner och landsting
              att införa krav på kollektivavtal eller motsvarande i sina offentliga
              upphandlingar. Kommunförbundet går alltså före utan att invänta
              någon offentlig utredning eller något regeringsförslag och rekommenderar
              detta.
            </seg>
            <seg n="81e4de3e">
              Det beskriver hur kommunerna kan ta in olika villkor som krav
              på kollektivavtal eller motsvarande i sina förfrågningsunderlag
              inför upphandlingar som ska gälla: Entreprenören är skyldig att
              vidta åtgärder så att inte lag eller gällande svenska kollektivavtal
              för arbetet åsidosätts eller motsvarande villkor. Det ska gälla
              även underentreprenörerna.
            </seg>
            <seg n="dd1c4d64">
              Jag vill starkt varna för cirkuläret. Juridiskt är det oerhört
              skakigt med sådana krav. Kravet på kollektivavtal har analyserats
              av jurister och i förvaltningsdomar tidigare och har avvisats.
              Det är inte svensk lag utan EG-rätt som ligger i botten för upphandlingsregler
              och konkurrensrätt i Sverige. I sista hand kommer upphandling
              att kunna hamna i EG-domstolen.
            </seg>
            <seg n="a43e51ee">
              Krav på svenskt kollektivavtal kommer sannolikt att leda till
              överklaganden av upphandlingar. Kommuner kommer att fällas och
              få göra om upphandlingar och få på sig skadeståndsanspråk. Det
              finns också ett konsument- och skattebetalarintresse som regeringen
              och Kommunförbundet har glömt bort.
            </seg>
            <seg n="760f06ac">
              Till sist är det inte juridiken som är det viktigaste här. Det
              är jobben och företagandet i Sverige. Det är för mig obegripligt
              varför Kommunförbundet skickar ut ett cirkulär som skulle bana
              väg för kommuner och landsting att utestänga stora delar av svenska
              företag, särskilt småföretag, och stora skaror av den egna kommunens
              arbetstagare från kommuners och landstings upphandling. Tala om
              att skjuta sig själv i foten!
            </seg>
            <seg n="ec28d906">
              Utlokalisering av statliga myndigheter
            </seg>
          </u>
          <note type="speaker" n="801e41e9">
            Anf. 20 MARIETTA DE POURBAIX-LUNDIN (m):
          </note>
          <u who="marietta_de_pourbaix-lundin_484d59" xml:id="i-d2359abf435ed5c9-0" n="241be701">
            <seg n="f1f70599">
              Fru talman! Tomtefar Persson skickade i lördags ut sina tomteministrar
              i landet för att dela ut julklappar till Arvidsjaur, Gotland,
              Östersund, Kristinehamn och Karlstad i form av från Helsingfors
              utlokaliserade statliga jobb. Någon tomte skickades dock inte
              till Helsingforssregionen.
            </seg>
            <seg n="238c70b8">
              Det står nu helt klart att ca 3 000 statliga jobb ska utlokaliseras
              från Helsingfors till olika delar av landet för att kompensera
              vänsterkartellens försvarsneddragningar. Tusentals familjer rycks
              upp med rötterna och riskerar nu att hamna i arbetslöshet eller
              tvingas flytta.
            </seg>
            <seg n="d03d66bb">
              Som stockholmare är jag ganska härdad när det gäller den socialdemokratiska
              regeringens Helsingforssfientlighet. Men den här gången tycker
              jag att det känns som att vi har fått flera örfilar.
            </seg>
            <seg n="3688b781">
              Först ställer regeringen utan att blinka drygt 1 000 militär-
              och civilanställda på Berga, Muskö och Vaxholm utan jobb. Som
              om inte detta var nog plockar man i nästa steg bort ytterligare
              nästan 3 000 arbetstillfällen från Helsingforssregionen. Helsingforssregionen
              drabbas alltså dubbelt. Återigen bestraffar den socialdemokratiska
              regeringen stockholmarna.
            </seg>
            <seg n="c2c43b24">
              Människor ogillar att bli deporterade till orter de själva inte
              vill bo i. Om regeringen vill ge Östersund, Gotland, Arvidsjaur
              och Karlstad nya jobb innebär det i själva verket att de som i
              dag jobbar i utlokaliserade statliga verk får sparken.
            </seg>
            <seg n="096955ea">
              Att göra tusentals stockholmare arbetslösa verkar vara en konsekvens
              som Socialdemokraterna tar mycket lätt på. I stället för att skapa
              motsättningar mellan olika delar av landet och huvudstaden borde
              regeringen förbättra företagsklimatet och underlätta för småföretag
              som vill etablera sig i de gamla kasernerna.
            </seg>
            <seg n="b8c25556">
              Det kan konstateras att själva flytten i sig inte innebär ett
              enda nytt jobb. Det är ett nollsummespel där enskilda människor
              av vänsterkartellen ses som brickor i ett spel och inte som människor
              av kött och blod med familjer, släkt, vänner och hus.
            </seg>
            <seg n="544ab251">
              Det är nog fler än jag som är intresserade av att få se den totala
              prislappen på detta gigantiska flyttkalas. Att vänsterkartellen
              inte är så pigg på att redovisa den totala prislappen öppet har
              jag förstått. Att det inte går att sätta någon prislapp på det
              mänskliga lidande som denna flyttkarusell förorsakar kan vi vara
              överens om. Men i anständighetens namn måste vänsterkartellen
              redovisa den totala prislappen i övrigt för sin cyniska utlokaliseringspolitik.
            </seg>
            <seg n="c0826336">
              Var det någon som i början tyckte att Persson gav associationer
              till en gemytlig tomtefar à la Disney på julafton? Inget kan vara
              mer fel, för till skillnad mot Disneys tomtefar och tomtenissar
              i tomteverkstaden, som jobbar och sliter för att tillverka sina
              julklappar, liknar tomtefar Persson mer tjuven som med stöldgods
              i säcken på ryggen smyger runt i mörkret och hoppas slippa upptäckt.
            </seg>
          </u>
          <note type="speaker" n="15e24a64">
            Anf. 21 MARIE GRANLUND (s) replik:
          </note>
          <u who="marie_granlund_a90ee3_w" xml:id="i-deaf1b07a140e28d-0" n="3e2a20af">
            <seg n="fa7c0d2d">
              Fru talman! Marietta de Pourbaix-Lundin, vi socialdemokrater
              tycker faktiskt att hela Sverige ska leva. Vi tycker att Helsingfors
              är en fantastisk huvudstad och att Helsingfors är jättebra, men
              vi tycker att det är ganska rimligt att hela Sverige får ta del
              av statliga arbetstillfällen. När vi gör nödvändiga omstruktureringar
              inom försvaret tycker vi att det är rimligt att se till att också
              Arvidsjaur, Östersund, Visby och Kristinehamn får statliga jobb.
              Är Marietta de Pourbaix-Lundin emot detta?
            </seg>
            <seg n="c8170103">
              Jag skulle också vilja fråga Marietta de Pourbaix-Lundin: Instämmer
              du i Anna Kinbergs uttalande att stockholmare är smartare än lantisar?
            </seg>
          </u>
          <note type="speaker" n="75fc2069">
            Anf. 22 MARIETTA DE POURBAIX-LUNDIN (m) replik:
          </note>
          <u who="marietta_de_pourbaix-lundin_484d59" xml:id="i-d2359abf435ed5c9-1" n="241be701">
            <seg n="215634ec">
              Fru talman! Jag förstår inte vad det sistnämnda har med den här
              debatten att göra över huvud taget. Jag har inte värderat folks
              kunskaper på olika ställen i Sverige. Det är inte det jag pratar
              om.
            </seg>
            <seg n="60f70f00">
              Jag tycker att Marie Granlund kunde svara på den fråga som egentligen
              var den stora frågan jag hade: Vad är det totala priset för detta
              gigantiska flyttkalas, som är ett nollsummespel som inte ger ett
              enda nytt jobb i Sverige utan bara utsätter enskilda människor
              för ett ganska stort lidande? Det skulle jag vilja ha svar på
              från Marie Granlund som tillhör majoriteten. När får vi se denna
              prislapp?
            </seg>
          </u>
          <note type="speaker" n="5a316f91">
            Anf. 23 MARIE GRANLUND (s) replik:
          </note>
          <u who="marie_granlund_a90ee3_w" xml:id="i-deaf1b07a140e28d-1" n="3e2a20af">
            <seg n="58d7d4e4">
              Fru talman! Som brukligt är kommer den prislappen att redovisas
              i budgetarbetet inför nästa år, så Marietta de Pourbaix-Lundin
              kommer att få reda på det i höst.
            </seg>
            <seg n="028d9c51">
              Jag skulle vilja fråga, återigen, varför det är så orimligt att
              hela Sverige ska leva. Varför ska vi inte fördela statlig verksamhet
              så rättvist som möjligt? Det kommer att bli väldigt svårt för
              de människor som i dag tvingas flytta eller inte kan flytta med.
              Men det är också väldigt besvärligt för människor i andra delar
              av landet när verksamhet läggs ned där, och där känner vi att
              vi faktiskt måste ta ett ansvar för att hela Sverige ska leva.
            </seg>
          </u>
          <note type="speaker" n="7c9836e5">
            Anf. 24 MARIETTA DE POURBAIX-LUNDIN (m) replik:
          </note>
          <u who="marietta_de_pourbaix-lundin_484d59" xml:id="i-d2359abf435ed5c9-2" n="241be701">
            <seg n="2838009a">
              Fru talman! Då kan jag konstatera att först ska riksdagen fatta
              beslut om utlokalisering, och sedan kommer prislappen som ett
              brev på posten. Vi köper alltså grisen i säcken. Ingen vet vad
              det kommer att kosta skattebetalarna. Är det 1 miljon, är det
              2 miljarder eller är det 3 miljarder? Ingen vet någonting. Det
              är utifrån det som vi här i riksdagen ska fatta beslut. Jag hoppas
              att ni känner er ganska oroade.
            </seg>
            <seg n="fceb1908">
              Ja, naturligtvis ska hela Sverige leva, men det gäller att se
              till att vi får tillväxt i Sverige, att det blir fler jobb. De
              senaste åren har det inte tillkommit ett enda nytt arbetstillfälle
              i Sverige. Det kanske är dags att vi ändrar på det.
            </seg>
          </u>
          <note type="speaker" n="84c6467d">
            Anf. 25 GÖRAN NORLANDER (s) replik:
          </note>
          <u who="goran_norlander_03b516_w" xml:id="i-c10a82c3f3147de3-0" n="36f0bf3e">
            <seg n="995d742c">
              Fru talman! Jag vill i likhet med Marie Granlund säga att hela
              Sverige ska leva. Det tycker jag är väldigt viktigt att ta hänsyn
              till för oss som sitter i den här kammaren.
            </seg>
            <seg n="1e37bc66">
              Jag kommer från en landsända där vi under många år har skickat
              arbetstillfällen till storstadsregionerna. Därför tycker jag inte
              att det är en dag för tidigt att vi får tillbaka lite grann. Vi
              bekostar dyrbara utbildningar åt ungdomarna. När de är färdigutbildade
              åker de till storstadsområdena där det finns gott om jobb. Därför
              tycker jag att det är helt rätt att regeringen gör detta.
            </seg>
            <seg n="5fcacf12">
              Om man sedan ska kalla statsministern för tomtefar eller inte
              vill jag inte ha någon uppfattning om. Men jag tycker att det
              är väldigt illa att vi ställer landsända mot landsända. Hela Sverige
              ska leva, och vi ska tycka om varandra oavsett varifrån vi kommer.
            </seg>
          </u>
          <note type="speaker" n="ed0d0fd5">
            Anf. 26 MARIETTA DE POURBAIX-LUNDIN (m) replik:
          </note>
          <u who="marietta_de_pourbaix-lundin_484d59" xml:id="i-d2359abf435ed5c9-3" n="241be701">
            <seg n="3ea0f238">
              Fru talman! Det är inte vi som ställer landsända mot landsända.
              Det är faktiskt ni som gör det genom att utsätta stockholmarna
              för detta flyttkalas. Antingen får man sparken eller så får man
              flytta med.
            </seg>
            <seg n="054e7d83">
              Jag skulle vilja fråga Göran Norlander vilket råd han ger till
              en yrkesofficer från Nynäshamn som ska utlokaliseras till Karlskrona
              och vars fru jobbar på ett statligt verk som ska utlokaliseras
              till Arvidsjaur. Vad ska denna familj göra? Ser ni inte att det
              är människor av kött och blod som ni skickar runt som brickor
              i ett spel? Ser ni inte samtidigt att ni inte åstadkommer att
              det blir ett enda nytt jobb här i Sverige? Varför inte se till
              att vi får tillväxt, att småföretag vågar anställa? Varför gör
              ni inte förenklingar av regler? Varför ser ni inte till att det
              blir lägre skatter för arbete? Nej, i stället verkar ni tro att
              det finns ett visst antal jobb här i Sverige och att ni som politiker
              ska flytta runt dem här i Sverige.
            </seg>
          </u>
          <note type="speaker" n="f7a84492">
            Anf. 27 GÖRAN NORLANDER (s) replik:
          </note>
          <u who="goran_norlander_03b516_w" xml:id="i-c10a82c3f3147de3-1" n="36f0bf3e">
            <seg n="3a43bd36">
              Fru talman! Om jag inte har helt fel har vi en väldigt hög tillväxt
              i Sverige. Bruttonationalprodukten ökar väl med över 3 %.
            </seg>
            <seg n="292ebedc">
              Jag vill inte ge något råd till någon enskild person som är tvingad
              att flytta. Men jag känner mycket väl till problematiken eftersom
              vi upplevt den i många år när vi har slagit vakt om de arbetstillfällen
              vi haft. Vad har till exempel hänt med de storföretag som utsuger
              vår landsända? Jo, de flyttar huvudkontoret till Helsingfors.
              Vad säger vi till våra kommuner som tappar skatteintäkter?
            </seg>
          </u>
          <note type="speaker" n="d9b470f2">
            Anf. 28 MARIETTA DE POURBAIX-LUNDIN (m) replik:
          </note>
          <u who="marietta_de_pourbaix-lundin_484d59" xml:id="i-d2359abf435ed5c9-4" n="241be701">
            <seg n="3ec0404d">
              Fru talman! Ja, vi har tillväxt i Sverige, men det blir inte
              ett enda nytt jobb. Tror Göran Norlander att det blir fler jobb
              om vi dribblar runt de jobb vi redan har? Svaret är: Nej, det
              blir inte ett enda nytt jobb.
            </seg>
            <seg n="0714e3c2">
              Jag förstår att det känns väldigt svårt att ge ett råd till den
              familj jag beskrev som finns i verkligheten, för jag har pratat
              med dem. Men de finns och de är inte ensamma. Varför ska vi utsätta
              folk för det här? Varför inte i stället se till att det kan skapas
              nya jobb i Sverige? Det måste vara vår uppgift som politiker.
              Jag känner att det är min, och det borde även vara Göran Norlanders
              uppgift.
            </seg>
          </u>
          <note type="speaker" n="f7b03deb">
            Anf. 29 GABRIEL ROMANUS (fp):
          </note>
          <u who="gabriel_romanus_fe58df_w" xml:id="i-226e6b6b2f589a58-0" n="4e536bd4">
            <seg n="27f1c22a">
              Fru talman! I ett pressmeddelande från Regeringskansliet kan
              vi läsa: Regeringen tillsammans med Vänsterpartiet och Miljöpartiet
              de gröna har nu beslutat vilken omlokalisering av statlig verksamhet
              som är möjlig och önskvärd.
            </seg>
            <seg n="1b26ba0f">
              När jag från riksdagens utredningstjänst bad att få regeringsbeslutet
              och underlaget fick jag följande svar: Enligt uppgift från Näringsdepartementets
              pressavdelning finns det i dag inget regeringsbeslut om omlokaliseringen
              av de aktuella myndigheterna till Östersund, Arvidsjaur, Karlstad,
              Kristinehamn och Gotland. Det som finns i dag är en partiöverenskommelse
              mellan Socialdemokraterna, Vänsterpartiet och Miljöpartiet. Med
              anledning av detta uppger departementet att det i dagsläget inte
              finns något beslutsunderlag eller annat material om besluten.
              Näringsdepartementet uppger också att regeringen inte kommer att
              överlämna frågan till riksdagen för beslut. Ärendet kommer dock
              att debatteras onsdagen den 13 april under kammarens allmänna
              debattimme. Och det är ju det vi håller på med just nu.
            </seg>
            <seg n="696f240d">
              Fru talman! Den nya regeringsformen är att skicka pressmeddelanden.
              Man kan travestera den valaffisch som nämndes tidigare här: Gärna
              ett underlag, men först ett rejält beslut. Enligt min uppfattning
              är det principiellt fel, om man vill ha en effektiv och flexibel
              statsförvaltning, att lägga centrala myndigheter runtom i Sverige.
              Det säger sig självt att det sedan blir svårt att göra reformer
              inom statsförvaltningen. Då får man genast en sysselsättningsaspekt
              på den ort som då blir drabbad, som det heter. Vill man göra en
              verklig decentralisering ska man sprida funktioner till lokala
              och regionala organ. Då kommer flera orter att gynnas. Att det
              här försvårar decentralisering i verklig mening förstår ju alla.
            </seg>
            <seg n="ecdb5201">
              Jag ska nu uppehålla mig vid den myndighet som jag känner till
              bäst av de här myndigheterna, Folkhälsoinstitutet. Här finns ett
              utredningsunderlag som är utomordentligt torftigt. Det består
              i stort sett av en sida där man verkar medveten om att det kommer
              att skapa problem för folkhälsoarbetet om man flyttar institutet
              till Östersund.
            </seg>
            <seg n="377e2d71">
              Jag har mycket kontakter med olika delar av förvaltningen som
              då finns i Helsingfors. Man är medveten om att vi just på folkhälsoområdet
              i dag har ett krisläge med 30 % högre alkoholkonsumtion, med svåra
              problem med narkotika och med tobaken, som fortfarande är den
              största mördaren bland våra livsstilar. Man säger därför att man
              kanske ska få lite längre tid på sig, fyra och ett halvt år, för
              att flytta ut. Om detta står det naturligtvis ingenting i pressmeddelandet,
              men jag har sett uttalanden om att myndigheterna ska få göra det
              här inom tre år.
            </seg>
            <seg n="37ccfbdb">
              De som jobbar på Folkhälsoinstitutet har förmodligen fortfarande
              inte fått något besked, men man räknar naturligtvis med att många
              av dem inte kommer att flytta med. Därmed blir verksamheten skadad
              under en följd av år just när vi som allra mest skulle behöva
              ett effektivt folkhälsoarbete.
            </seg>
            <seg n="5178ac7f">
              Folkhälsoinstitutet har redan misshandlats ganska ordentligt
              genom att man har lagt en stor operativ verksamhet i Regeringskansliet,
              och ännu mer blir det väl i framtiden, i stället för tvärtom.
              Den svenska modellen är ju att ha självständiga myndigheter, inte
              att ha operativ verksamhet i Regeringskansliet.
            </seg>
            <seg n="348979b6">
              Jag skulle vilja fråga: Finns det någon socialdemokratisk ledamot
              här med intresse för folkhälsa som kan förklara hur de stora nackdelar
              som det här innebär ska motverkas, eller vill ni hjälpa till att
              förhindra den här olyckan?
            </seg>
          </u>
          <note type="speaker" n="9c141678">
            Anf. 30 MARIE GRANLUND (s) replik:
          </note>
          <u who="marie_granlund_a90ee3_w" xml:id="i-deaf1b07a140e28d-2" n="3e2a20af">
            <seg n="48e78703">
              Fru talman! Enligt Gabriel Romanus resonemang skulle det vara
              omöjligt att bedriva någon som helst verksamhet utanför den kungliga
              huvudstaden. Jag vänder mig mot detta resonemang. Jag tror att
              man också i Malmö, Göteborg, Växjö och Arvidsjaur kan driva bra
              statlig verksamhet som faktiskt gynnar såväl medborgare som hela
              Sverige.
            </seg>
            <seg n="81a86e2d">
              Gabriel Romanus resonemang går ut på att allting ska vara precis
              som det är i dag. Ingenting kan förändras. Man kan inte ställa
              om försvaret om det visar sig att omvärlden förändras så att man
              kan minska resurserna där, och man kan då inte, för att kompensera
              detta, flytta på myndigheter.
            </seg>
            <seg n="a860e3f5">
              Under ett övergångsskede kommer detta självklart att vara väldigt
              besvärligt för såväl inblandade som medborgare. Men det är under
              en övergångsperiod. Annars skulle det ju vara helt omöjligt att
              över huvud taget starta en ny myndighet någonstans, även i Helsingfors.
            </seg>
          </u>
          <note type="speaker" n="8c8b433f">
            Anf. 31 GABRIEL ROMANUS (fp) replik:
          </note>
          <u who="gabriel_romanus_fe58df_w" xml:id="i-226e6b6b2f589a58-1" n="4e536bd4">
            <seg n="a3e436b8">
              Fru talman! Jag känner inte igen mig i den där beskrivningen.
              Vad jag sade var att det kommer att bli en allvarlig försvagning
              av folkhälsoarbetet just när folkhälsoproblemen är som mest allvarliga.
              Det är detta som jag råkar känna till. Om underlaget är lika torftigt
              när det gäller andra myndigheter, vilket man kan misstänka när
              man ser utredningen, är det anledning till stor oro.
            </seg>
            <seg n="28b27cea">
              Vill man decentralisera ska man flytta funktioner från de centrala
              myndigheterna till flera orter. Det är svårt att komma ifrån att
              det här blir en allvarlig försvagning under ett antal år, och
              då är frågan: Har vi råd med detta?
            </seg>
            <seg n="0c0a1050">
              Sedan tycker jag rent allmänt att det finns skäl att ha central
              förvaltning i huvudstaden. Då kan man nämligen ha större flexibilitet
              när det gäller att göra om organisationen, vilket man kan behöva.
              Jag kan försäkra att lägger vi 150 jobb hos Folkhälsoinstitutet
              i Östersund kommer det att bli jättesvårt att sedan ändra i statsförvaltningen,
              därför att då kommer Östersundspolitikerna att resa sig som en
              man och protestera.
            </seg>
          </u>
          <note type="speaker" n="aaeb38d7">
            Anf. 32 MARIE GRANLUND (s) replik:
          </note>
          <u who="marie_granlund_a90ee3_w" xml:id="i-deaf1b07a140e28d-3" n="3e2a20af">
            <seg n="576a61fc">
              Fru talman! Jag tycker att det är en ganska förfärlig syn man
              har på politiker i Östersund eller Visby eller Arvidsjaur eller
              Kristinehamn. Det är klart att de slår vakt om sin verksamhet.
              Men jag måste säga att det som jag har blivit mest imponerad av
              under den senaste tiden är hur våra socialdemokratiska politiker
              där har ställt upp på försvarsomställningen fast det har drabbat
              deras hemorter. De har ställt upp på detta för att de har tyckt
              att det har varit viktigt för hela Sverige. Tänk om fler kunde
              resonera på det sättet!
            </seg>
          </u>
          <note type="speaker" n="6d312eae">
            Anf. 33 GABRIEL ROMANUS (fp) replik:
          </note>
          <u who="gabriel_romanus_fe58df_w" xml:id="i-dc63db7c2aa3eef3-0" n="4e536bd4" next="i-87aa887dd6bb2c27-0">
            <seg n="2b9803eb">
              Fru talman! Vi kanske uppfattar situationen olika, men nog tycker
              jag att det har varit påfallande att det när man vill göra ändringar
              i statlig verksamhet ute i landet blir starka lokala protester.
              Det har i varje fall jag lyckats uppfatta.
            </seg>
            <seg n="4dff78fe">
              Men det är väl ingen tvekan om att det, om man vill göra om i
              statsförvaltningen, är bra om de centrala myndigheterna ligger
              centralt på samma ställe. Sedan kan det vara skäl att decentralisera.
              Men det här är ingen decentralisering, att man flyttar en central
              myndighet hit och en annan till en annan del av landet. Det är
              bättre att flytta ut funktioner till länsstyrelser, regionala
              kontor och kommuner.
            </seg>
          </u>
          <note n="b5768b2f">
            Anf. 34 MARIE NORDÉN (s) replik:
          </note>
          <u who="gabriel_romanus_fe58df_w" xml:id="i-87aa887dd6bb2c27-0" n="4e536bd4" prev="i-dc63db7c2aa3eef3-0">
            <seg n="2e0133c2">
              Fru talman! Jag tycker att det är positivt att Gabriel Romanus
              tycker att Folkhälsoinstitutet bedriver en viktig verksamhet.
              Jag delar den åsikten.
            </seg>
            <seg n="3264877c">
              I veckan gav Fredrik Reinfeldt besked om sina planer för Folkhälsoinstitutet,
              om han får bestämma. Han vill lägga ned Folkhälsoinstitutet. Det
              oroar mig, eftersom jag bor i den landsändan där Folkhälsoinstitutet
              kommer att verka i framtiden. Men det som jag är nyfiken på är
              var de övriga partierna i den så kallade maktalliansen står i
              den frågan och hur Gabriel Romanus tycker att Folkhälsoinstitutet
              ska bedriva sin verksamhet i framtiden.
            </seg>
          </u>
          <note type="speaker" n="00aef7e7">
            Anf. 35 GABRIEL ROMANUS (fp) replik:
          </note>
          <u who="gabriel_romanus_fe58df_w" xml:id="i-dc63db7c2aa3eef3-1" n="4e536bd4" next="i-87aa887dd6bb2c27-1">
            <seg n="9e10c087">
              Fru talman! Den socialdemokratiska maktalliansen tycker uppenbarligen
              att vi har råd att försvaga folkhälsoarbetet under ett antal år.
              Det framgår ju även av utredningen att det kommer att försvagas.
              Men jag kan försäkra att så länge jag har något inflytande kommer
              jag att arbeta för att man ska prioritera folkhälsoarbetet, och
              det gör man inte på det här sättet. Det är en viktig verksamhet.
            </seg>
            <seg n="3c9f9d5f">
              Socialdemokratiska statsråd brukar ibland kritisera företag när
              de flyttar verksamheter. När de själva är arbetsgivare uppträder
              de värre än de värsta patroner. De signaler som man ger till folk,
              specialister med hög kompetens, som nu arbetar i de här myndigheterna
              är: Er verksamhet är inte särskilt viktig. Den kan vi flytta,
              och vi har råd med att den försvagas under en viss period.
            </seg>
            <seg n="9ad989bc">
              Och till de enskilda människor som det gäller och som man vet
              inte har så lätt att flytta med säger man: Du är utbytbar; du
              är inte särskilt viktig. Vilken arbetsgivarmentalitet är detta?
            </seg>
          </u>
          <note n="d7bdccd4">
            Anf. 36 MARIE NORDÉN (s) replik:
          </note>
          <u who="gabriel_romanus_fe58df_w" xml:id="i-87aa887dd6bb2c27-1" n="4e536bd4" prev="i-dc63db7c2aa3eef3-1">
            <seg n="e608f89a">
              Fru talman! När man startar om verksamheter och skapar nya verksamheter
              finns det alltid en period då man bygger upp arbetet, och i det
              här fallet kommer det att vara en period när verksamheten inte
              är lika effektiv som tidigare. Så är det.
            </seg>
            <seg n="def23c77">
              Men Romanus säger då att det är okej att lägga ned Folkhälsoinstitutet,
              om Reinfeldt får bestämma. Jag är nyfiken på hur man kommer att
              enas kring den frågan.
            </seg>
          </u>
          <note type="speaker" n="836ae321">
            Anf. 37 GABRIEL ROMANUS (fp) replik:
          </note>
          <u who="gabriel_romanus_fe58df_w" xml:id="i-dc63db7c2aa3eef3-2" n="4e536bd4" next="i-87aa887dd6bb2c27-2">
            <seg n="8b494264">
              Fru talman! Jag anser inte att det är okej att lägga ned Folkhälsoinstitutet.
              Folkhälsoinstitutet kom faktiskt till efter förslag av en av mina
              partivänner, Barbro Westerholm, en gång i världen. Däremot skulle
              jag kunna tänka mig att man kunde strukturera om folkhälsoarbetet
              så att man till exempel sammanförde det med Socialstyrelsen, om
              man kom på det. Men det kommer inte att bli möjligt i fortsättningen,
              utan vad som kommer att hända är naturligtvis att Socialdepartementet
              kommer att bygga upp ytterligare central verksamhet inom departementets
              väggar, som man redan har börjat med i och med Alkoholkommittén
              och annat, och det är ingen rationell ordning.
            </seg>
          </u>
          <note n="c1eabf25">
            Anf. 38 MARIE NORDÉN (s):
          </note>
          <u who="gabriel_romanus_fe58df_w" xml:id="i-87aa887dd6bb2c27-2" n="4e536bd4" prev="i-dc63db7c2aa3eef3-2">
            <seg n="35a04a24">
              Fru talman! Nu omlokaliserar vi ett antal myndigheter som ett
              led i att kompensera de orter som påverkas mest av försvarsomställningen.
              Jag är stolt över att vi socialdemokrater tar ansvar för hela
              landet och att vi inom kort påbörjar något som vi inte har gjort
              sedan 70-talet. Även då hördes protester från bland annat Moderaterna,
              en misstro som gällde att myndigheter inte skulle kunna fungera
              utanför storstaden. Men när man utvärderar den stora omlokaliseringen
              som gjordes på 70-talet kan man konstatera att många av farhågorna
              absolut inte besannades.
            </seg>
            <seg n="6812b676">
              Visst var det en omställningstid och en påfrestning på myndigheterna
              inledningsvis, och det blev en fördyring i början, men man har
              också kunnat konstatera att omlokaliseringen varit positiv och
              att det skett en vitalisering och en föryngring av de flesta myndigheterna
              som bytt ort. Dessutom har det visat sig vara kostnadseffektivt
              på sikt.
            </seg>
            <seg n="37ff6bfd">
              Som jämte och östersundare har jag tyckt att debatten och de
              olika utspelen har varit rätt intressanta att följa, men många
              gånger har de också varit rätt kränkande.
            </seg>
            <seg n="b8e10939">
              När jag hör att kompetens bara går att finna i Helsingfors och
              andra storstäder och att ingen med kompetens kan tänka sig att
              flytta till en mindre ort vet jag inte om jag ska bli förbannad
              eller förtvivlad. Jag vet att vi som befinner oss utanför storstadsregionerna
              har en helt annan verklighet.
            </seg>
            <seg n="d949b562">
              Tack vare socialdemokratiska satsningar på regionala högskolor
              och universitet har vi skapat ett helt annat Utbildnings-Sverige
              än vad vi hade på 70-talet. I hela landet skapas kompetens som
              till stor del skickas vidare till storstadsregionerna. Vi vet
              att många skulle välja att bo kvar om det fanns arbete. Det är
              många som vill lämna storstäderna men inte kan på grund av att
              jobben till stor del är koncentrerade till just storstäderna.
            </seg>
            <seg n="5af4019b">
              Om man tittar på hur många kvalificerade sökande det är till
              lediga tjänster på de statliga myndigheter som redan är etablerade,
              till exempel i Östersund, är det lätt att se att kompetens finns
              där och att kompetens är beredd att flytta dit. I Visby, Arvidsjaur,
              Kristinehamn, Karlstad och Östersund betyder dessa arbetstillfällen
              otroligt mycket. Jag är övertygad om att tillväxten i Helsingfors
              inte kommer att påverkas nämnvärt.
            </seg>
            <seg n="5dbd79fe">
              För oss ute i landet är det inte konstigt att behöva flytta för
              att få ett jobb. Det är vår verklighet, men tänk, jag har hittills
              inte hört någon moderat företrädare oja sig över hur kränkande
              det är för en jämte att behöva flytta för att få ett jobb. När
              det gäller stockholmarna vaknar Moderaterna till liv. Det är bara
              att beklaga att Moderaterna inte kan se hela landets potential,
              att Moderaterna inte som så många andra kan se att en spridning
              av de statliga jobben inte bara kan hjälpa till att skapa en positiv
              utveckling i de regioner de flyttar till utan också är bra för
              hela Sverige. En rotation på arbetsmarknaden behöver inte vara
              något negativt så länge den inte är enkelriktad. Vi är vana att
              jobben flyttar men då till Helsingfors. Nu är det dags att ändra
              på det.
            </seg>
          </u>
          <note type="speaker" n="871ee31f">
            Anf. 39 MARIETTA DE POURBAIX-LUNDIN (m) replik:
          </note>
          <u who="marietta_de_pourbaix-lundin_484d59" xml:id="i-bcc36e984c4fbbbb-0" n="241be701" next="i-bfba6f95d82fd1ec-0">
            <seg n="86a0a611">
              Fru talman! Marie Nordén kanske kan ge mig det svar på min fråga
              som jag inte fick förut fast flera socialdemokrater tog replik
              på mig. Vilken är den totala prislappen som skattebetalarna ska
              betala för denna enorma flyttkarusell? Är det 1 miljon kronor,
              2 miljarder eller 3 miljarder? Varför ska riksdagen först fatta
              beslut om flyttkarusellen och sedan efteråt få veta vad det kostar?
              I ärlighetens namn vill vi veta det i dag, så jag hoppas jag kan
              få svar på den mycket enkla frågan.
            </seg>
            <seg n="bb3684ef">
              När jag läser Jan Bergqvists utredning, som alltihop bygger på,
              förstår jag att lönekostnaderna ska vara lägre i Norrland. Betyder
              det att det är någon form av lönekonkurrens, lönedumpning, som
              gör att man flyttar jobben till Norrland? Jag trodde att det var
              väldigt främmande för Socialdemokraterna att använda det som ett
              argument.
            </seg>
          </u>
          <note n="827877aa">
            Anf. 40 MARIE NORDÉN (s) replik:
          </note>
          <u who="marietta_de_pourbaix-lundin_484d59" xml:id="i-bfba6f95d82fd1ec-0" n="241be701" prev="i-bcc36e984c4fbbbb-0">
            <seg n="cb3ce049">
              Fru talman! Vi socialdemokrater tror på att det är bra för Sverige
              att sprida jobben. Den kompetens som finns ute i landet ska också
              tas till vara. Jag har ingen prislapp i dag. Jag har inte sett
              den, men det är klart att en sådan här flytt kostar pengar precis
              som det har kostat pengar att starta de här myndigheterna som
              vi från början utlokaliserade till Helsingfors. Det är inte givet
              att statliga myndigheter ska ha sin plats i Helsingfors. Det är
              lika mycket utlokalisering, som jag ser det, att lägga dem i Helsingfors
              som i Arvidsjaur eller Östersund.
            </seg>
          </u>
          <note type="speaker" n="93ccfcf7">
            Anf. 41 MARIETTA DE POURBAIX-LUNDIN (m) replik:
          </note>
          <u who="marietta_de_pourbaix-lundin_484d59" xml:id="i-bcc36e984c4fbbbb-1" n="241be701" next="i-bfba6f95d82fd1ec-1">
            <seg n="88275213">
              Fru talman! Det hade varit bra om Marie Nordén hade haft en uppfattning
              om huruvida det är 1 miljon, 1 miljard eller 2 miljarder. Hon
              säger glatt att hon inte har prislappen, men vi kan ändå ta beslutet
              att flytta runt folk på det här sättet. Jag fick absolut inget
              svar på min andra fråga.
            </seg>
            <seg n="99b98413">
              Tänk om det blir så i Östersund att alla flyttar med! Då får
              ni ju inte ett enda nytt jobb. Har den tanken föresvävat Marie
              Nordén över huvud taget? Vad har ni då åstadkommit i detta nollsummespel
              som ni håller på med?
            </seg>
          </u>
          <note n="44e57049">
            Anf. 42 MARIE NORDÉN (s) replik:
          </note>
          <u who="marietta_de_pourbaix-lundin_484d59" xml:id="i-bfba6f95d82fd1ec-1" n="241be701" prev="i-bcc36e984c4fbbbb-1">
            <seg n="c9908df3">
              Fru talman! Om alla flyttar med innebär det att vi får drygt
              tusen nya invånare i Östersund. Det är tusen nya jobb som kommer
              till Östersund. Det är klart att det skulle betyda väldigt mycket
              för den regionen om så skulle ske. För vår region blir det ju
              nya jobb. Totalt sett är det klart att det inte blir det.
            </seg>
            <seg n="c7677c49">
              Ni har som jag läst Jan Bergqvists utredning. Där har han en
              uppskattning av vad det ungefär kommer att kosta.
            </seg>
          </u>
          <note type="speaker" n="97ff6ce5">
            Anf. 43 GABRIEL ROMANUS (fp) replik:
          </note>
          <u who="gabriel_romanus_fe58df_w" xml:id="i-dc63db7c2aa3eef3-3" n="4e536bd4" next="i-87aa887dd6bb2c27-3">
            <seg n="45e94158">
              Fru talman! Marie Nordén säger att Socialdemokraterna tar ansvar
              för hela landet. Samtidigt medger hon, och det vill jag hålla
              henne räkning för, att det kommer att bli en påfrestning på och
              försvagning av folkhälsoarbetet under ett antal år. Det kommer
              att ha en negativ effekt för hela landet. Vi har inte råd att
              försvaga arbetet mot alkoholskador, narkotikaskador och tobaksskador
              just nu, eftersom det är våra största folkhälsoproblem. Att det
              skulle vara kostnadseffektivt att ha en del av den centrala förvaltningen
              i Östersund är det nog ingen som kan bevisa.
            </seg>
            <seg n="ce08cc01">
              Jag tycker att det är rätt att erkänna att det här blir en försvagning,
              och det kommer att bli en fördyring därför att de som jobbar där
              kommer att få åka till Helsingfors ganska ofta eftersom det är
              en väldigt kontaktintensiv verksamhet. Då borde Marie Nordén också
              göra en rättvis beskrivning av vad kritiken går ut på. Det är
              inte så att all kompetens finns i Helsingfors, men det kommer
              att bli en försvagning under ett antal år. Det är det som det
              handlar om.
            </seg>
          </u>
          <note n="1d715041">
            Anf. 44 MARIE NORDÉN (s) replik:
          </note>
          <u who="gabriel_romanus_fe58df_w" xml:id="i-87aa887dd6bb2c27-3" n="4e536bd4" prev="i-dc63db7c2aa3eef3-3">
            <seg n="68b8dd9c">
              Fru talman! Kritiken kring omflyttningen har varit väldigt varierande.
              Jag vill ge Gabriel Romanus kredit för att han lägger det på en
              väldigt nyanserad nivå. Övrig kritik har inte alltid varit lika
              nyanserad.
            </seg>
            <seg n="bb3bb315">
              Självklart kommer det att ta tid att starta myndigheten igen.
              Självklart kommer det att vara så. Det kan jag inte säga något
              annat om, men jag tycker också att det är viktigt att vi får en
              spridning av jobben. Jag är övertygad om att trots den bild Gabriel
              Romanus målar upp av att det är viktigt att befinna sig på samma
              ställe eller att man måste resa väldigt mycket för att en del
              av myndigheterna finns i Helsingfors så kommer det att lösa sig.
              Jag är övertygad om att vi om några år kommer att kunna se att
              man bedriver en väldigt bra och kraftfull verksamhet, trots att
              den ligger någon annanstans än i Helsingfors.
            </seg>
          </u>
          <note type="speaker" n="53519eec">
            Anf. 45 GABRIEL ROMANUS (fp) replik:
          </note>
          <u who="gabriel_romanus_fe58df_w" xml:id="i-dc63db7c2aa3eef3-4" n="4e536bd4" next="i-87aa887dd6bb2c27-4">
            <seg n="709e2041">
              Fru talman! Jag hör inte till dem som säger att det är kränkande
              att behöva flytta, i synnerhet inte till Östersund. Det är ett
              härligt ställe. Däremot tycker jag att arbetsgivarna här ger sina
              anställda en ganska tveksam signal. För det första säger man:
              Ni får acceptera att er verksamhet försvagas under ett antal år.
              För det andra säger man till de enskilda personerna: Du behöver
              inte flytta med. Vi kan anställa någon annan. Det är klart att
              någon uppskattning av de insatser som görs är det här inte uttryck
              för.
            </seg>
          </u>
          <note n="6242765c">
            Anf. 46 MARIE NORDÉN (s) replik:
          </note>
          <u who="gabriel_romanus_fe58df_w" xml:id="i-87aa887dd6bb2c27-4" n="4e536bd4" prev="i-dc63db7c2aa3eef3-4">
            <seg n="7c820c2f">
              Fru talman! Jag tycker att det är viktigt att vi är lite nyanserade.
              Folkhälsoinstitutet är inte de enda som bedriver folkhälsoarbete.
              Folkhälsoarbetet kommer inte att läggas ned under de år man är
              tvungen att bygga upp Folkhälsoinstitutet i Östersund. Det tycker
              jag är en viktig signal. Jag hoppas att de på Folkhälsoinstitutet
              förstår att de är viktiga, att de bedriver ett viktigt arbete.
              Men de är inte de enda. Deras arbete kommer att försvagas under
              några år. Det får vi leva med faktiskt, för det är så många andra
              som också bedriver ett viktigt arbete.
            </seg>
          </u>
          <note type="speaker" n="1773c48b">
            Anf. 47 BÖRJE VESTLUND (s) replik:
          </note>
          <u who="borje_vestlund_b58381_w" xml:id="i-abb92ae3753abdc7-0" n="08965356" next="i-d9ee45fb6f42cfb4-0">
            <seg n="f2ff0c1d">
              Fru talman! I Helsingforss län är det just nu ungefär 72 000
              arbetslösa personer. Det bidras med ytterligare 1 700 från försvarsnedläggelsen,
              och det kommer sannolikt att vara ett antal personer, uppskattningsvis
              2 000, som kommer att bli arbetslösa i samband med det här. Det
              handlar inte bara om högt utbildade personer som ibland kommer
              fram i medierna. Det här handlar om högst vanliga människor med
              högst vanliga jobb som inte har någon möjlighet att komma ut på
              den stockholmska arbetsmarknaden utan ganska stora insatser.
            </seg>
            <seg n="db7e1444">
              Jag delar uppfattningen att vi ska fatta försvarsbeslut för att
              värna försvaret. Hela Sverige ska leva. Ibland är det nödvändigt
              att flytta ut statliga myndigheter.
            </seg>
            <seg n="75ff299d">
              Jag vill fråga Marie Nordén: Vem ska ta ansvar för de stockholmare
              som blir arbetslösa i det här sammanhanget? Hur ska vi göra med
              dem? Vilka åtgärder ska vi sätta in för att värna dem?
            </seg>
          </u>
          <note n="e231a006">
            Anf. 48 MARIE NORDÉN (s) replik:
          </note>
          <u who="borje_vestlund_b58381_w" xml:id="i-d9ee45fb6f42cfb4-0" n="08965356" prev="i-abb92ae3753abdc7-0">
            <seg n="7b8c99c0">
              Fru talman! Det är självklart viktigt att man ser på alla arbetslösa,
              oavsett i vilket sammanhang de har blivit arbetslösa. De ska få
              rätt till åtgärder. Vi driver, som Börje Vestlund vet, en sysselsättningspolitik
              som har som målsättning att få fler i arbete. Det är inga frågetecken
              där.
            </seg>
            <seg n="e86b333e">
              Det är också viktigt att man har perspektiv på detta. De jobb
              som försvinner genom försvarsomställningen i Östersund motsvarar
              20 000 arbetstillfällen i Helsingfors. Vi får drygt 1 000 jobb
              till regionen. Vi är jätteglada för det, men jag tycker att vi
              ska ha lite perspektiv. Vi vet alla att arbetslösheten är högre
              ute i landet än i Helsingfors, både för lågutbildade och för högutbildade.
            </seg>
          </u>
          <note type="speaker" n="acd5910d">
            Anf. 49 BÖRJE VESTLUND (s) replik:
          </note>
          <u who="borje_vestlund_b58381_w" xml:id="i-abb92ae3753abdc7-1" n="08965356" next="i-d9ee45fb6f42cfb4-1">
            <seg n="69943826">
              Fru talman! I storstaden finns både de allra rikaste och de allra
              fattigaste. I Botkyrka kommun är arbetslösheten 22 %. Jag tror
              inte att det finns många delar av Sverige som har en arbetslöshet
              på 22 %. Dit riktar man sällan insatser.
            </seg>
            <seg n="de6e5e57">
              Vi måste driva en regionalpolitik där man ser till hela landet
              och inte bara till de delar av landet som kallar sig glesbygd
              eller något annat som är opportunt. Vi måste ha en politik som
              riktar sig till hela landet så att hela landet får leva, inte
              bara de delar som skriker högst.
            </seg>
          </u>
          <note n="0ce12159">
            Anf. 50 MARIE NORDÉN (s) replik:
          </note>
          <u who="borje_vestlund_b58381_w" xml:id="i-d9ee45fb6f42cfb4-1" n="08965356" prev="i-abb92ae3753abdc7-1">
            <seg n="1412a8ee">
              Fru talman! Det sista kan jag naturligtvis skriva under på. Mina
              kamrater hemma i Jämtland och i Norrbotten, Västerbotten, Västernorrland
              och landsbygden i övrigt skriker ju efter en politik som ska gagna
              hela landet. De avslutar alltid med: inte bara Helsingfors. Där
              finns det naturligtvis en klyfta.
            </seg>
            <seg n="aeff982c">
              Jag tror att både de som bor i Helsingfors och vi som bor ute
              i landet måste inse att vi behöver varandra och att det finns
              ett värde i att hålla hela landet under armarna. Vi är överens
              om det.
            </seg>
          </u>
          <note type="speaker" n="5d04af02">
            Anf. 51 HILLEVI ENGSTRÖM (m) replik:
          </note>
          <u who="hillevi_engstrom_6401e9" xml:id="i-e5a057fee45e2fec-0" n="68e03e19" next="i-70fa519247ae56bb-0">
            <seg n="d2180b17">
              Fru talman! I det här avseendet bygger ju regeringens politik
              på att människor inte ska flytta med till Östersund eller de andra
              orterna. Det är liksom vitsen med att det ska bli lediga jobb
              där det är försvarsnedläggningar.
            </seg>
            <seg n="de74d94d">
              Det som gör mig bekymrad över den politiken är att den drabbar
              kvinnor allra hårdast. Det ger en märklig signal till de kvinnor
              som jobbar på de här utlokaliserade verken. De kommer att tvingas
              in i arbetslöshet på grund av regeringens politik.
            </seg>
            <seg n="152d7e2a">
              Jag vill gärna ha svar på varför man har valt just de verksamheter
              där det finns väldigt många kvinnor anställda.
            </seg>
            <seg n="ffb4d7f6">
              Man vet att när kvinnors arbeten utlokaliseras flyttar de med
              i lägre grad än män. Det är svårt att hitta arbeten för medföljande
              makar och sambor.
            </seg>
            <seg n="72d69833">
              Regeringens politik är minst av allt att tillvarata arbetsrätt
              och människors rätt på arbetsmarknaden. Jag tycker inte att det
              är bra när någon verksamhet utlokaliseras någonstans, men när
              regeringen ligger bakom att människor tvingas in i arbetslöshet
              är det förfärligt.
            </seg>
            <seg n="f4b3d1dd">
              Hur kommer det sig att man satsar på de verk där kvinnor drabbas
              hårdast?
            </seg>
          </u>
          <note n="cbdd2b45">
            Anf. 52 MARIE NORDÉN (s) replik:
          </note>
          <u who="hillevi_engstrom_6401e9" xml:id="i-70fa519247ae56bb-0" n="68e03e19" prev="i-e5a057fee45e2fec-0">
            <seg n="4f7f95dd">
              Fru talman! Det är ju inte så att vi vill att ingen flyttar med,
              och vi vill inte heller att alla flyttar med. Jag hoppas att många
              på de olika myndigheterna faktiskt beslutar sig för att flytta
              med. Då kommer vi att ta emot dem med öppna armar.
            </seg>
            <seg n="e4a69ad5">
              När det gäller kvinnor och kvinnors arbetsmarknad och den arbetslöshet
              som många är rädda för vill jag säga att av dem som är arbetslösa
              ute i landet det gäller både välutbildade och lågutbildade är
              det kvinnor som har svårt att hitta arbete, speciellt om man väljer
              att bo utanför storstadsregionerna. Jag hoppas att många kvinnor
              nu känner att de har möjlighet att flytta hem igen.
            </seg>
            <seg n="4e3f9a3a">
              Hillevi Engström säger att hon inte är för någon utlokalisering.
              Var tycker Hillevi Engström att myndigheterna ska ligga? Det är
              ju inte en naturlag att myndigheter av sig själva ska finnas i
              Helsingfors. Det är precis lika stor utlokalisering som om man
              lade dem i Östersund eller i Karlstad.
            </seg>
          </u>
          <note type="speaker" n="c50839d8">
            Anf. 53 HILLEVI ENGSTRÖM (m) replik:
          </note>
          <u who="hillevi_engstrom_6401e9" xml:id="i-e5a057fee45e2fec-1" n="68e03e19" next="i-70fa519247ae56bb-1">
            <seg n="514ca291">
              Fru talman! Skillnaden mellan Moderaternas politik och Socialdemokraternas
              är att vi ser till enskilda människor och människors behov. Jag
              tycker att det är förfärligt om man tvingar in någon i arbetslöshet
              som har arbete.
            </seg>
            <seg n="f02420e7">
              I stället ska vi satsa på att de som är arbetslösa får riktiga
              jobb i tillväxt och nya företag. Att vi säger upp kvinnor i Helsingfors
              och att kvinnor i Östersund får jobb löser ju ingenting. Det blir
              ett nollsummespel.
            </seg>
            <seg n="b1c55938">
              De som har en försörjning kommer att drabbas väldigt hårt. De
              kommer nämligen inte att få några nya arbeten. Det rör sig om
              kvinnor med ganska låg utbildning. Många är medlemmar i Statstjänstemannaförbundet.
            </seg>
            <seg n="f666de55">
              Hur resonerar man? Varför väljer man just de organisationer där
              det finns många kvinnor?
            </seg>
          </u>
          <note n="cdb52481">
            Anf. 54 MARIE NORDÉN (s) replik:
          </note>
          <u who="hillevi_engstrom_6401e9" xml:id="i-70fa519247ae56bb-1" n="68e03e19" prev="i-e5a057fee45e2fec-1">
            <seg n="c3cfa2ba">
              Fru talman! Till skillnad från Moderaterna tar Socialdemokraterna
              ansvar för hela landet. Vi ser inte endast till Helsingforssregionen
              och de regioner som egentligen inte behöver samma omtanke.
            </seg>
            <seg n="37117314">
              Det är viktigt att inte omlokaliseringen skapar en stor klyfta
              mellan Helsingfors och resten av landet.
            </seg>
            <seg n="3fe02002">
              Man har valt de myndigheter som man ser passar bra utifrån den
              kompetens som finns och den verksamhet som bedrivs i de regioner
              som myndigheterna ska flytta till. Det har ingenting att göra
              med vilka som är anställda på myndigheterna.
            </seg>
            <seg n="3177cdd0">
              Därmed är den allmänna debattimmen avslutad. Jag tackar samtliga
              deltagare.
            </seg>
          </u>
          <note n="d149dc1e">
            Anf. 55 ANDRE VICE TALMANNEN:
          </note>
          <note n="751921ca">
            5 § Förbättrad djurskydds- och livsmedelstillsyn
          </note>
          <note n="697a5676">
            Föredrogs
          </note>
          <note type="speaker" n="c57d94f9">
            Anf. 56 ANN-KRISTINE JOHANSSON (s):
          </note>
          <u who="ann-kristine_johansson_2b3cc4" xml:id="i-a801e9b0509bb9a0-0" n="c4f70534" next="i-9ae9f1489fdf5ffe-0">
            <seg n="57dd428c">
              Fru talman! Svenska folkets förtroende för våra livsmedel är
              högt. Flera undersökningar under de senaste åren visar att runt
              80 % av konsumenterna hyser stor tillit till råvarorna från de
              svenska gårdarna.
            </seg>
            <seg n="b900f1d6">
              Vi har en sträng djurskyddslag och en skarp livsmedelslagstiftning.
              Ändå finns det en del att göra. Behovet av en bättre, effektivare
              och mer likriktad tillsyn inom djurskydds- respektive livsmedelsområdet
              har uppmärksammats i olika utredningar och sammanhang under de
              senaste åren. Man har till exempel pekat på behovet för kommuner
              att kunna samverka i tillsynsarbetet och på sanktionsmöjligheter
              för att kommunerna ska bli bättre på att rapportera om tillsynen.
            </seg>
            <seg n="62ff6138">
              I och med dagens betänkande, Förbättrad djurskydds- och livsmedelstillsyn
              , som nu ska debatteras, tar vi ytterligare ett steg framåt i
              förstärkningen av djurens hälsa, och därmed i slutändan även en
              förstärkning av vårt eget hälsotillstånd.
            </seg>
            <seg n="0622816d">
              Som konsument har man rätt att förvänta sig säkra livsmedel oavsett
              var i landet man bor, och djuren ska ha samma starka skydd oavsett
              i vilken kommun de finns. Det handlar om likvärdig tillsyn i hela
              landet.
            </seg>
            <seg n="c80d9198">
              Den lokala tillsynen förstärks bland annat genom att man betonar
              Livsmedelsverkets och Djurskyddsmyndighetens ansvar för en stark
              lokal djurskydds- och livsmedelstillsyn. Myndigheterna ska stödja
              den kommunala tillsynen och bidra till en effektivisering av arbetet
              genom till exempel ökad rådgivning, utbildningsinsatser och vägledning.
              Det handlar mycket om samordning och planering av tillsynen.
            </seg>
            <seg n="64ff3970">
              Betänkandet redogör också för bestämmelser som underlättar samarbetet
              mellan kommunerna. Därtill ska kommuner som grovt åsidosätter
              sina skyldigheter kunna fråntas tillsynen. Regeringen kan då efter
              ansökan av Livsmedelsverket eller berörd länsstyrelse besluta
              att tillsynsverksamheten överförs till endera myndigheten.
            </seg>
          </u>
          <note n="4945183b">
            I betänkandet behandlas fem följdmotioner samt 125 motionsyrkanden
            från allmänna motionstiden 2002, 2003 och 2004 om livsmedelskontroll
            och 90 motionsyrkanden om djurskydd från 2004.
          </note>
          <u who="ann-kristine_johansson_2b3cc4" xml:id="i-9ae9f1489fdf5ffe-0" n="c4f70534" prev="i-a801e9b0509bb9a0-0">
            <seg n="e4f6c52d">
              Totalt finns det 60 reservationer och ett särskilt yttrande.
              Detta visar att frågorna är högaktuella och att det finns olika
              förslag på hur förbättringarna kan ske.
            </seg>
            <seg n="ea2bf030">
              Fru talman! Det räcker inte enbart med en tuff svensk livsmedelskontroll.
              Djurskydd, växtskydd, djurhälsa och livsmedelssäkerhet måste fungera
              även i vår omvärld. Här kan vi bidra med våra erfarenheter och
              vår kunskap till EU:s integrerade strategi för livsmedel.
            </seg>
            <seg n="5935c5ec">
              Fru talman! Det här är en del av innehållet i det betänkande
              som nu ska debatteras. Framför mig ser jag engagerade riksdagskolleger
              som ska ge sig in i den här debatten med liv och lust.
            </seg>
          </u>
          <note type="speaker" n="1aa1cb00">
            Anf. 57 CECILIA WIDEGREN (m):
          </note>
          <u who="cecilia_widegren_cd267f_w" xml:id="i-ca72b0fed5645294-0" n="4d23070e" next="i-7c9f6b800307b346-0">
            <seg n="93158787">
              Fru talman! Ann-Kristines beskrivning förpliktigar med liv och
              lust.
            </seg>
            <seg n="de05e840">
              Det är ett viktigt betänkande, precis som Ann-Kristine har beskrivit,
              för vår hälsa och för vår välfärd. Vi vet att ministern kommer
              hit i dag. Hon sitter väl fortfarande och äter frukost och är
              något sen, men vi ser fram emot det samtalet. För min del har
              jag att representera 22 andra moderater som också har olika typer
              av motioner i detta betänkande. Det är nästan halva den moderata
              gruppen i riksdagen, så det är klart att ämnet berör.
            </seg>
            <seg n="0391263f">
              Fru talman! Det är angeläget att djurskyddet och livsmedelstillsynen
              i framtiden håller en hög och likvärdig kvalitet i hela landet.
              Konsumenterna ska ha rätt att förvänta sig säkra livsmedel oberoende
              av var i landet man bor. Djuren ska kunna ha samma starka skydd
              oavsett i vilken kommun man lever och verkar. Det ska vara slut
              med livsmedelssnusk och dåligt djurskydd för framtiden. Vi moderater
              menar att det är den lokala tillsynen som därmed generellt måste
              stärkas för att klara av att få bort oegentligheterna. Det är
              nödvändigt att denna tillsyn blir lika över hela landet.
            </seg>
            <seg n="d475ebb7">
              Fru talman! Det grundläggande arbetet för en god livsmedelshygien
              och en bra djurhälsa utförs av enskilda bönder och våra livsmedelsföretag,
              i människornas vardag. Företag och individer gör detta inte av
              tvång utan som en del av sitt arbete där frihet och ansvar är
              oseparerbara delar. Statens roll är att skydda allmänheten från
              risker och djur från vanvård. Tippar denna balans över och den
              offentliga kontrollen blir av sådan omfattning att man inte känner
              det här engagemanget och den här lusten riskerar effekten att
              bli, tror jag, ett minskat engagemang både för livsmedel och för
              våra djur. Därför är det viktigt att frihet och ansvar får en
              stor bit i detta.
            </seg>
            <seg n="f13c0ced">
              Vi moderater känner därför en stor oro när man instiftar nya
              myndigheter som tar sig rättigheter som kanske är något större
              än vad som var tänkt. Vi tänker inte minst på den nya djurskyddsmyndigheten,
              som vill visa sin styrka och hellre skapar konfrontation med näringen
              än skapar ett samtal. Detta gynnar varken livsmedlen eller djurens
              välfärd.
            </seg>
            <seg n="5d79c394">
              Fru talman! Svensk livsmedelsproduktion sker inte heller isolerat
              utan i ett internationellt sammanhang. Vi måste se på helheten.
              Svenska administrativa regler medför kostnadsnackdelar gentemot
              andra länders producenter. Det är viktigt att ha med sig lönsamhetsaspekterna
              också i dessa frågor. Här har vi i Sverige och den socialdemokratiska
              regeringen fortfarande en hemläxa att göra för att klara av de
              produktionsnackdelar som finns i Sverige. Vi ska ha en fortsatt
              god svensk djurhållning och livsmedelstillsyn i framtiden, men
              låt oss se till att inte svensk produktion försvinner ut ur landet
              därför att den blir så dyr i förhållande till konkurrentländerna!
              Gör er hemläxa, regeringen!
            </seg>
            <seg n="ab49d7fa">
              Fru talman! Att människor ska kunna leva, bo och verka i hela
              landet är viktigt för oss moderater. Ett grundläggande krav är
              då självklart likabehandling av alla medborgare och företag oavsett
              var i landet man bor och befinner sig. Det får inte bli utökad
              byråkrati som går utöver det samförstånd om frihet och ansvar
              som det är viktigt att det råder.
            </seg>
            <seg n="8fece6b7">
              Tillsynen ska ligga främst hos kommunerna. Det är de som har
              mest kunskap och som känner till de lokala förhållandena. Vi välkomnar
              den öppenhet kring samverkan som denna proposition medger för
              kommunerna i framtiden, men vi delar också något av näringens
              oro över att den socialdemokratiska regeringen ger så oerhört
              starka tyglar till de centrala maktmedlen. Här är det viktigt
              att fokusera på att de centrala maktmedlen ska pyssla med stöd
              och support och inte strama åt för den enskilde näringslivsföreträdaren
              eller det enskilda livsmedelsföretaget.
            </seg>
            <seg n="663d37c2">
              Den socialdemokratiska regeringens proposition bygger på en skrivelse
              från riksrevisorerna där man ganska tydligt gick in på djurtillsynsområdet
              och pekade på ett antal brister. Jag vill kopplat till detta poängtera
              hur vi i framtiden bör finansiera oss på det här området. Vi moderater
              kräver en princip vad gäller statens maktutövning där denna bekostas
              av allmänna medel. Däremot är det rimligt att kontroller som föranleds
              av brister betalas av den som är felande, men vi måste börja separera
              principerna.
            </seg>
            <seg n="7b94c9e3">
              Det är viktigt att tillsynsverksamheten fungerar och är kostnadseffektiv
              och likvärdig över hela landet. Vi stöder i princip huvuddragen
              i propositionen under förutsättning att de endast är temporära
              och att man gör en checkpoint ett par tre år framåt i tiden och
              stämmer av om de verkligen har uppfyllts enligt de mål vi vill
              ska uppnås.
            </seg>
            <seg n="8ce0d7f8">
              Fru talman! Som jag sade när det gällde finansieringen är det
              viktigt att myndighetsutövning i princip betalas av skattemedel.
              Vi anser att detta är principiellt viktigt för att tydliggöra
              statens roll i förhållande till dem som är utövare, likväl som
              det är viktigt att de som felar också får betala för de kostnader
              som detta medför. Vi föreslår därför att just förnyade inspektioner
              till följd av avvikelser från regelverket ska avgiftsbeläggas.
              Inspektioner som inte föranleds av anmärkningar bör inte avgiftsbeläggas
              eftersom det innebär att man straffar ett kollektiv, i det här
              fallet de som sköter sig bäst. Det är inte rimligt.
            </seg>
            <seg n="16dc05ea">
              Vi delar heller inte regeringens uppfattning att avgifterna bör
              ökas. Man vältrar då över kostnaden på producenter och därmed
              också på konsumenterna. Vi vill i stället att de betalas via skattsedeln.
              Staten bör följa upp denna finansieringsprincip, och kommunerna
              bör kompenseras ekonomiskt för de utökade kostnader som detta
              innebär.
            </seg>
            <seg n="ebac4ddc">
              Riksrevisorerna var oerhört tydliga på de här områdena. Inte
              minst menade man att detta också måste stå i proportion till den
              verksamhet som kommunerna har. Avgiftssystemet betalar i vissa
              fall kommunernas övriga verksamhet. Det har blivit någon form
              av extra kommunal utdebitering för vissa grupper. Detta anser
              vi inte är rimligt.
            </seg>
            <seg n="b26f9dd3">
              Fru talman! Låt mig komma till några andra punkter som berörs
              i detta ganska stora och breda betänkande. Jag vill inte minst
              nämna ett antal punkter där vi har reserverat oss tillsammans
              med de andra borgerliga partierna. Låt mig ta en av de punkterna.
              Det gäller hot mot en del av de lagliga näringsidkare som vi har
              i landet.
            </seg>
            <seg n="4ee0f4fd">
              Allianspartierna anser inte att det är acceptabelt att vi har
              ett samhälle där enskilda människor attackeras och utsätts för
              sabotage när de bedriver fullt laglig näringsverksamhet. Ett hot
              mot dessa människor är inte rimligt. Det är förvånande att utskottet
              inte kom fram till ett tydligt gemensamt ställningstagande i de
              här frågorna.
            </seg>
            <seg n="75631fd2">
              När människor föder upp djur i Sverige kan vi med lagar, regler
              och kontroller ha vetskap om hur djurhållningen och produktionen
              går till. Om vi inte föder upp djuren i vårt land blir vi beroende
              av import, och vi kommer då inte heller på något sätt att kunna
              påverka de regler och kontroller som finns. Därför är det ganska
              fasansfullt att regeringen nu tillsammans med sina stödpartier
              har gjort upp om att en helt laglig näring i Sverige mer eller
              mindre ska få ett näringsförbud, indirekt, nämligen svensk pälsindustri.
              Den ska bort till vilket pris som helst, om man lyssnar till regeringens
              budgetförhandlare.
            </seg>
            <seg n="57b14e87">
              Det handlar om flera tusen arbetstillfällen, och detta i en vardag
              där 1,4 miljoner människor i dag inte har gått till ett ordinarie
              arbete. Det är väldigt många människor i dag som saknar jobb.
              Ännu fler ska sakna jobb i framtiden, anser de här tre partierna.
              De anser ju inte att vi ska ha den här bra näringen i Sverige.
            </seg>
            <seg n="2a1306bf">
              Regeringens utredare har kommit fram till att skulle vi avveckla
              den här näringen på fem år skulle det kosta bortåt 1 miljard.
              Nu anser stödpartierna att det ska gå fortare, på två år. Vad
              är det då tänkt att kostnaden ska bli? Är det inte bättre att
              använda den miljarden till att se till att få en bättre djurtillsyn
              och en bättre livsmedelstillsyn i Sverige?
            </seg>
            <seg n="e240fdfc">
              I det här fallet skulle vi också få färre som sökte jobb i framtiden.
              Det kanske var det som var målet att vi just skulle ha färre som
              sökte jobb i framtiden och fler i ordinarie jobb.
            </seg>
            <seg n="29e1f622">
              Fru talman! Låt mig avsluta med att yrka bifall till två reservationer,
              nr 5 och nr 51. Vi får i eftermiddag gehör här i kammaren, får
              vi hoppas, för att regeringen ska arbeta mer kraftfullt mot de
              salmonellasmittade köttberedningar som vi eventuellt får utifrån.
              Vi tar också ett tydligt grepp mot dem som har djurförbud och
              får ett rejält stopp för dem i framtiden.
            </seg>
          </u>
          <note n="2863828a">
            Anf. 58 ANITA BRODÉN (fp):
          </note>
          <u who="cecilia_widegren_cd267f_w" xml:id="i-7c9f6b800307b346-0" n="4d23070e" prev="i-ca72b0fed5645294-0">
            <seg n="03b7a372">
              Fru talman! Jag vill börja med att välkomna jordbruksministern,
              som också finns med oss. Det uppskattar vi väldigt mycket.
            </seg>
            <seg n="968a96a9">
              Jag tror inte att det finns någon som inte anser att vi ska ha
              ett gott djurskydd och säkra livsmedel. Folkpartiet har under
              många år drivit de här frågorna, både nationellt och internationellt.
              Målsättningen för våra ansträngningar har hela tiden varit att
              vi vill ha en gemensam europeisk djurskydds- och livsmedelskontroll.
              Vi är därför väldigt positiva till att Efsa, den europeiska livsmedelsmyndigheten,
              bildats. Men vi anser att den myndigheten inte fått det fulla
              ansvar vad avser kontroll och sanktioner som den borde. Detta
              vädjar vi till den svenska regeringen att påtala.
            </seg>
            <seg n="6acebd7e">
              Den svenska regeringen bör också upprepa kraven på att ta bort
              EU:s transportbidrag. Det skulle avsevärt minska de långa, ohyggliga
              transporttiderna.
            </seg>
            <seg n="b4a5c446">
              Jag vill också ställa en direkt fråga till jordbruksministern.
              Känner jordbruksministern till om det sker kontroll av att medlemsländerna
              följer djurskydds- och transportdirektivet innan bidrag utbetalas?
            </seg>
            <seg n="e5d0007e">
              Sverige har ett enormt ansvar. Vi har ett ansvar också inom WTO
              och FAO att driva livsmedelssäkerhetsfrågor. De mest akuta frågorna
              torde handla om rent vatten och tillgång till mat.
            </seg>
            <seg n="f3734ef1">
              Vi har fortfarande i Sverige år 2005 problem med både matförgiftningar
              och att alltfler bakteriestammar blir resistenta mot all antibiotika.
              Det är givetvis helt oacceptabelt.
            </seg>
            <seg n="7f623084">
              Det är också helt oacceptabelt att köttberedningar inte ursprungsmärks
              eller omfattas av salmonellakontroll. Att det nu förekommer ett
              köttfusk på grund av detta kryphål i lagen är djupt otillfredsställande.
              Jag undrar också hur jordbruksministern hanterar denna frågeställning.
            </seg>
            <seg n="43573351">
              Folkpartiet har motionerat och interpellerat om samverkan mellan
              kommuner, tillsynsplaner, allsidig spegling av veterinärorganisationen,
              behov av en djursjukdomsdatabas, utbildning av djurskyddsinspektörer
              och förbättrade rutiner vad gäller information och rapportering.
              Dessa förslag återkommer nu i propositionen, vilket vi välkomnar.
              Samtidigt känner vi att vi är frustrerade över att somligt drar
              ut på tiden.
            </seg>
            <seg n="7b6bf710">
              Folkpartiet delar regeringens bedömning att det finns behov av
              att ordentligt tydliggöra de centrala myndigheternas roll. Det
              är givetvis oerhört allvarligt när ansvarsfördelningen mellan
              myndigheter inte är kristallklar. Detta blev väldigt tydligt sommaren
              2004, när vi fick uppleva legionellaepidemin. Att ansvariga vid
              en myndighet då uttalade sig i medierna och sade att de känner
              sig lätt förvirrade på myndigheten om vem som har ansvaret ökar
              givetvis inte förtroendet för organisationen.
            </seg>
            <seg n="65e003c3">
              Som ett led i att förtydliga de här rollerna och uppgifterna
              anser Folkpartiet att Livsmedelsverket ska ha hela det övergripande
              ansvaret för säker mat, från jord till bord, vilket innebär att
              vi anser att exempelvis kontrollen av djurfoder ska föras över
              från Jordbruksverket till Livsmedelsverket.
            </seg>
            <seg n="b8df46d5">
              Folkpartiet anser för övrigt att Livsmedelsverket och Djurskyddsmyndigheten
              ska ha det övergripande tillsynsansvaret, men att själva kontrollen
              ska kunna utföras av kommuner och länsstyrelse. Vi är mycket positiva
              till samverkan mellan kommunerna och att det nu äntligen blir
              möjligt fullt ut.
            </seg>
            <seg n="dfad93e8">
              Det kan ändå finnas fall där kommuner trots samverkansmöjligheter
              anser att man inte klarar av eller önskar ha tillsynsansvaret.
              Man ska då kunna befrias från detta ansvar på ett enkelt sätt.
              Det bör därför tydliggöras i skrivningen att andra särskilda skäl
              kan inbegripa också detta.
            </seg>
            <seg n="d3308d80">
              Vad gäller tillsynsavgifter pågår för närvarande en utredning.
              Den skulle presenteras den 1 april, men enligt de uppgifter jag
              har fått kommer den att presenteras först den 1 juli. Eftersom
              finansieringsfrågan hänger samman med dagens ärende tycker jag
              att det är angeläget att ta tillfället i akt och presentera Folkpartiets
              principiella ståndpunkter.
            </seg>
            <seg n="a9861455">
              Vi anser att grundtillsynen ska vara lika för samma typ av företag.
              När kraven visar sig uppfyllda vid inspektionen ska det leda till
              färre inspektioner och därmed också lägre avgifter. Vid anmärkningar
              som föranleder återbesök ska företagaren däremot stå för hela
              kostnaden av den extra kontrollen.
            </seg>
            <seg n="798f8960">
              I en butik i min närhet berättar ägaren att på ett bräde höjdes
              tillsynsavgiften från 1 500 kr till 6 500 kr. Det hade varit helt
              i sin ordning, säger han till mig, om han ändå hade fått besked
              om vad avgiftshöjningen berodde på och om han också hade fått
              känna att han hade fått ut någonting av merkostnaden.
            </seg>
            <seg n="fa4eccc3">
              Vad gäller slakt tycker vi att det ska vara konkurrensneutralt
              genom att man inför en fast avgift per kilo. Som det nu ser ut
              drabbas de mellanstora slakterierna, vilket vi inte kan acceptera.
              Behovet av dessa slakterier är stort, eftersom de skulle kunna
              minska de långa djurtransporterna. Men de skulle också förbättra
              landsbygdsutvecklingen.
            </seg>
            <seg n="957eb215">
              Sammanfattningsvis handlar det alltså om att avgifterna ska vara
              konkurrensneutrala, att det ska löna sig ekonomiskt att sköta
              sitt djurskydd och garantera säkra livsmedel samt att man som
              företagare ska veta vad man betalar för och även känna att man
              får någonting tillbaka.
            </seg>
            <seg n="28e408e8">
              Fru talman! Folkpartiet anser att det är viktigt att lyfta fram
              konsumentperspektivet. En viktig aspekt är öppenhet och lätt tillgänglig
              information. Vi har tidigare föreslagit det så kallade Smile -märket
              och hoppas att regeringen nu agerar så att vi snart kan få den
              märkningen över hela landet. Men det bör påpekas att det ska vara
              gemensamma kriterier och en likvärdig bedömning, och företag som
              har fått en negativ märkning ska få en chans till ny inspektion
              inom trefem arbetsdagar.
            </seg>
            <seg n="9fc97115">
              Även om många konsumenter vid sina inköp tvingas se till priset
              på varan är det för många konsumenter av stor betydelse att veta
              varifrån biffen eller tomaten kommer. Alltfler konsumenter väger
              in både miljömässiga och etiska bedömningar i sina val av varor.
              Märkningsdirektivet säger enbart att en vara måste ursprungsmärkas
              om det kan vilseleda konsumenterna om det utelämnas. Det kan inte
              vara tillräckligt.
            </seg>
            <seg n="8f895853">
              Min sista fråga till jordbruks- tillika konsumentministern är
              därför: Hur långt har man kommit inom EU med översynen av märkningsreglerna,
              och hur kan ministern påverka detta arbete?
            </seg>
            <seg n="5f883dce">
              Jag står bakom samtliga folkpartireservationer, men för tids
              vinnande yrkar jag bifall endast till reservationerna 5 och 51.
            </seg>
          </u>
          <note type="speaker" n="3b4411a8">
            Anf. 59 SVEN GUNNAR PERSSON (kd):
          </note>
          <u who="sven_gunnar_persson_900de7_w" xml:id="i-b84ff60148777fa9-0" n="5580d3f9">
            <seg n="316b5696">
              Fru talman! Jag vill inleda med att instämma i det Cecilia Widegren
              anförde om regeringens hantering av pälsdjursnäringen.
            </seg>
            <seg n="77dd39da">
              Fru talman! Den svenska lagstiftningen när det gäller djurskydd
              och livsmedelskontroll är i många avseenden bra och tjänar inte
              sällan som förebild för andra länder. Även om kraven är höga och
              de tillsammans med andra specifikt svenska bestämmelser, skatter
              och avgifter kan upplevas som konkurrenssnedvridande finns det
              en stark uppslutning kring just djuromsorgen och livsmedelssäkerheten.
              För dem som är verksamma inom de näringar som berörs är ju ambitionerna,
              inte minst när det gäller djuromsorgen, en garant för kvalitet
              i de varor och tjänster som produceras.
            </seg>
            <seg n="364da117">
              I riksdagen och senast från Riksrevisionen har det påpekats att
              uppföljning och kontroll av lagstiftningens höga ambitioner har
              brister och att ekonomiska resurser och annat stöd till dem som
              ska följa upp lagstiftningen ofta varit otillräckliga. Detta har
              lett till ojämn kvalitet i tillsynen samt orättvisor och snedvridna
              konkurrensvillkor för dem som i sin vardag har att följa lagstiftningen.
              Många småföretagare inom djurhållning och livsmedelsproduktion,
              för vilka tillsynsavgifterna till flera olika nivåer av myndigheter
              ofta upplevs som betungande, får inte det stöd och den hjälp som
              motsvarar de mer regelbundet inkommande fakturornas summeringar.
              Det är fakturor som kommer med betydligt större regelbundenhet
              än de som ska utföra tillsynen.
            </seg>
            <seg n="43e6856f">
              Kristdemokraterna välkomnar därför, fru talman, stora delar av
              den proposition som behandlas i det betänkande vi nu debatterar.
              Flera av förslagen motsvarar de krav som vi har drivit här i riksdagen.
              Det gäller inte minst kommunernas möjligheter att samverka kring
              tillsynen, inrättandet av samrådsgrupper, centrala myndigheters
              skyldighet att ge stöd till dem som arbetar med tillsyn på fältet
              samt utökade möjligheter för dessa myndigheter till förelägganden
              och att fatta beslut om att ta över om bristerna i tillsynsarbetet
              inte rättas till.
            </seg>
            <seg n="6ef75c1f">
              Det som oroar oss, fru talman, är risken för att de centrala
              myndigheternas styrning och krav på återrapportering ska bli alltför
              detaljerad, vilket leder till ökad byråkrati och arbetsbelastning
              för den kommunala nivån. Det finns också en risk, inte minst kanske
              till följd av en ökad byråkratisering, att resurserna på den lokala
              nivån inte räcker till. Kristdemokraterna menar att finansieringsprincipen
              måste gälla och tillräckliga resurser följa i spåren av utökade
              uppgifter. Dessa synpunkter utvecklas i den motion vi väckt till
              följd av propositionen och i reservationer fogade till betänkandet.
            </seg>
            <seg n="1b37d3fc">
              Vi menar också att regeringen måste öka ansträngningarna inom
              EU för att få till stånd mer likvärdiga villkor för lagstiftning
              och tillsyn så att svenska djurhållare och livsmedelsproducenter
              inte drabbas av konkurrensnackdelar till följd av de höga ambitioner
              som de har i sin produktion. Här pågår enligt betänkandet ett
              arbete på olika nivåer som vi menar ska ske i högsta möjliga takt.
              Vi ser fram emot resultatet.
            </seg>
            <seg n="b3bb18fb">
              Fru talman! Betänkandet behandlar också en rad motionsförslag
              från åren 2002 till 2004. Här finns naturligtvis många guldkorn
              att knacka fram ur de reservationer som blivit följden av utskottets
              snöda behandling. Jag nöjer mig med att lyfta fram ett par områden.
              Jag står bakom samtliga reservationer som bär Kristdemokraternas
              signum men begränsar mig till att yrka bifall till reservation
              nr 5 och reservation nr 51. Reservation nr 5 gäller införande
              av ett djurförbudsregister, och reservation nr 51 gäller kraftfullast
              möjliga insatser för att skärpa kampen mot att salmonellasmittat
              kött letar sig in över våra gränser. Bägge dessa reservationer
              ska, om omröstningarna fungerar bättre än under morgonkulan, vinna
              kammarens majoritet.
            </seg>
            <seg n="d4bc7af7">
              Jag har vid tidigare tillfällen, fru talman, debatterat ursprungsmärkning
              och salmonellakontroll med jordbruksministern här i kammaren,
              och jag vill ta upp den tråden på nytt. Betänkandet innehåller
              ett ganska omfattande resonemang om detta. Jag betvivlar inte
              de ambitioner som texterna beskriver, men problemen med importerat
              salmonellasmittat kött är omfattande. Därför krävs snabba och
              kraftfulla tag till skydd för svenska konsumenter. Utskottsmajoriteten
              radar upp olika hinder. Är det inte EG-rättens begränsningar till
              stickprovskontroller är det märkningsdirektivet och WTO-åtaganden
              som lägger hinder i vägen. Bland annat står det: Ur ett WTO-perspektiv
              kan Sverige inte heller införa regler som enbart gäller importerade
              livsmedel, utan samma krav på obligatorisk märkning av ursprung
              måste i så fall gälla även svenskt fågelkött. Jag tror inte några
              svenska producenter har något emot detta. Jag vill därför fråga
              jordbruksministern: Vad är det som hindrar henne från att införa
              krav på en sådan märkning?
            </seg>
            <seg n="4861f8d5">
              Det stora problemet är dock det behandlade kycklingkött som går
              under beteckningen köttberedningar. I betänkandet talas om att
              regeringen arbetar för att även dessa i fortsättningen ska omfattas
              av salmonellafrihetens regleringsmöjligheter. Inom EU-systemet
              pågår tydligen ett arbete när det gäller utveckling av testmetoder
              och regleringar som ska vara färdigt framåt år 2010 eller så.
              Det är lång tid. Det antyds också att det kan finnas en möjlighet
              att importörer ges tillåtelse att prova samtliga partier från
              andra EU-länder om man inte kan komma till skott med kontroll
              av köttberedningar på annat sätt. Varför inte slå till med denna
              möjlighet direkt, ministern? Hur blir det med kontrollen av motsvarande
              partier från länder utanför EU? När finns de nya och starkare
              möjligheterna att spärra ute smittat kött på plats, ministern?
              När kommer regler som gör det möjligt att kräva ursprungsmärkning
              av allt kött, ministern? Våra magar väntar på svar.
            </seg>
          </u>
          <note type="speaker" n="2d5ef663">
            Anf. 60 SVEN-ERIK SJÖSTRAND (v):
          </note>
          <u who="sven-erik_sjostrand_fd7e45" xml:id="i-e14eb91b772efe76-0" n="dae4694b" next="i-d0fa4aa5083d2ff4-0">
            <seg n="40183984">
              Fru talman! Att stärka den lokala djurskydds- och livsmedelstillsynen
              är en viktig politisk uppgift speciellt då det finns brister.
              Som konsumenter ska vi känna oss trygga med den mat vi köper och
              tillagar. Jag tror också att många av oss vill veta att det kött
              vi använder och äter har kommit från friska djur, fria från hormoner
              och antibiotika.
            </seg>
            <seg n="6483ecd8">
              Det har gjorts ett flertal utredningar och granskningar under
              senare år om livsmedels- och djurskyddstillsynen. Det har i dessa
              undersökningar konstaterats att den kommunala tillsynens kvaliteter,
              liksom dess omfattning, varierar mycket i landet. Det har visat
              sig att tillsynen i många fall uppvisar brister. Ibland har det
              också framförts kritik mot hur de centrala myndigheterna leder
              och samordnar tillsynen.
            </seg>
            <seg n="c1a12d5d">
              Hur kan man då lösa bristerna i den operativa tillsynen? I en
              departementsskrivelse som föregick den proposition vi diskuterar
              nämns tre förslag. En lösning är att staten tar ansvar för alla
              delar av livsmedels- och djurskyddstillsynen. En annan lösning
              är att behålla men förstärka och effektivisera den kommunala tillsynen,
              och en tredje väg är att kommunerna behåller huvudansvaret för
              den lokala tillsynen men att länsstyrelserna och de centrala myndigheterna
              får till uppgift att utöva tillsyn över särskilda tillsynsobjekt.
            </seg>
            <seg n="556e1661">
              Jag vill nog ändå säga att vi i propositionen har fått en blandlösning
              där utgångspunkten har varit den nuvarande tillsynsorganisationen.
              Men sedan kommer den lokala tillsynen att förstärkas genom ökad
              möjlighet till kommunal samverkan, en bättre samordning och planering
              av tillsynen. Ambitionen är ju också att tillsynen ska bli effektivare
              och mer likvärdig i hela landet. Det kommer att öka konsumenternas
              förtroende och ge rättvisare villkor för företagen.
            </seg>
            <seg n="ed3951d1">
              En viktig uppgift för centrala myndigheter är att ge stöd till
              kommunerna. Det gäller att underlätta arbetet för de lokala inspektörerna.
              Detta kommer Livsmedelsverket att göra bland annat med hjälp av
              en kommunwebb.
            </seg>
            <seg n="68d525a2">
              Djurskyddsmyndigheten föreslås få rätt att utföra normerande
              inspektioner för att på det sättet kunna styra och vägleda de
              myndigheter som utövar operativ tillsyn. Livsmedelsverket har
              redan denna möjlighet.
            </seg>
            <seg n="aa7f8e82">
              Informationen och tillgängligheten ska öka hos de centrala myndigheternas
              personal. Åtgärder som har efterfrågats från de lokala och regionala
              myndigheterna är utökade utbildningsinsatser, förbättrad rådgivning
              och vägledning. Det är verkligen min förhoppning att det blir
              åtgärder som både Livsmedelsverket och Djurskyddsmyndigheten prioriterar.
            </seg>
            <seg n="cbc62720">
              Kommunal samverkan är också mycket viktig. Speciellt betydelsefull
              kan samverkan vara i mindre kommuner. Ett utökat samarbete minskar
              sårbarheten i den enskilda kommunen och kan samtidigt ge de lokala
              inspektörerna samma möjlighet att specialisera sig som kolleger
              i större kommuner. Om det sedan finns brister i den lokala tillsynen
              föreslås Livsmedelsverket, eller när det gäller djurskyddstillsynen
              länsstyrelserna, kunna förelägga en kommun att rätta till bristerna.
            </seg>
            <seg n="a0653e78">
              Det kommer också att finnas verktyg om en kommun grovt eller
              under en längre tid har åsidosatt sina tillsynsskyldigheter. Då
              ska regeringen på ansökan av Livsmedelsverket eller länsstyrelse
              ha möjlighet att besluta att tillsynen över viss verksamhet som
              kommunen annars har ska flyttas över till Livsmedelsverket respektive
              länsstyrelsen.
            </seg>
            <seg n="65aa9c0f">
              I utskottsbetänkandet säger vi att en sådan här tvångsöverflyttning
              av tillsynsansvaret endast bör komma i fråga som en sista utväg
              vid mycket allvarliga eller långvariga brister i den kommunala
              tillsynen. Jag tror att det är ett viktigare verktyg, för det
              kommer säkert att ha en preventiv roll.
            </seg>
            <seg n="8107cfec">
              Ganska ofta pratar vi om öppenhet och likvärdig kvalitet i hela
              landet. I detta sammanhang kan vi också prata om rättvisa, och
              då menar jag att konsumenterna har rätt att förvänta sig säkra
              livsmedel oberoende var i landet de bor och att djur ska ha samma
              starka skydd oavsett i vilken kommun de finns.
            </seg>
            <seg n="56535e1c">
              Herr talman! Vi är världsledande i djurskyddet även om det fortfarande
              finns brister. Om riksdagen ställer sig bakom propositionen om
              förbättrad djurskydds- och livsmedelstillsyn kommer både Livsmedelsverkets
              och Djurskyddsmyndighetens roll att stärkas. Men de som vinner
              mest på dessa förslag är nog de enskilda konsumenterna, eftersom
              de får en förbättrad kontroll. Vi måste kunna förlita oss på kontrollen
              annars är lagstiftningen inte mycket värd.
            </seg>
            <seg n="33a36fc7">
              Miljö- och jordbruksutskottet är ett flitigt utskott med intresserade
              ledamöter, och det blir många motioner, varav några hundra har
              behandlats i detta ärende. Livsmedelsmärkning, konsumtion av kött,
              bekämpningsmedelsrester i livsmedel, dioxin i fisk och salmonella
              är frågor som är centrala för människors välbefinnande.
            </seg>
            <seg n="d8d479da">
              När det gäller salmonella kan jag inte riktigt se de brister
              som alliansen och Miljöpartiet ser. Min uppfattning är att regeringen
              och även centralt ansvariga myndigheter prioriterar frågan om
              salmonellafri import. Att det sedan är trögt i arbetet med denna
              fråga i EU tycker jag inte att vi ska lasta ansvarig minister
              för, utan det är nog systemet som sådant. Men det blir säkert
              bättre när alliansen och Miljöpartiet lite senare i dag eventuellt
              får majoritet för reservation 51. Då kommer salmonellaproblemet
              att åtgärdas vid källan och med kraft.
            </seg>
            <seg n="da0e0184">
              För att få lite mer information i denna fråga hoppas jag att
              jordbruksministern berättar hur Sverige jobbar med frågan. Reservanterna
              kanske ändrar sig och börjar inse att regeringen också anser att
              salmonellafrågan är mycket viktig för Sverige.
            </seg>
            <seg n="b0935621">
              Även om jag inte är vegetarian har jag skrivit en motion om köttkonsumtion.
              Motiven till denna motion är många.
            </seg>
            <seg n="f572c30e">
              Sedan 1950 har världens totala produktion av kött femfaldigats,
              och det är inte i de fattiga länderna som vi ser ökningen. Att
              minska köttkonsumtionen i högkonsumerande länder är inte minst
              en fråga om internationell rättvisa att man inte överskrider sitt
              givna miljöutrymme på bekostnad av andras utrymme.
            </seg>
            <seg n="42620458">
              Här i Sverige går den största delen av våra vegetabilier till
              foder för djuruppfödning. Enligt en rapport från Naturvårdsverket
              går det åt 4,5 kilo vegetabilier för att producera 1 kilo fläskkött,
              och för 1 kilo nötkött krävs 9 kilo. Sambandet är likartat när
              det gäller vattenförbrukning. För att producera 1 kilo vegetabilier
              krävs det 4003 000 liter vatten, medan kycklingkött kräver 6 000
              liter och nötkött 15 000 liter eller mer. Stora delar av världens
              vattenbrist har att göra med en överanvändning inom livsmedelsproduktionen.
              Det krävs, som jag ser det, stora förändringar i livsmedelsproduktionen
              och vår livsstil.
            </seg>
            <seg n="f5e5fa55">
              Jag vill avsluta med att yrka bifall till reservation 56, som
              handlar om levande djur och varors fria rörlighet. Djurtransporter
              och djurvälfärd är inget som prioriteras av majoriteten inom EU,
              och jag tycker att detta är oacceptabelt.
            </seg>
            <seg n="e8da77d4">
              Jag står givetvis bakom alla våra reservationer men yrkar alltså
              bifall bara till reservation 56.
            </seg>
          </u>
          <note n="30f1c43a">
            Anf. 61 ANITA BRODÉN (fp) replik:
          </note>
          <u who="sven-erik_sjostrand_fd7e45" xml:id="i-d0fa4aa5083d2ff4-0" n="dae4694b" prev="i-e14eb91b772efe76-0">
            <seg n="7aafc1af">
              Herr talman! Det finns en del som det skulle vara intressant
              att få kommentera. Sven-Erik Sjöstrand sade något mycket intressant:
              Sverige är världsledande i djurskyddet, men det finns brister.
              Mig veterligt är brister till för att avhjälpas, inte att stjälpa.
              Jag har några principiella frågor till Sven-Erik Sjöstrand.
            </seg>
            <seg n="802a2dc5">
              Anser Sven-Erik att det är någon skillnad rent etiskt om man
              håller djur för kött- eller skinnproduktion, för tävlings- eller
              sällskapsuppfödning, under förutsättning att all uppfödning sker
              i enlighet med gällande djurskyddsbestämmelser?
            </seg>
            <seg n="2f1a57c9">
              En annan principiell fråga är om Sven-Erik anser att det är forskningen
              i samverkan med näringen som ska kunna utforma detaljerna när
              man har fått ramarna av politiker. Eller ska politiker också vara
              med om att utforma detaljerna för att få det riktigt goda djurskyddet?
            </seg>
            <seg n="b8d8fc00">
              Vad skulle det innebära, väldigt konkret, för minkarnas välbefinnande
              i stort om Sverige slutar att vara med på arenan och påverka?
              Är det en vits att öka djurskyddet i hela Europa, eller anser
              Sven-Erik Sjöstrand att det är en vits att bara stänga av i Sverige?
              Får minkarna det bättre eller sämre totalt?
            </seg>
          </u>
          <note type="speaker" n="d1243b6d">
            Anf. 62 SVEN-ERIK SJÖSTRAND (v) replik:
          </note>
          <u who="sven-erik_sjostrand_fd7e45" xml:id="i-e14eb91b772efe76-1" n="dae4694b" next="i-d0fa4aa5083d2ff4-1">
            <seg n="83b9b5cb">
              Herr talman! Det var väldigt många frågor som Anita Brodén hade.
              Jag hinner nog inte besvara alla, kanske inte ens i nästa replik.
            </seg>
            <seg n="a4e48314">
              Jag sade att Sverige är världsledande när det gäller djurskydd.
              Det tror jag. Det är inte många länder som har en nationell djurskyddsmyndighet
              jag tror att vi är det enda landet. Jag tror också att vi är ganska
              överens här i riksdagen om att vi vill hjälpa Djurskyddsmyndigheten
              att göra ett gott arbete.
            </seg>
            <seg n="df395395">
              Jag kan märka ute bland allmänheten att det är väldigt viktiga
              frågor. Det är inte bara ungdomarna utan också jättemånga av våra
              väljare i Sverige som tycker att det är angelägna frågor. Det
              är inte bara etiskt utan också ur ett konsumentperspektiv som
              vi vill ha en bra djurvälfärd.
            </seg>
            <seg n="4fe5da46">
              Du nämnde den principiella hållningen, Anita. Jag tror att så
              många som möjligt ska vara med i djurskyddsarbetet. Jag tror att
              om allmänheten är med och debatterar får vi en bättre lagstiftning.
              Det är viktigt att många är med och debatterar. Det är inte bara
              vi politiker som ska bestämma regelverk, utan det bör alla göra.
              Näringen och forskningen bör naturligtvis också vara med i det
              här.
            </seg>
            <seg n="2aaed2a7">
              Även om jag tog upp köttmotionen tycker jag att vi ska ha djur
              och att vi ska ha ett öppet landskap. Djuren spelar en viktig
              och avgörande roll i vårt samhälle. Då ska vi också sträva efter
              att de har det bra och att vi har en bra djurvälfärd.
            </seg>
            <seg n="f8b7093f">
              När det sedan gäller pälsdjursnäringen är det en jättefråga.
              Det har inte varit så många motioner om den, och jag tror egentligen
              att vi skulle ha en speciell debatt. Jag återkommer till det i
              nästa replik.
            </seg>
          </u>
          <note n="ac04d7d5">
            Anf. 63 ANITA BRODÉN (fp) replik:
          </note>
          <u who="sven-erik_sjostrand_fd7e45" xml:id="i-d0fa4aa5083d2ff4-1" n="dae4694b" prev="i-e14eb91b772efe76-1">
            <seg n="a296659e">
              Herr talman! Det är väldigt viktigt att veta var Vänsterpartiet
              står rent principiellt. Om ni anser, som Sven-Erik säger, att
              många ska vara med och debattera, anser ni då att det är viktigt
              att näringen tillsammans med forskningen är med och påverkar och
              förbättrar djurskyddet? Vi har en enmansutredare, Eva Eriksson,
              som har lagt fram ett förslag där det finns oerhört mycket saker
              att ta tag i. Det handlar om att angripa det stereotypa beteendet.
            </seg>
            <seg n="97524e81">
              Vi kan inte sitta här i riksdagen och besluta hur man ska göra
              för att detta ska gå till på ett klokt och förståndigt sätt. Det
              är forskarna som får ge möjligheter och råd utifrån forskningsläget.
            </seg>
            <seg n="f0372474">
              Jag vill ta upp något om det som Sven-Erik tog upp om produktion
              och konsumtion av nötkött. Man kan inte värna ett öppet landskap
              och en stor djurproduktion och samtidigt plädera för att minska
              konsumtionen, för detta hänger ihop. Det är viktigt att Sven-Erik
              Sjöstrand är tydlig om detta. Det är viktigt att vi får det öppna
              landskapet och också slår vakt om den biologiska mångfalden. Det
              är bara betande mular som kan klara av det.
            </seg>
          </u>
          <note type="speaker" n="3d3f12c4">
            Anf. 64 SVEN-ERIK SJÖSTRAND (v) replik:
          </note>
          <u who="sven-erik_sjostrand_fd7e45" xml:id="i-4bb435ac1bafa754-0" n="dae4694b">
            <seg n="78e096b2">
              Herr talman! Jag tror att jag och Anita Brodén är överens åtminstone
              om vissa saker.
            </seg>
            <seg n="05154e7b">
              Naturligtvis ska man alltid välkomna forskningen. När jag tittar
              lite närmare på pälsdjursnäringen tycker jag inte att de som är
              uppfödare har verkat särskilt intresserade av att investera i
              forskning. Det har förekommit ganska lite forskning om hur man
              till exempel förbättrar förhållandena för minknäringen.
            </seg>
            <seg n="c08424df">
              Vi vet att minkar har stereotypa beteenden, att minkarna under
              långa tider är ensamma. Vi kan ta upp detta med matningen och
              att de har väldigt små burar. Jag tycker att man måste göra jättemycket
              där. Vi måste ha en skärpt djurskyddslagstiftning. Och jag frågar
              mig ibland om detta med minkpälsar är så väldigt nödvändigt egentligen.
              Vissa damer här tycker kanske att man ska ha minkpäls, men det
              är inte precis världens viktigaste sak för mig. Minkens välbefinnande
              är viktigare och att vi kanske kan undvika uppfödning av minkar.
            </seg>
            <seg n="97fc6ef1">
              Det är möjligt, som Anita säger, att man flyttar problemen till
              andra länder. Det får vi se. Men jag tror att den här frågan kommer
              att diskuteras mycket mer längre fram.
            </seg>
            <seg n="8c6b4941">
              När det gäller djurhållning i allmänhet så tror jag att vi måste
              titta på hur mycket resurser vi använder. Vill vi ha ett resursbevarande
              samhälle? Man säger att vi har ökat köttkonsumtionen fem gånger
              sedan 1950. Kan vi öka den ytterligare fem gånger? Jag tror inte
              det. Vi måste också se på fördelningen. De fattiga människorna
              kanske behöver mer animaliskt protein. Vi själva kan kanske äta
              mer fisk och grönsaker. Det tror jag är ganska bra.
            </seg>
          </u>
          <note type="speaker" n="c2137943">
            Anf. 65 CECILIA WIDEGREN (m) replik:
          </note>
          <u who="cecilia_widegren_cd267f_w" xml:id="i-a01af8fa1365e407-0" n="4d23070e">
            <seg n="dc01f114">
              Herr talman! Man blir lite beklämd, Sven-Erik. Ska ni i Vänsterpartiet
              bestämma vad vi ska ha på oss för kläder? Och det är klart att
              människan kanske kunde vara gräsätare, men så är ju inte fallet,
              Sven-Erik, även om du kanske förordar det.
            </seg>
            <seg n="8a867c15">
              Jag tänkte anknyta till vad som har sagts om goda livsmedel och
              gott djurskydd. Vi är överens om det målet. Det ska vara slut
              på livsmedelssnusk och taskig vanvård av djur och så vidare. Det
              är bra, men jag har en del frågor om vägen dit, om hur ni har
              tänkt i den här propositionen.
            </seg>
            <seg n="8bf2c8f3">
              Det är viktigt att tillsynsverksamheten är både kostnadseffektiv,
              likvärdig och ser likadan ut över hela landet att den sköts på
              ett bra sätt. Vi är överens om det.
            </seg>
            <seg n="838fdcda">
              Lika viktigt för att vi ska ha svenska produkter och svenska
              livsmedel i framtiden är att vi har en god konkurrenskraft i förhållande
              till de länder som vi konkurrerar med. Jag antar att vi är överens
              också om detta, att det ska råda en sund konkurrens. Annars blir
              vi beroende av import, och det torde inte heller Vänsterpartiet
              vara betjänt av.
            </seg>
            <seg n="8eae821a">
              Med anledning av att propositionen vidgar utrymmet för att nu
              också använda tillsynsavgifter till andra kostnader vill jag fråga:
              Känner du, Sven-Erik Sjöstrand, någon oro för att man snedvrider
              konkurrenskraften gentemot andra länder, för att nu titta på det
              här området? Känner du någon sådan oro? Det skulle kunna sluta
              med att vi inte har några svenska produkter och livsmedel i framtiden.
              Det skulle vara tråkigt också för en gräsätare.
            </seg>
            <seg n="ed77086e">
              Nästa fråga gäller den vårproposition som kommer i morgon, som
              Sven-Erik Sjöstrands kompisar har varit med och förhandlat fram.
              Stärker vi den svenska konkurrenskraften i vårpropositionen, med
              sänkta produktionskostnader och så vidare för den svenska livsmedelsnäringen
              och därmed också för vår djurtillsyn? Stärker vi konkurrenskraften
              i morgondagens vårproposition, Sven-Erik?
            </seg>
          </u>
          <note type="speaker" n="b97abd56">
            Anf. 66 SVEN-ERIK SJÖSTRAND (v) replik:
          </note>
          <u who="sven-erik_sjostrand_fd7e45" xml:id="i-4bb435ac1bafa754-1" n="dae4694b">
            <seg n="eb2bcd20">
              Herr talman! Jag vet inte om jag ska kommentera detta med gräsätare.
              Det får nog stå för Cecilia själv, tycker jag. Jag är inte vegetarian.
            </seg>
            <seg n="5ee445a9">
              När det gäller propositionen tror jag att vi har tagit små viktiga
              steg för att få en bättre tillsyn. Jag tror också att detta med
              kommunal samverkan är speciellt viktigt. Jag känner ingen oro
              för att det ska bli någon typ av snedvridna konkurrensnackdelar.
              Jag tror inte det.
            </seg>
            <seg n="0077369f">
              Vi har märkt att regeringen arbetar med att underlätta, förenkla
              och kanske också få bort alltför höga avgifter för till exempel
              småskaliga livsmedelsföretag. Sådant arbetar vi mycket med. Där
              kan göras mer.
            </seg>
            <seg n="cd991157">
              Jag tror att vi har en ganska bra lagstiftning här i Sverige.
              Jag tror att många konsumenter vill ha det. Hoppas också att många
              konsumenter betalar lite extra för livsmedel för att de vet att
              vi kan vara salmonellafria, slippa antibiotika och ha en bra djurvälfärd.
              Det är en fråga om livskvalitet för många.
            </seg>
          </u>
          <note type="speaker" n="ddd2ce67">
            Anf. 67 CECILIA WIDEGREN (m) replik:
          </note>
          <u who="cecilia_widegren_cd267f_w" xml:id="i-a01af8fa1365e407-1" n="4d23070e">
            <seg n="d8700876">
              Herr talman! Importen väller in över Sverige. Det finns mängder
              av importerade livsmedel runtom i vårt land. Vi vet att vi på
              djurhållningsområdet konkurrerar med många omkringliggande länder.
              Samtidigt ska vi ha ett djurskydd i världsklass. Jag vill att
              Vänsterpartiet ska få detta att gå ihop. Ska vi ha svenska livsmedel
              och en god svensk djurhållning även i framtiden? Det finns en
              stor oro, inte minst bland den unga generationen, som ska generationsväxla
              i de näringsföretag som vi har inom dessa branscher. Hur ska ni
              lösa detta inför framtiden?
            </seg>
            <seg n="6fd09dd1">
              Du säger att ni hoppas att konsumenterna ska kunna betala lite
              extra i framtiden. I dag finns det människor som knappt har råd
              med att köpa mjölk för att de har för liten marginal i plånboken
              och då ska de vara beredda att betala extra! Vilka i Sverige är
              det du talar om egentligen? Det är i alla fall inte mina kompisar
              du talar om. Vem har råd att betala extra i det här fallet?
            </seg>
            <seg n="7d899285">
              Jag tycker att du ska ge besked i frågan om lönsamhetskraven
              kontra den snedvridna konkurrensen. Vad är det i morgondagens
              vårproposition som ni har varit med och förhandlat fram som gör
              det möjligt att vi har goda livsmedel och god djurtillsyn även
              i övermorgon?
            </seg>
          </u>
          <note type="speaker" n="6bc1234f">
            Anf. 68 SVEN-ERIK SJÖSTRAND (v) replik:
          </note>
          <u who="sven-erik_sjostrand_fd7e45" xml:id="i-4bb435ac1bafa754-2" n="dae4694b">
            <seg n="63b07f29">
              Herr talman! Jag tror inte att rätt väg är att sänka våra krav
              eller våra ambitioner vad gäller lagstiftningen.
            </seg>
            <seg n="ea471a74">
              Visst ser vi, som Cecilia säger, att importen väller in. Externa
              köpcenter kommer upp som svampar ur jorden överallt. Stora livsmedelskedjor
              som Lidl etablerar sig överallt. Vi får in mycket skräp, mycket
              utan kvalitet. Där tror jag att information och rådgivning är
              väldigt viktig. Min förhoppning är att vi i det långa loppet kommer
              att börja köpa mer svenskt.
            </seg>
            <seg n="371da6ed">
              Jag tror att vi skulle göra alldeles fel om vi till exempel skulle
              sänka våra djurskyddskrav. Jag tror att vi ska kunna vara ett
              bra exempel för EU och hela världen och hålla en hög standard.
              Det tror jag att vi som land har råd med. Vi vinner på det i det
              långa loppet.
            </seg>
            <seg n="32a5bcf0">
              Storskalighet, specialisering och rationaliseringar för att öka
              lönsamheten ser vi mycket av i den fria marknadsekonomin. Det
              är nyliberalismen som kommer här. Man kan fråga: Vad gör Cecilia
              för att stoppa det? Ni vill ju inte stoppa detta. Det bara rasar
              i väg. Här finns mycket att göra. Den diskussionen kanske vi ska
              fortsätta med senare.
            </seg>
          </u>
          <note type="speaker" n="c0a7c886">
            Anf. 69 JAN ANDERSSON (c):
          </note>
          <u who="jan_andersson_f486c3_w" xml:id="i-6bcd7c180dd4f4e6-0" n="581a805a">
            <seg n="b6114d24">
              Herr talman! Jag ska börja med djurskyddet, och egentligen djurskyddslagen.
              Jag konstaterar att vi som människor har rätt att ha djuren i
              vår tjänst. Det kan vara som sällskapsdjur i form av en katt eller
              en papegoja, det kan vara som tjänstedjur i form av en ledarhund
              eller en knarkhund som hjälper tullen vid våra gränser, det kan
              vara som livsmedel i form av en biff från en svensk charolaisko,
              till exempel, eller som pälsdjur för att värma oss på vintern.
              Jag vill med detta slå fast människans rätt att ha djuren i sin
              tjänst. Med den här rättigheten följer självklart också en skyldighet,
              nämligen att behandla djuren på ett bra sätt. Det är därför vi
              har djurskyddslagen: för att vi ska behandla djuren väl. Vi har
              i Sverige en av de strängaste djurskyddslagarna i världen, och
              det tycker jag är bra. Jag tycker också att det är dags för oss
              att se till att andra länder kommer upp till vår nivå.
            </seg>
            <seg n="0866d927">
              För att ha en legitimitet för denna tuffa och goda djurskyddslag
              är det viktigt att vi har en tillsyn som fungerar också. I det
              här betänkandet finns förslag som gör att den kommer att förbättras.
              Jag tänker bland annat på samordningsmöjligheter mellan kommuner,
              som gör att man kan höja kompetensen hos de inspektörer som finns
              ute och gör jobbet närmast djuren. Det är viktigt att vi har den
              här tillsynen just för att hålla uppe legitimiteten och förtroendet
              för djurskyddslagen. Den är viktig från etiska perspektiv, och
              den är också viktig utifrån konkurrensneutralitet mellan olika
              näringsidkare.
            </seg>
            <seg n="0da293f6">
              Dock: När det gäller legitimiteten för djurskyddslagen blir jag
              lite skrämd när dokusåpan drar i gång i budgetförhandlingarna
              och man ställer krav på olika näringars avskaffande eller om det
              nu är krav på att förändra djurskyddslagen. Det är tveklöst så
              att möjligheten för de inspektörer som är ute och sköter tillsynen
              att göra det på ett bra sätt kommer att minska om legitimiteten
              för djurskyddslagen minskar ute bland dem som är verksamma i näringen.
              Det kommer den att göra när man använder djurskyddslagen, inte
              för att förbättra för djuren utan för att dolt utfärda ett näringsförbud.
              Det minskar definitivt möjligheten för våra inspektörer att sköta
              tillsynen på ett bra sätt.
            </seg>
            <seg n="a9eee5d4">
              Jag går då över till att tala om Djurskyddsmyndigheten. Vi har
              redan från staten sagt att det inte är någon bra idé att splittra
              det här på olika myndigheter. Det gäller att ha ett helhetsgrepp.
              När det gäller djurskyddet är det inte bara etik. Det handlar
              också om livsmedelssäkerhet. Rena och välskötta djur som äter
              ett bra foder är den första länken i livsmedelskedjan för att
              skaffa oss svenska konsumenter säkra livsmedel.
            </seg>
            <seg n="096c69af">
              Jag tycker att det är olyckligt att man har valt modellen att
              splittra det här över flera myndigheter bara för att visa politisk
              handlingskraft, vilket troligen i praktiken riskerar att försämra
              och fördyra tillsynen.
            </seg>
            <seg n="db42d04b">
              När det gäller sunda livsmedel kan man säga att Sverige är unikt.
              Vi har till exempel via framsynthet kunnat undvika den BSE-katastrof
              som har skett ute i Europa. Vi har i Sverige en salmonellafri
              produktion, men Sverige är långtifrån salmonellafritt för det.
              Jag kan konstatera att regeringen har misslyckats med att hålla
              svenska köttdiskar och svenska storkök salmonellafria, trots att
              den svenska produktionen är salmonellafri. Det här är tveklöst
              regeringens ansvar.
            </seg>
            <seg n="bf5ef389">
              Läser vi i betänkandet säger majoriteten att ett likvärdigt skydd
              skulle kunna vara att svenska importörer tillåts ta prover av
              samtliga partier från andra EU-länder. Vi har ju i veckan läst
              om importörer som hittar kryphål just för att kunna undvika att
              ta de här proverna. Jag tänker då på ett företag som vi alla känner
              till. Om den här skrivningen, som på något sätt försöker antyda
              att detta skulle kunna vara en del av lösningen på salmonellaproblemet,
              skulle jag vilja säga att det är ett löst skott rakt ut i tomma
              luften.
            </seg>
          </u>
          <note type="speaker" n="29e76b44">
            Anf. 70 ÅSA DOMEIJ (mp):
          </note>
          <u who="asa_domeij_e32471_w" xml:id="i-166f595455e7a6b9-0" n="24988719" next="i-037d3c25b8249085-0">
            <seg n="3d2f8f1a">
              Herr talman och ledamöter! I dag debatterar vi bland annat en
              proposition om djurskydds- och livsmedelstillsyn. Det är en samarbetsproposition
              mellan Socialdemokraterna, Vänsterpartiet och Miljöpartiet.
            </seg>
            <seg n="f4ec6606">
              Den här propositionen innehåller faktiskt inga skärpta krav egentligen
              när det gäller djurskydd och livsmedel vad gäller själva reglerna.
              Men den kommer ändå att leda till att djurskyddet och livsmedelstillsynen
              klart förbättras ute i landet.
            </seg>
            <seg n="44f46fa0">
              Det är inte själva kravreglerna som alla gånger är det allra
              viktigaste i lagstiftningen utan själva genomförandet, och att
              man har en tillsyn som fungerar är väl så viktigt. Det har under
              ganska lång tid funnits kritik mot hur tillsynen fungerar, att
              den har sett olika ut i olika delar av landet och att den inte
              har varit tillräckligt effektiv och frekvent. Ibland har också
              hörts det enkla förslaget att förstatliga, för då blir allting
              bra. Men de som kommer ihåg hur tillsynen såg ut på miljösidan
              innan den kommunaliserades minns nog att om det är staten eller
              kommunerna som har själva huvudansvaret för den direkta tillsynen
              är inte det som löser frågan. Det handlar i stället väldigt mycket
              om hur finansieringen ser ut. Finns det pengar? Finns det någon
              som betalar för tillsynen egentligen?
            </seg>
            <seg n="9cd752da">
              Min egen erfarenhet från att ha varit ordförande i en miljö-
              och hälsoskyddsnämnd är att tillsynen på de olika områden som
              vi har hand om i vårt utskott ser väldigt olika ut. På miljösidan
              har vi en massa normala företag, och man kan komma väldigt nära
              en full kostnadstäckning. Lagstiftningen tillåter också det. Djurskyddstillsynen
              är den andra motpolen. De jag vill inte säga näringsidkare djurhållare
              som orsakar mest problem för tillsynsmyndigheten är ofta inte
              normala företag, utan ofta ligger det bakom de svåra djurskyddsärendena
              en allvarlig social problematik. Det kan handla om till exempel
              alkoholism och depressioner. Därför är det i praktiken svårt att
              komma nära full kostnadstäckning där. Därför är det väldigt viktigt
              att vi har en lagstiftning där man i och för sig kan ta ut full
              kostnadstäckning, men vi måste samtidigt vara medvetna om att
              det kommer att behöva tillskjutas skattemedel även i fortsättningen
              för att vi ska ha en bra tillsyn. Vi kan ju inte låta de normala,
              skötsamma företagare som har djur betala för all den här sociala
              problematiken och de tragedier som finns ute i landet men även
              givetvis i städerna.
            </seg>
            <seg n="15d04694">
              Slutsatsen i den här propositionen blir att vi ska stärka tillsynen
              genom att ge kommunerna bättre stöd. Det blir större krav på de
              centrala myndigheterna att stötta kommunerna på ett bra sätt samtidigt
              som möjligheterna att samverka för kommunerna förbättras. Det
              är extra viktigt inte minst för de små kommunerna. Med det här
              förslaget kan små kommuner köpa hela eller delar av sin tillsyn
              från stora kommuner. Man kan också tänka sig att man bygger upp
              olika kompetens i små kommuner och samverkar i ett nätverk.
            </seg>
            <seg n="a3cb69df">
              Men det finns fortfarande en pusselbit i tillsynen som inte är
              löst, och det är avgifterna på livsmedelstillsynen. Där kommer
              man även fortsättningsvis i kommunerna att känna att det är en
              väldig brist att man inte får ta ut full kostnadstäckning. Den
              frågan arbetar en utredare med just nu, så jag hoppas att det
              snart kommer en lösning även där.
            </seg>
            <seg n="10da98f8">
              I propositionen finns också en möjlighet för regeringen att frånta
              en enskild kommun tillsynen. Det är dock någonting som man hoppas
              aldrig kommer att behöva tillgripas i praktiken, utan det ska
              bara vara i oerhört extrema fall som man ska behöva göra någonting
              sådant. Utgångspunkten ska vara ett bra stöd.
            </seg>
            <seg n="80b96cb5">
              Jag vill också nämna märkningssystem för kött och bättre innehållsdeklarationer
              som två viktiga konsumentfrågor som vi har tagit upp.
            </seg>
            <seg n="cd21e41c">
              Sedan vill jag vända mig till de partier som vill avskaffa den
              nya djurskyddsmyndigheten. Man kan i och för sig tycka vad man
              vill om en ny myndighet. Men vi i Miljöpartiet tycker att det
              för att stärka djurskyddet är jätteviktigt att ha en särskild
              myndighet som ansvarar för det. Men jag vänder mig emot den argumentation
              ni har.
            </seg>
            <seg n="ad87337f">
              Moderaterna skriver till exempel att Djurskyddsmyndigheten på
              något vis skulle överträda sina befogenheter och inte ta tillräckliga
              vetenskapliga hänsyn. Då ska man komma ihåg att djurskyddslagen
              inte är skriven på det sättet, utan det handlar lika mycket om
              att man ska använda sig av den erfarenhet som man har av olika
              djurslag.
            </seg>
            <seg n="64011372">
              Eftersom det bara finns två reservationer som har chans att gå
              igenom, nr 5 och nr 51, yrkar jag bifall till dem. Men givetvis
              står Miljöpartiets riksdagsgrupp bakom alla reservationer som
              vi har.
            </seg>
          </u>
          <note n="fa468efb">
            Anf. 71 ANITA BRODÉN (fp) replik:
          </note>
          <u who="asa_domeij_e32471_w" xml:id="i-037d3c25b8249085-0" n="24988719" prev="i-166f595455e7a6b9-0">
            <seg n="7247bfcd">
              Herr talman! Jag vill passa på tillfället och ta upp en fråga
              som debatteras väldigt mycket nu. Det handlar om pälsdjursuppfödning,
              och den frågan kommer väl att debatteras ännu mera efter morgondagen,
              kan jag förmoda. Så jag vill ställa några konkreta frågor till
              dig, Åsa.
            </seg>
            <seg n="aaab5b18">
              Håller Miljöpartiet med Vänsterpartiet i resonemanget där man
              ifrågasätter nödvändigheten av att använda pälsar? Instämmer Miljöpartiet
              i Vänsterpartiets synpunkter om att näringen inte har visat intresse
              av att utvecklas i syfte att få ett bättre djurskydd?
            </seg>
            <seg n="f6eea118">
              Sedan riktar jag dessa principiella frågor också till Miljöpartiet:
              Är det någon skillnad rent etiskt i vilket syfte man uppföder
              djuren, om man uppfyller alla gällande djurskyddsbestämmelser?
              Är det skillnad på syftet?
            </seg>
            <seg n="2784312e">
              Hur resonerar Miljöpartiet när man föreslår dessa strikta regler
              som skulle omöjliggöra en fortsatt näring i Sverige? Vad skulle
              det få för konsekvenser? Har vi möjlighet att påverka så att flertalet
              minkar skulle få ett ännu bättre liv?
            </seg>
            <seg n="8bbc9006">
              Det är ju 5 % som produceras i Sverige. 45 % av världsmarknadsproduktionen
              sker ju bara några mil över Sundet, alltså i Danmark. Ser Åsa
              Domeij den kopplingen att vi frånhänder oss möjligheten att gemensamt
              påverka för att lyfta fram djurskyddet?
            </seg>
          </u>
          <note type="speaker" n="01985133">
            Anf. 72 ÅSA DOMEIJ (mp) replik:
          </note>
          <u who="asa_domeij_e32471_w" xml:id="i-166f595455e7a6b9-1" n="24988719" next="i-037d3c25b8249085-1">
            <seg n="7e3cbe4c">
              Herr talman! När det gäller djurhållning är det allra viktigaste
              vilken typ av djur det är fråga om. Vi menar att pälsdjuren och
              minkarna inte är domesticerade djur. De har inte varit i människans
              tjänst i så många generationer. Därför är det ganska orealistiskt
              att ha en lönsam näring som uppfyller kraven på naturligt beteende.
              Det skulle ju innebära sim- och badvatten och väldigt stora hägn.
              Så mycket skulle ingen vilja betala för pälsarna att det skulle
              bli lönsamt.
            </seg>
            <seg n="4a09f5b6">
              Om det är en personlig fråga om hur man ser på pälsar tycker
              jag att man gärna kan ha en fårskinnspäls. Man äter ju även fårköttet.
              Jag gillar inte heller den typ av sportfiske där man fiskar upp
              fisk för ro skull och sedan slänger dem. Det är ett väldigt slöseri
              som jag har etiska problem med. Men det som är viktigt i fråga
              om minkarna är djurskyddet.
            </seg>
            <seg n="92d54554">
              Får man inte ha produktion utomlands? Ja, det kanske man i viss
              mån får. Men det handlar ju om att påverka andra länder. England
              har gått före oss med ett förbud. Nu kommer vi, och sedan kan
              detta sprida sig över resten av världen. Men man kan inte tänka
              att det alltid kan vara andra som gör någonting som är värre.
              På det viset kan man se alla typer av beteenden som försvarliga.
              Det finns alltid någon som gör saker och ting som är sämre.
            </seg>
          </u>
          <note n="ab7d2ff8">
            Anf. 73 ANITA BRODÉN (fp) replik:
          </note>
          <u who="asa_domeij_e32471_w" xml:id="i-037d3c25b8249085-1" n="24988719" prev="i-166f595455e7a6b9-1">
            <seg n="af362ad7">
              Herr talman! Rent politiskt kan jag tycka att det inte är upp
              till oss att lägga oss i om man bär pälsar eller inte. Det är
              vi nog tvungna att lägga åt sidan. Det är människorna och konsumenterna
              som får avgöra detta själva.
            </seg>
            <seg n="1906d809">
              Detta med forskarna, storlek på burar, berikning av burar, om
              det ska vara med eller utan vatten är ju inte ett politiskt beslut
              som vi ska fatta här i kammaren. Det finns regler. Man ska se
              till att minimera och få bort stereotypa beteenden, men hur det
              sedan ska gå till är inte vår sak.
            </seg>
            <seg n="e8fecbed">
              Med till exempel den holländska modellen med flexibla burstorlekar
              finns det många möjligheter. Näringen jobbar ju på ett par ställen
              tillsammans med forskare och gör beteendestudier. Så man är alltså
              med på banan och angelägen om att utveckla detta. Är det inte
              bättre att vi ser till att vara med på arenan och jobbar för att
              påverka?
            </seg>
            <seg n="811d2e80">
              Resultatet har nu blivit att 5 % av minkuppfödningen kommer att
              flytta, och på det viset får vi i stort sett ingen påverkansmöjlighet
              i stället för att vara med i den europeiska och nordiska samfällda
              forskningen.
            </seg>
          </u>
          <note type="speaker" n="d138c9b3">
            Anf. 74 ÅSA DOMEIJ (mp) replik:
          </note>
          <u who="asa_domeij_e32471_w" xml:id="i-1ac9cff071bb44d7-0" n="24988719">
            <seg n="14feab28">
              Herr talman! Anita Brodén debatterar som om det här vore en debatt
              i den finska riksdagen. Hon utgår från den finska djurskyddslagen.
              Enligt den ska man ha så långtgående krav att man får bort sjukliga
              beteenden, till exempel stereotypier.
            </seg>
            <seg n="e223b002">
              Men här har vi en svensk djurskyddslag, och den handlar om djurs
              rätt till naturligt beteende. Förarbetena till djurskyddslagen
              är solklara med att man inte bara vetenskapligt måste visa exakt
              vilka föreskrifter som ska finnas nu tycker jag att vetenskapen
              räcker i det fallet som vi nu diskuterar utan det är lika viktigt
              med beprövad erfarenhet av djurens beteende.
            </seg>
            <seg n="91c8eb02">
              Jag har kollat om det fanns några reservanter på den punkten
              när djurskyddslagen antogs, men det har ingen av er som är kritiska
              till vår syn på pälsdjursnäringen motionerat om. Det var en enig
              riksdag som uttalade att det skulle handla om både erfarenhet
              av djurens beteende och vetenskap.
            </seg>
            <seg n="c0dd1163">
              Det fanns inte heller någon reservant som ville ha den mer försiktiga
              finska djurskyddslagen där det bara handlar om att ställa krav
              som motverkar sjukliga beteenden.
            </seg>
          </u>
          <note type="speaker" n="b45a48b9">
            Anf. 75 CECILIA WIDEGREN (m) replik:
          </note>
          <u who="cecilia_widegren_cd267f_w" xml:id="i-a01af8fa1365e407-2" n="4d23070e">
            <seg n="a535ffbe">
              Herr talman! Åsa Domeij ska inte försöka att dribbla bort detta
              i en teknisk debatt när vi ska diskutera sakfrågan.
            </seg>
            <seg n="3afd04b9">
              Vi är överens om, Åsa, att vi ska ha goda livsmedel och ett gott
              skydd för att få bort vanvården och livsmedelssnusket. Men att
              införa förbud eller indirekt förbud för att klara dessa problem,
              är det Miljöpartiets lösning?
            </seg>
            <seg n="6b9ed8bb">
              Åsa Domeij säger: Vi har ställt så höga krav att det ska bli
              olönsamt att driva minkfarmar i Sverige. Det är utgångspunkten
              för att regeringen i morgon kan presentera en vårproposition.
              Det är nästan moraliskt förkastligt att man utgår ifrån att färre
              människor i Sverige ska få jobb för att ni mer eller mindre vill
              införa ett näringsförbud.
            </seg>
            <seg n="8e20d011">
              Det är tuffa ord, men det är verkligheten. Tusentals människor
              är berörda av den här svenska näringen som i dag är i världsklass.
              Ändå vill Åsa Domeij driva frågan så hårt att regeringen tack
              vare er kan stå här i morgon och presentera sina förslag detta
              trots att ert före detta språkrör, som numera är generaldirektör
              på Djurskyddsmyndigheten, säger nej till svensk forskning fast
              man har fått utökade medel genom dig och era regeringsförhandlingar
              här i riksdagen.
            </seg>
            <seg n="b3e54ac3">
              Är det rimligt att säga nej till tusentals jobb? Är det rimligt
              att det ska kosta över 1 miljard svenska kronor under fem år,
              som regeringens egna utredare säger, att fasa ut den här näringen?
              Är det inte rimligt att i stället använda denna miljard, och kanske
              ytterligare pengar som det här kommer att kosta, till att fler
              människor får jobb i Sverige? Det är nästan så att man tar sig
              för pannan.
            </seg>
            <seg n="d7830feb">
              Jag skulle också vilja att Åsa Domeij tydligt och klart förklarar
              på vilket sätt vi ska klara av konkurrens med våra omgivande länder
              i framtiden. Sven-Erik Sjöstrand ville inte tala om vilka sänkta
              produktionskostnader det blir i vårpropositionen i morgon. Det
              vore kanske rimligt om Åsa Domeij i stället beskrev detta så att
              vi också i framtiden kan ha ett gott djurskydd och goda livsmedelsprodukter
              i Sverige. Man fixar inte detta annars, om konkurrerande länder
              slår ut oss.
            </seg>
          </u>
          <note type="speaker" n="cf436f8b">
            Anf. 76 ÅSA DOMEIJ (mp) replik:
          </note>
          <u who="asa_domeij_e32471_w" xml:id="i-1ac9cff071bb44d7-1" n="24988719">
            <seg n="1e6f6fe4">
              Herr talman! Först och främst vill jag säga att jobb inte kan
              vara jobb till vilket pris som helst. Vi måste ha regler i samhället
              för vad som får vara tillåtet. Minkarna är sådana djur som inte
              har varit i människans tjänst i enormt många generationer som
              många andra husdjur. Det är väldigt speciellt.
            </seg>
            <seg n="e5d4108a">
              Om djurskyddslagens krav om ett naturligt beteende ska uppfyllas
              kommer det sannolikt inte att vara lönsamt. Det är klart att man
              kan tänka sig någon som vill pumpa in pengar från annan verksamhet
              och är så intresserad av att ha minkar i en dyr uppfödningsform
              att någonting kommer att vara kvar. Det är självklart.
            </seg>
            <seg n="6f754456">
              Cecilia Widegren påstår att jag håller på med en teknisk debatt
              som dribblar bort frågan när jag i Sveriges riksdag säger att
              vi här ska debattera om den svenska lagstiftningen uppfylls eller
              inte. Det är ingen teknisk fråga. Vissa av riksdagens ledamöter
              argumenterar utifrån den finska lagstiftningen. Det är ingen liten
              teknisk fråga. Det är en stor principiell skillnad mellan rätt
              till naturligt beteende och rätt till frånvaro av sjukliga beteenden.
            </seg>
            <seg n="999aa042">
              När det gäller vårpropositionen tror jag att Cecilia Widegren
              inte riktigt vet vad den handlar om. Enligt den budgetlag vi har
              ska den bara ta upp allmänna ekonomiska riktlinjer och inte alla
              anslag och skatter. Det finns trots det en grej som faktiskt stärker
              den svenska konkurrenskraften, konstigt nog.
            </seg>
            <seg n="d679d00f">
              Det är också en tilläggsbudget där man kan ta upp vissa akuta
              frågor. Det blir 200 miljoner mer till miljö- och landsbygdsutveckling
              efter förhandlingarna än vad som fanns i regeringens första förslag.
              Det innebär att vi säkrar mycket mer av återflödet från EU samtidigt
              som vi stärker konkurrensen för landsbygdens producenter.
            </seg>
          </u>
          <note type="speaker" n="bae6f04c">
            Anf. 77 CECILIA WIDEGREN (m) replik:
          </note>
          <u who="cecilia_widegren_cd267f_w" xml:id="i-a01af8fa1365e407-3" n="4d23070e">
            <seg n="63b62ab1">
              Herr talman! Förlåt, Åsa Domeij, att jag sade att det var en
              teknisk debatt. Det är en ren maktdebatt. Det handlar om vem som
              ska styra Sveriges land. Det var så ni förde fram den här frågan
              i förhandlingarna. Det är rena maktdiskussioner.
            </seg>
            <seg n="febb0bd1">
              I dag står 1,4 miljoner människor utanför och har inte gått till
              ett ordinarie arbete. Det är beklagligt. Trots detta kräver ni
              indirekta eller direkta näringsförbud för lagliga näringar i Sverige.
              Detta är en laglig näring som lever upp till alla tänkbara lagar
              vi har stiftat i det här landet, men den ska fasas ut.
            </seg>
            <seg n="5d3dcb4f">
              Är det rimligt i detta läge att öka arbetslösheten ytterligare
              från den här kammaren på det sättet? Det är den frågan ni måste
              svara på. Ni måste också svara på om ni i framtiden ska fortsätta
              med den här typen av verksamheter mot andra djur och djurslag.
            </seg>
            <seg n="65ed7395">
              Ska vi in på spelområdet? Är det trav och galopp nästa gång?
              Är det hästar i boxar eller hundar i koppel? Vad är nästa djurslag
              som ni ska ge er på? Det verkar vara entydigt att ni ska fasa
              ut enligt era fantasier.
            </seg>
            <seg n="3797915d">
              Forskningen får inte komma till tals. Matz Hammarström säger
              nej till svensk forskning, trots att regeringens egna utredare
              föreslår detta.
            </seg>
            <seg n="b7021093">
              Det är spännande och intressant att höra att tillsynen i Sverige
              ska få ett fortsatt gott förtroende i framtiden. Men de sänkta
              produktionskostnader som vi har gapat efter i den här församlingen
              kan vi inte heller få vidimerat eller lovat framför oss.
            </seg>
            <seg n="fe8b4130">
              Det vore rimligt av ett så näringsinriktat parti som ert parti
              att ni också såg till den här näringen.
            </seg>
          </u>
          <note type="speaker" n="d96cf914">
            Anf. 78 ÅSA DOMEIJ (mp) replik:
          </note>
          <u who="asa_domeij_e32471_w" xml:id="i-1ac9cff071bb44d7-2" n="24988719">
            <seg n="38753cb0">
              Herr talman! Efter valet slöts det samarbetsavtal mellan Socialdemokraterna,
              Vänsterpartiet och Miljöpartiet. Olika punkter från olika partier
              lades in i det programmet. Just den här punkten överensstämde
              med alla tre partiernas partilinje. Det var ju jättebra.
            </seg>
            <seg n="aeed34e9">
              För oss i Miljöpartiet är det väldigt viktigt att man inte bara
              lovar väljarna en massa utan att man också genomför det. Innan
              vi sluter nya avtal med våra samarbetspartier vill vi se till
              att gamla avtal följs.
            </seg>
            <seg n="3c86c920">
              Jag antar rent hypotetiskt att om den så kallade borgerliga alliansen
              skulle få makten, och ni i Moderaterna har fått med punkter som
              är viktiga för er, ska väl ni för era väljare stå upp för att
              de punkterna också uppfylls under mandatperioden.
            </seg>
            <seg n="3939c7af">
              Man kan kalla det maktpolitik. Men alla vi som sitter här gör
              väl det för att vi vill förverkliga vår politik. Det är ändå helt
              självklart.
            </seg>
            <seg n="d76dc9f5">
              När det gäller forskningen har jag och Cecilia Widegren olika
              åsikter. Jag menar att det är belagt i forskningen att minkar
              behöver sim- och badvatten. Sedan kan ingenting bevisas i forskning.
              Det kan man bara göra på matematikens område.
            </seg>
            <seg n="bf800821">
              Även om det skulle vara så att det inte fanns forskning menar
              jag att den frågan är irrelevant. Också erfarenhet av djurens
              beteende ska ligga till grund för Djurskyddsmyndighetens föreskrifter.
            </seg>
          </u>
          <note type="speaker" n="d8398ae7">
            Anf. 79 CHRISTINA AXELSSON (s):
          </note>
          <u who="christina_axelsson_80ceb0_w" xml:id="i-fd9503e9f44b2794-0" n="e10fe59b">
            <seg n="45a6c538">
              Herr talman! I budgetpropositionen som regeringen lade fram i
              höstas betonas mer än tidigare konsumenternas roll i livsmedelspolitiken.
              Där slås vårt mål med livsmedelspolitiken fast: Målet för livsmedelspolitiken
              är en ekonomisk, ekologisk och socialt hållbar livsmedelsproduktion
              som speglar konsumenternas efterfrågan.
            </seg>
            <seg n="b24dc72a">
              Herr talman! I Sverige är vi i dag drygt nio miljoner konsumenter.
              Alla vill vi att maten som vi äter ska vara säker. Den får inte
              göra oss sjuka eller på annat sätt påverka vår hälsa. Men vi nöjer
              oss inte enbart med det. Vi vill också att de djur som vi nyttjar
              ska behandlas på ett etiskt försvarbart sätt. Den djur- och livsmedelstillsyn
              som vi i dag diskuterar ska bättre garantera både att ge ett gott
              hälsotillstånd för oss själva men också ett gott skydd för våra
              husdjur.
            </seg>
            <seg n="42cc77a0">
              Trots ett långvarigt arbete med djurskydd och höga ambitioner
              för livsmedelssäkerheten rapporteras många fall av matförgiftningar
              till Livsmedelsverket. Jag var inne och tittade på hemsidan och
              fick en rapport från 2003. Dessa anmälningar anses endast vara
              en liten del av alla matförgiftningar som faktiskt inträffade.
            </seg>
            <seg n="88ee8b3b">
              Numera sker rapporteringen via webben och blir därmed enklare.
              Vi får hoppas att fler rapporterar så att det verkligen kan spegla
              hur det egentligen ser ut med livsmedelssäkerheten. Livsmedelsverket
              säger också i en rapport att det hoppas på att med mer kunskap
              och insikter med den rapporteringen som bas kommer intresset att
              öka för undersökningar och förslag till åtgärder som kan minska
              riskerna för oss konsumenter.
            </seg>
            <seg n="4b0a34e4">
              Herr talman! För att vara säkra krävs en god kontrollapparat
              hela vägen från jord till bord. Det ska vara rättssäkert, kvalitetssäkert
              och lika för hela landet. I vilken kommun vi än bor ska vi kunna
              känna oss trygga med den mat vi köper i affären, den mat vi äter
              till lunch på kvartersrestaurangen eller som vi får oss serverad
              i skolmatsalar och i omsorgsverksamheten.
            </seg>
            <seg n="9f1b0d13">
              Vi vill också känna oss trygga i att djuren som vi använder har
              varit friska. En stark svensk djurskyddslag är inte mycket värd
              om vi inte kan lita på att kontrollen av den fungerar. En fungerande
              och trovärdig tillsyn underlättar för oss konsumenter att göra
              medvetna och kloka val.
            </seg>
            <seg n="9d48f787">
              Herr talman! Vi tar nu ett rejält kliv framåt i förstärkningen
              av tillsynen till nytta för oss konsumenter. Livsmedelsverket
              har till uppgift att ge stöd till kommunerna. För att vara åtkomligt
              satsar man nu bland annat på en webbaserad information som ska
              underlätta arbetet för de lokala inspektörerna.
            </seg>
            <seg n="e1bfb887">
              Djurskyddsmyndigheten får ett ökat ansvar också för att förbättra
              rådgivningen och vägledningen till de lokala inspektörerna. Man
              bör också i likhet med Livsmedelsverket utföra så kallade normerande
              inspektioner, allt i syfte att styra de myndigheter som utövar
              den operativa tillsynen, för att säkerställa inspektionsverksamheten
              i hela landet.
            </seg>
            <seg n="524f3b3f">
              Kommunerna ska sedan göra upp tillsynsplaner och ingå i samordningsgrupper
              för att förbättra tillsynen. De får också möjligheter att samverka
              med andra kommuner, vilket flera av talarna tidigare har sagt
              sig gilla. Att sedan regelmässigt offentliggöra de rapporter som
              man kommer fram till i tillsynen är väldigt viktigt för oss konsumenter,
              och det kommer förhoppningsvis att få stor inverkan på livsmedelshanteringen
              på exempelvis restauranger och i affärer. En förbättrad egenkontroll
              inom näringarna tjänar vi också alla på.
            </seg>
            <seg n="51e6c634">
              Regeringens utredning om tillgänglighet och öppenhet kring resultatet
              av tillsynen presenteras senare i sommar. Jag hoppas mycket på
              förslag till metoder som kommer att ge oss en god konsumentinformation
              och att utredaren kommer fram till det. Det är viktigt att vi
              konsumenter får information om resultatet så att vi kan göra de
              här kloka och medvetna valen.
            </seg>
            <seg n="58d43ab6">
              Herr talman! Livsmedelsverket och Djurskyddsmyndigheten är nödvändiga
              för att tillsynsverksamheten ska kunna medverka till säkra livsmedel
              som vi konsumenter efterfrågar. Deras roll stärks i den här propositionen.
              Stäng Djurskyddsmyndigheten, säger Moderaterna och Centerpartiet.
              De tycker att det här är onödigt och att Djurskyddsmyndigheten
              har en på tok för självständig roll och också försöker skapa opinion
              i djurhållningsfrågorna. Jag vill svara: Djurskyddsmyndigheten
              behövs inte minst för att vår tuffa och fortfarande tämligen unika
              djurskyddslagstiftning ska få genomslag i det praktiska arbetet.
              Vi behöver en central instans som har till uppgift att bevaka
              att lagstiftningen följs genom att vägleda i den lokala och regionala
              tillsynen. Jag frågar mig också: Vad säger Kristdemokraterna och
              Folkpartiet om det här? Var finns alliansen i den här frågan?
            </seg>
            <seg n="b4d3b9b8">
              Djurskyddsmyndigheten ska ju också lämna föreskrifter om hur
              vi ska bete oss mot våra djur så att djur har ett gott skydd även
              om jag inte vill gå lika långt som Centerpartiet med att de ska
              föra djurens talan. Djurskyddsmyndigheten har ju också till uppgift
              att hålla ett register på djurhållare. Man undersöker nu även
              möjligheten med ett djurförbudsregister. Jag tycker att vi ska
              avvakta vad man kommer fram till innan vi gör något tillkännagivande
              som föreslås från såväl oppositionen som Miljöpartiet på denna
              punkt. Det känns verkligen som om de slår in en redan öppen dörr.
            </seg>
            <seg n="cc9e1a37">
              När det gäller införandet av register, vilka register det än
              vara må, är det viktigt att se till att det för något gott med
              sig, att det är något vi behöver och inte bara medför en ökad
              byråkrati. Därför tycker jag också att det är viktigt att vänta
              tills myndigheten har blivit färdig med sitt arbete och i stället
              koncentrera oss på att djurskyddslagen efterlevs genom täta kontroller
              och genom en god vägledning till inspektörerna i kommunerna. De
              lokala inspektörerna har i regel god kontroll på vem som håller
              djur och vem som egentligen är djurhållare.
            </seg>
            <seg n="1a3b9e94">
              Herr talman! Oppositionen anstränger sig för att vinna poäng
              genom förslag där arbete redan pågår, och Miljöpartiet hakar på
              ibland. Jag måste få fråga: Anser inte ni att regeringen verkligen
              gör allt den kan för att tillförsäkra de svenska konsumenterna
              en salmonellafri import? Jag sitter i riksdagens EU-nämnd, och
              jag kan inte påminna mig att regeringen någon gång har missat
              att framföra Sveriges ståndpunkt i salmonellafrågan när den haft
              chansen. Vi har vår importgaranti, och vi arbetar idogt för att
              vår framsynta hållning i salmonellafrågan också ska genomsyra
              EU:s lagstiftning vad gäller köttberedning. Vid varje tillfälle
              påpekar vi detta från svensk sida, även i de arbetsgrupper som
              arbetar med livsmedelssäkerhet.
            </seg>
            <seg n="6b62176b">
              Ändå tycker ni att vi från riksdagens sida ska göra ett tillkännagivande.
              Ska jag tolka det som att ni tycker att regeringen inte gör vad
              den kan? Ska jag tolka det som att ni tycker att vår jordbruksminister
              inte för upp frågorna tillräckligt eller att de som sitter och
              jobbar i arbetsgrupper inte gör vad de ska? Ska de skrika högre
              för att ni ska tycka att de gör ett bra jobb, eller?
            </seg>
            <seg n="f8085ca1">
              Jag är själv aktiv konsument och har länge kämpat för att vi
              ska ha en god salmonellakontroll i hela EU och i hela världen.
              Men för det krävs det att vi är flera som samarbetar. Sverige
              har en stark röst i den här frågan, och det ska vi fortsätta nyttja
              oss av. Men att göra ett tillkännagivande är bara populistiskt.
            </seg>
            <seg n="e64bc5dc">
              För oss socialdemokrater är det självklart att djur ska skyddas
              mot onödigt lidande i alla situationer. Därför har vi också en
              stark djurskyddslagstiftning som vi nu förbättrar inspektionen
              av liksom vi förbättrar inspektionen av livsmedelssäkerheten.
              De här förslagen till förbättringar av skydd för djur och människor
              medför naturligtvis också ökade kostnader. Kostnaderna är dock
              försumbara i jämförelse med vad det annars skulle bli för kostnad.
              Utbrott av mul- och klövsjuka eller, det mest extrema, galna ko-sjuka,
              kan också kosta samhället.
            </seg>
            <seg n="a203c823">
              Att kommunerna kan ta ut en avgift som på ett mer relevant sätt
              ger intäkter i förhållande till kostnader tycker jag är tämligen
              självklart. Regeringen har ju redan beslutat om den här särskilda
              utredningen för att lämna förslag till ett avgiftssystem för foder,
              djurskydds- och livsmedelstillsyn och, i relevanta fall, tillsyn
              över lagstiftningen om djurhälsa. När den utredningen är färdig
              får vi all anledning att återkomma till detta.
            </seg>
            <seg n="effe878e">
              Det finns fler frågor som vi också kommer att återkomma till,
              herr talman. Det vi nu debatterar kommer att träda i kraft den
              1 juli i år, men fortsättning följer, kan man säga. Det pågår
              mycket arbete i Regeringskansliet för att implementera EU:s lagstiftning
              om offentlig kontroll för att säkerställa kontrollen av efterlevnaden
              av foder- och livsmedelslagstiftning samt bestämmelser om djurhälsa
              och djurskydd som ska börja gälla den 1 januari nästa år. Vi kommer
              därför att få all anledning att tala om dessa frågor flera gånger.
              Det förbereds också en promemoria som ska remissbehandlas under
              våren och sommaren med anledning av detta. Branschorganisationerna
              håller nu på att utarbeta riktlinjer till företag för de nya föreskrifterna.
            </seg>
            <seg n="a164510b">
              Herr talman! Regeringen anför i propositionen att den har för
              avsikt att löpande följa utvecklingen inom detta område. Skulle
              det visa sig att det fortfarande finns stora brister kommer den
              att återkomma med andra förslag, som på ett mer kraftfullt sätt
              kan avhjälpa dessa. Jag yrkar därför bifall till förslagen i miljö-
              och jordbruksutskottets betänkande nr 10 och avslag på samtliga
              reservationer.
            </seg>
          </u>
          <note type="speaker" n="7b9744b2">
            Anf. 80 CECILIA WIDEGREN (m) replik:
          </note>
          <u who="cecilia_widegren_cd267f_w" xml:id="i-a01af8fa1365e407-4" n="4d23070e">
            <seg n="923ea069">
              Herr talman! Svaret på Christina Axelssons fråga är nej, det
              är vi inte. Jag saknade något, och var oerhört förvånad över detta,
              i det här anförandet på nästan tio minuter från Socialdemokraterna
              och majoriteten. Det är att de i den här frågan inte berörde dem
              som i vardagen, varje dag, jobbar med de här frågorna, djurhållning
              och livsmedel, de svenska bönderna, livsmedelsföretagen, alltså
              själva näringen. Var befinner de sig i Christinas bild av detta
              arbete?
            </seg>
            <seg n="860d942d">
              Samtidigt säger Christina att det är oerhört viktigt, herr talman,
              att vi har en opinionsbildande myndighet. I det här fallet ska
              vi ha en dubbel myndighet på området. Det var inte nog att Jordbruksverket
              skötte de här frågorna, utan det var bra att separera uppgifterna
              och skapa en myndighet till. Det sade inte Riksrevisionen när
              de var inne och granskade det här. De sade: Mer samordning, mer
              av att smälta samman de här kostnaderna. Se till att hålla samman
              skattebetalarnas pengar på bästa möjliga sätt. Fler myndigheter
              är inte svaret på de här frågorna.
            </seg>
            <seg n="9be701ff">
              Jag tycker också att jag kan läsa in nästan ett förakt mot Sveriges
              högborg vad gäller demokrati, nämligen riksdagen, när man låter
              opinionsbildande myndigheter gå före politiska beslut. Det tycker
              inte jag är rimligt. Jag tycker att det är Sveriges riksdag som
              ska fatta de besluten. Vi är valda av svenska folket för att göra
              detta.
            </seg>
            <seg n="f1945fb4">
              I samma andetag som Christina slår sig för bröstet för att det
              är bra med fler myndigheter säger hon att vi får akta oss för
              en ökad byråkrati. Vad sjutton leder fler myndigheter till? Det
              är självklart att det leder till ökad byråkrati.
            </seg>
            <seg n="5cfc5a8a">
              Sven-Erik Österberg, som är ansvarig minister på området, har
              till och med tillsatt en utredning i Sverige för att ta reda på
              hur många myndigheter som Sverige har. En del talar om 234, andra
              om 500, och inköpsorganisationen talar om 600 olika myndigheter.
              Och vi fick ju en till i detta fall. Vad är den bra för och till
              för?
            </seg>
          </u>
          <note type="speaker" n="b88418a7">
            Anf. 81 CHRISTINA AXELSSON (s) replik:
          </note>
          <u who="christina_axelsson_80ceb0_w" xml:id="i-fd9503e9f44b2794-1" n="e10fe59b">
            <seg n="67a2e19b">
              Herr talman! Var befinner sig näringen? Näringen, påstår jag,
              är betjänt av att vi har en god tillsyn så att man kan känna sig
              säker som konsument och så att man därför nyttjar de produkter
              som näringen ger oss. Jag har inte talat om att inte näringen
              behövs i det här arbetet. Självklart behövs den. Men näringen
              är också betjänt av att den har riktlinjer och ramar och rutor
              att hålla sig till. Därför tror jag, Cecilia Widegren, att det
              här är en bra proposition och att det är ett bra beslut som vi
              nu ska fatta. Och man vet också att det kommer att finnas en säker
              kontroll i hela Sverige. Det tycker jag är viktigt, oavsett var
              i landet näringen befinner sig. Det tycker jag är intressant och
              viktigt.
            </seg>
          </u>
          <note type="speaker" n="2c3d33da">
            Anf. 82 CECILIA WIDEGREN (m) replik:
          </note>
          <u who="cecilia_widegren_cd267f_w" xml:id="i-a01af8fa1365e407-5" n="4d23070e">
            <seg n="d4d07f20">
              Herr talman! Myndigheterna spelar tydligen en tillräckligt bra
              roll för att inte ens behöva kommenteras i detta fall. Det är
              väl lite förvånansvärt, Christina Axelsson, att man tillåter en
              myndighet i Sverige att vara opinionsbildande innan politikerna
              har fattat beslut? Har vi inte nog med den typen av myndigheter?
              Det torde väl vara som så att en politisk diskussion leder fram
              till ett bra beslut som sedan också ska verkställas, inte tvärtom
              i det här fallet?
            </seg>
            <seg n="dbd92570">
              Jag måste ställa en fråga. Om man kan spara pengar på detta område
              genom att ha färre myndigheter i Sverige, vore det då inte bra
              att använda dessa resurser till en bättre tillsyn på den lokala
              nivån där kommunerna i detta fall kanske känner till just de lokala
              förhållandena på bästa möjliga sätt? Det är väl att använda skattebetalarnas
              pengar på bästa sätt?
            </seg>
          </u>
          <note type="speaker" n="55790b2a">
            Anf. 83 CHRISTINA AXELSSON (s) replik:
          </note>
          <u who="christina_axelsson_80ceb0_w" xml:id="i-fd9503e9f44b2794-2" n="e10fe59b">
            <seg n="9e4dfa90">
              Herr talman! Anledningen till att man har en myndighet är inte
              att de lokala inspektörerna, de som verkligen gör jobbet, inte
              ska göra sitt arbete. Jag hoppas att jag fick fram det i mitt
              anförande. Jag var nämligen tvungen att hoppa över vissa delar
              av mitt anförande på grund av att tiden inte räckte till. Det
              är viktigt att man har tillsynsverksamheten lokalt. Det är ju
              den som verkligen känner till vem som är den egentliga djurhållaren.
              Det var en poäng i mitt anförande, så jag hoppas att den kom med.
              Därför tycker jag att man har en central myndighet. Det betyder
              bara att det är den som så att säga lägger upp ribban för de lokala
              inspektörerna, och det tycker jag är bra.
            </seg>
            <seg n="e3e59045">
              Sedan kan vi diskutera om vi ska ha 600, 700 eller 300 myndigheter.
              Jag tycker att det är viktigt att den här myndigheten behövs.
              Men sedan tror jag att det är riktigt, precis som Sven-Erik Österberg
              har sagt, att man tittar över vilka myndigheter som man behöver
              nu eftersom behovet ändras, och det kommer att ändras framöver
              också. Och det tycker jag inte är något svårt.
            </seg>
          </u>
          <note type="speaker" n="c2a51b53">
            Anf. 84 JAN ANDERSSON (c) replik:
          </note>
          <u who="jan_andersson_f486c3_w" xml:id="i-6bcd7c180dd4f4e6-1" n="581a805a">
            <seg n="5092dbfa">
              Herr talman! Christina Axelsson framställer vårt ställningstagande
              när det gäller Djurskyddsmyndigheten ungefär som att vi inte vill
              ha någon central nivå när det gäller djurskyddsfrågorna. Självklart
              vill vi det. Men vi vill inte ha många centrala nivåer när det
              gäller detta. Och Djurskyddsmyndigheten är en för mycket. Arbetet
              där skulle utmärkt kunna klaras på Jordbruksverket.
            </seg>
            <seg n="3975f716">
              Det som egentligen gjorde att jag begärde ordet var att Christina
              Axelsson sade att ett tillkännagivande från Sveriges parlament
              är populism. Är det representativt för partiet och regeringen?
              Jag tycker att det är en ganska grov anklagelse.
            </seg>
            <seg n="9d1c2370">
              När det gäller Christina Axelssons fråga om vi inte tycker att
              regeringen gör vad den kan är mitt svar inte detsamma som Cecilia
              Widegrens. Jag tror faktiskt att regeringen har gjort vad den
              har kunnat, och vi har ju sett resultatet. Av den anledningen
              vill vi byta regering efter nästa val.
            </seg>
          </u>
          <note type="speaker" n="6f9d6209">
            Anf. 85 CHRISTINA AXELSSON (s) replik:
          </note>
          <u who="christina_axelsson_80ceb0_w" xml:id="i-fd9503e9f44b2794-3" n="e10fe59b">
            <seg n="f19361e8">
              Herr talman! Ni gör ett tillkännagivande som på intet sätt för
              saken vidare. Det var därför som jag frågade: Vad vill ni att
              regeringen ska göra? Ni har ju inte några egna förslag i den reservation
              som ni yrkar bifall till, utan ni säger att regeringen än mer
              ska jobba med denna fråga. Men jag säger att den gör så mycket
              det bara går. Och det är då som jag ifrågasätter om inte detta
              är populism. Man säger: Nu minsann har vi manat regeringen till
              att skrika högre i den här frågan.
            </seg>
            <seg n="b53d70b7">
              Jag vill ställa en fråga till Jan Andersson: Vill ni att regeringen
              ska arbeta på ett annat sätt, mer effektivt? Kom då med dessa
              förslag, och säg inte bara: Men här måste vi jobba hårdare.
            </seg>
          </u>
          <note type="speaker" n="cbcbafc2">
            Anf. 86 JAN ANDERSSON (c) replik:
          </note>
          <u who="jan_andersson_f486c3_w" xml:id="i-6bcd7c180dd4f4e6-2" n="581a805a">
            <seg n="17993608">
              Herr talman! Christina Axelsson frågade vad vi vill. Det som
              vi vill är att försäkra svenska konsumenter och restauranggäster
              om att köttet är fritt från salmonella. Det är helt uppenbart
              att när det gäller den svenska sidan har vi klarat att hålla köttet
              fritt från salmonella. Men vi har inte klarat det när det gäller
              det kött som kommer från andra länder.
            </seg>
            <seg n="224fea59">
              Vår målsättning är att köttet i butiker och på restauranger ska
              vara fritt från salmonella.
            </seg>
          </u>
          <note type="speaker" n="b0ea3426">
            Anf. 87 CHRISTINA AXELSSON (s) replik:
          </note>
          <u who="christina_axelsson_80ceb0_w" xml:id="i-fd9503e9f44b2794-4" n="e10fe59b">
            <seg n="7d8cdfa9">
              Herr talman! Då måste man fråga: Tycker inte Centerpartiet att
              regeringen faktiskt arbetar och har arbetat för att få det? Eftersom
              jag vet att Jan Andersson inte får någon mer replik kan jag säga
              att regeringen gör det. Därför har vi den salmonellagaranti som
              vi fick i och med att vi gick med i EU.
            </seg>
            <seg n="58e0cb1a">
              Men det som nu har kommit fram, och som någon tog upp tidigare,
              om att man använder tillsatser i nötkött, till exempel i lövbiff,
              så att köttet betraktas som köttberedningar är ett fusk i fråga
              om märkningen. Och det krävs en effektiv och engagerad livsmedelstillsyn
              för att komma till rätta med dessa problem.
            </seg>
            <seg n="e3955634">
              Men det är självklart att vi ska arbeta för att vi i Sverige
              och i andra länder ska få kött som är fritt från salmonella. Det
              är ju många svenskar som äter kött i andra länder också.
            </seg>
          </u>
          <note type="speaker" n="04562e18">
            Anf. 88 Jordbruksminister ANN-CHRISTIN NYKVIST (s):
          </note>
          <u who="ann-christin_nykvist_konsumentminister_w" xml:id="i-162ca638c7bdfcb0-0" n="8cffdf76">
            <seg n="82cf9482">
              Herr talman! Säker mat och god djuromsorg är något som vi fäster
              mycket stor vikt vid i Sverige, och det är någonting som konsumenterna
              kräver i dag. Jag tycker också att det är värt att här framhålla
              att detta är en del i kvaliteten i livsmedelsproduktionen, det
              som vi kallar för de svenska mervärdena.
            </seg>
            <seg n="05c7d28c">
              Vi har successivt byggt upp vår livsmedelslagstiftning, vår djurskyddslagstiftning
              och myndighetsövervakningen. Vi har Livsmedelsverket, vi har den
              nya Djurskyddsmyndigheten, länsstyrelsen och kommunerna. Och alla
              har viktiga uppgifter när det gäller tillsynen inom detta område.
            </seg>
            <seg n="3fd99df7">
              Som redan har berörts här har Sverige en hög profil inom EU när
              det gäller att utveckla en harmoniserad lagstiftning på hög skyddsnivå.
              Våra goda förhållanden när det gäller livsmedelssäkerhet och djurskydd
              har gjort att vi har fått dessa garantier som gör att vi kan upprätthålla
              strängare regler än unionen i övrigt, bland annat när det gäller
              salmonella. Vi har fler garantier, men det är salmonellagarantin
              som ofta är i fokus.
            </seg>
            <seg n="6da88dec">
              Jag vill stryka under att de flesta företag inom livsmedelsbranschen
              och de flesta djurhållarna sköter sig bra. Men det finns undantag,
              och det är ofta dem som vi diskuterar. Det förekommer rapporter
              om livsmedelssnusk och om vanskötta och plågade djur, och detta
              är ingenting som vi kan acceptera.
            </seg>
            <seg n="3e6bd508">
              Förslagen i regeringens proposition syftar till att inom nuvarande
              tillsynsorganisation stärka den lokala djurskydds- och livsmedelstillsynen.
              Och regeringen vill säkerställa det som tidigare har nämnts här
              i dag, nämligen en tillsyn som är effektiv, tillförlitlig och
              likvärdig i hela landet.
            </seg>
            <seg n="b2923f0f">
              Jag menar att det finns två väldigt viktiga skäl för att förstärka
              tillsynen på det här sättet. Det ena är konsumenternas förtroende.
              Det andra är att ge företagen rättvisa konkurrensvillkor.
            </seg>
            <seg n="b87d8d17">
              Vi har valt en modell som innebär att vi vill behålla och stärka
              den lokala organisationen som ju har den bästa kännedomen om de
              lokala förhållandena och öka möjligheterna till samverkan mellan
              kommuner. Givetvis är det kommunerna som har den bästa kunskapen
              när det gäller att bedöma behovet av tillsyn och att planera inriktningen
              av tillsynen.
            </seg>
            <seg n="8b0a0e6d">
              Vi minskar nu sårbarheten genom möjligheter till samverkan, och
              vi ökar möjligheterna för kommunerna att specialisera sig. Jag
              menar att detta underlättar särskilt för små kommuner att upprätthålla
              en fungerande tillsyn.
            </seg>
            <seg n="ee46f1b6">
              Den lokala nivån behöver stöd från den centrala nivån. Det gäller
              då stöd på ett antal olika områden: rådgivning, utbildning, vad
              vi kallar för normerande inspektioner, checklistor, mallar, tillsynsmetodik
              och juridisk expertis. Det finns mycket som den centrala nivån
              kan hjälpa den lokala nivån med.
            </seg>
            <seg n="31eaba09">
              Vidare har vi avgiftsfrågan som redan varit uppe här. Där skapar
              vi möjligheter, en bättre bas, för tillsynen genom att justera
              uttaget av tillsynsavgifter.
            </seg>
            <seg n="f6e7cab3">
              Det har funnits en otydlighet kring hur de centrala myndigheterna
              ska leda och samordna tillsynen. Här ger vi klara besked. Det
              ska vara möjligt att styra med bindande föreskrifter och att ålägga
              kommunerna att lämna information. Detta har hittills varit ett
              problem. Ett krav ska också vara att kommunerna upprättar tillsynsplaner.
            </seg>
            <seg n="382f0601">
              Det finns ingripandemöjligheter gentemot kommunerna. Man kan
              genom föreläggande se till att kommuner rättar till sådant som
              inte sköts på ett bra sätt. Man kan också vara överens om att
              ett tillsynsarbete är så komplicerat eller så omfattande att det
              sköts bättre av den centrala myndigheten, eller också om det går
              riktigt illa kan regeringen besluta att Livsmedelsverket eller
              länsstyrelsen ska ta över ansvaret. Precis som Åsa Domeij hoppas
              också jag att det blir undantag och att det inte ska behöva användas.
              Men möjligheten finns. Härigenom tar vi på bästa sätt till vara
              både de lokala och de centrala resurserna, så jag menar att det
              här är ett mycket balanserat förslag som gör att vi kan nå de
              mål som vi har satt upp för den här verksamheten.
            </seg>
            <seg n="895eb5d2">
              EU har ju funnits med i diskussionen här under förmiddagen. Det
              är klart att vi inte kan se det här förslaget isolerat från det
              arbete som vi bedriver inom EU. Just nu är en rad nya regler på
              väg som är beslutade inom unionen. Vi ska ersätta detaljerade
              regler till förmån för mer flexibla regler med utgångspunkt i
              olika verksamheters och olika länders behov. Det här är någonting
              som jag välkomnar.
            </seg>
            <seg n="e658d1e1">
              För tillsynen innebär detta en förstärkning av den nuvarande
              ordningen. Vi kommer ju att gå över till vad vi kallar för en
              riskbaserad tillsyn, en systemtillsyn. Där kommer vi att bygga
              mycket på företagens egenkontroll. Det här gör att de som hanterar
              mer riskfyllda livsmedel eller de som uppvisar mindre goda rutiner
              kommer att få fler inspektioner än företag som har en fungerande
              egenkontroll. Det innebär att en del företag kan räkna med färre
              kontroller.
            </seg>
            <seg n="a7b00445">
              I det här sammanhanget vill jag säga att detta påverkar också
              vår kamp mot salmonella i mat. Jag kan intyga att jag under mina
              år som jordbruksminister har ägnat mycket tid åt och arbetat mycket
              aktivt med de här frågorna kring salmonella. Jag är också glad
              över att kunna konstatera att vi har kunnat påverka dels synen
              på salmonella inom unionen i dag ser man salmonella som ett stort
              folkhälsoproblem dels ambitionsnivån när det gäller att vidta
              åtgärder för att komma åt de här salmonellaproblemen.
            </seg>
            <seg n="bc30e6f4">
              Jag kan nämna ett antal olika lagstiftningsbeslut inom EU som
              gör att vi kan höja ambitionen när det gäller att bekämpa salmonella
              inom unionen. Det handlar om den nya livsmedelslagen. Det handlar
              om hygienpaketet. Det handlar om kontrollförordningen. Det handlar
              zoonoslagstiftningen. Här läggs det ett större ansvar på producenterna,
              och här får vi instrument för att bekämpa salmonellan. Men det
              hindrar inte att vi har markerat att vi vill ha en ännu högre
              ambition på hemmaplan, i Sverige. Vi fick våra salmonellagarantier
              vid anslutningen till EU. Vi har också kunnat försvara våra salmonellagarantier
              när man har ändrat lagstiftning. Det här ger oss möjligheter att
              hålla undan.
            </seg>
            <seg n="2a482323">
              Sedan har vi köttberedningarna. Där är jag inte nöjd. Jag har
              vidtagit ett antal åtgärder för att påverka kommissionen. Vi kämpar
              vidare eftersom vi inte har den delen i hamn ännu garantierna
              omfattar inte köttberedningarna. Däremot kan vi vidta stickprovskontroller
              i Sverige om vi misstänker att det finns salmonella, så provtagningen
              kan fortgå. Vi gav i två olika omgångar särskilda uppdrag till
              Livsmedelsverket för att de skulle ge oss ett bra underlag. Hittar
              vi salmonella kontaktar vi den anläggningen i ett annat EU-land,
              och det har Livsmedelsverket gjort. Är det riktigt illa kan vi
              också hävda att vi ska hindra importen från den anläggningen.
            </seg>
            <seg n="d7dfa445">
              Det här är alltså ett arbete som ständigt pågår. Därför tycker
              jag, precis som Christina Axelsson, att det är att slå in öppna
              dörrar att säga till regeringen att göra det som regeringen redan
              gör.
            </seg>
            <seg n="24e140c3">
              Här har också redovisats att regeringen för närvarande har tagit
              initiativ till ytterligare ett antal åtgärder för att stärka tillsynen.
              Givetvis är det så att vi inte slår oss till ro, utan vi gör som
              vi har sagt. Vi ska löpande följa detta, och vi ska vidta åtgärder.
            </seg>
            <seg n="0b440a33">
              Vad som nu är aktuellt är uppdraget till en särskild utredare
              att titta på ett nytt avgiftssystem för foder, livsmedels- och
              djurskyddstillsyn. Vi har också en särskild utredare som tittar
              på hur konsumenterna ska kunna få tillgång till resultatet av
              livsmedelstillsynen. Det vi helst skulle vilja ha här är en form
              av symbol som på ett enkelt sätt sammanfattar ganska komplicerade
              förhållanden så att konsumenten får bra information. De här utredningarna
              kommer att presentera sina förslag under våren.
            </seg>
            <seg n="a1637075">
              För en kort tid sedan gav vi också Livsmedelsverket i uppdrag
              att utreda hur kompetensen i livsmedelshygienen kan höjas. Man
              har ju i olika sammanhang talat om så kallade körkort för företagen
              i den här branschen. Det är den typen av frågeställningar som
              Livsmedelsverket tittar på.
            </seg>
            <seg n="ea889856">
              Precis som redan sagts här är det tyvärr så att bristande hantering
              av livsmedel är den vanligaste orsaken till matförgiftningar.
              Det är ett stort folkhälsoproblem och ett stort konsumentproblem.
            </seg>
            <seg n="2a19f49c">
              Den proposition som nu ligger på riksdagens bord är ett steg
              mot en förbättrad tillsyn inom livsmedels- och djurskyddsområdet.
              Vi kommer att införa flera nya EG-regler som också kommer att
              ge oss ett bättre skydd. Vi har också ett omfattande utredningsarbete
              som kommer att landa i ytterligare förslag under den närmaste
              tiden.
            </seg>
          </u>
          <note type="speaker" n="f1570151">
            Anf. 89 SVEN GUNNAR PERSSON (kd) replik:
          </note>
          <u who="sven_gunnar_persson_900de7_w" xml:id="i-b84ff60148777fa9-1" n="5580d3f9">
            <seg n="5019e5a3">
              Herr talman! TT den 16 december 2004 säger: De årligen 600800
              anmälda fallen får allra oftast smittan via det kött som förs
              in från andra EU-länder. Den gränskontrolleras inte av frihandelsskäl.
            </seg>
            <seg n="24609ac3">
              Livsmedelsverket säger: Vi har gjort stickprovsundersökningar
              som visar att respekten för salmonellagarantierna inte är de bästa.
            </seg>
            <seg n="5e142925">
              TT den 20 december 2004: De senaste upptäckterna av smittat kött
              gäller två partier med oxfilé och innanlår från en och samma anläggning
              i Polen. Totalt rör det sig om 10 ½ ton kött.
            </seg>
            <seg n="06473735">
              Miljöförvaltningen i Helsingfors säger: Det är ett problem att
              gränskontrollerna slopats. Tidigare kontrollerades varje parti,
              men i dag kan köttet komma direkt från utlandet till butiken.
            </seg>
            <seg n="5a308393">
              Livsmedelsverket säger: På verket anser man ändå att det nuvarande
              systemet har stora brister. Ett intyg på att köttet är smittfritt
              lämnas av exportören till importören. Däremellan finns ingen annan
              kontroll än myndigheternas stickprover.
            </seg>
            <seg n="2bda663d">
              Svenska Dagbladet den 1 mars 2005: Salmonella i importerad kyckling
              blir allt vanligare. De senaste tre veckorna har tre partier från
              Brasilien och ett från Estland tagits i beslag.
            </seg>
            <seg n="584585a2">
              Dagens Nyheter den 1 mars 2005: Även från andra länder kommer
              salmonellasmittad kyckling, från Danmark, Nederländerna, Tyskland
              och Brasilien. De stickprovskontroller som görs av miljöförvaltningarna
              visar att det förekommer mycket fusk med intygen. För att få bukt
              med salmonellan skulle det behövas en oerhört mycket striktare
              kontroll vid våra gränser.
            </seg>
            <seg n="978dbcfd">
              Det finns möjligheter att slå till direkt, ministern. Ursprungsmärkning
              av allt fågelkött och provtagning på alla partier av köttberedningar
              antyds i betänkandet. Varför kan vi inte göra det nu? Jag efterlyser
              en mer militant hållning i de här frågorna.
            </seg>
          </u>
          <note type="speaker" n="ae132090">
            Anf. 90 Jordbruksminister ANN-CHRISTIN NYKVIST (s) replik:
          </note>
          <u who="ann-christin_nykvist_konsumentminister_w" xml:id="i-162ca638c7bdfcb0-1" n="8cffdf76">
            <seg n="8937a2ae">
              Herr talman! Militant eller inte den svenska regeringen har en
              väldigt tydlig aktiv hållning. Ursprungsmärkning av kött är en
              fråga som vi har aktualiserat inom unionen. Vi har ett avancerat
              system när det gäller nötkött. Den svenska regeringen menar att
              vi bör gå vidare och få regler för andra köttslag. Vi bör också
              få regler som gör att det inte bara är köttet i butik som har
              den här informationen till konsumenterna.
            </seg>
            <seg n="6761ad16">
              Jag har i olika sammanhang sagt att jag är bekymrad över att
              maten i de svenska butikerna blir alltmer anonym. Jag håller med
              Sven Gunnar Persson om att detta är någonting som vi ska arbeta
              aktivt för, och det gör jag också.
            </seg>
            <seg n="520df8d0">
              Sedan gäller det kontrollerna. Vi har en del som inte har något
              skydd, och det är köttberedningarna. Jag är inte nöjd med det.
              Jag vidtar åtgärder och har kontakter med kommissionen. Jag menar
              att våra garantier också bör omfatta de här köttberedningarna.
            </seg>
            <seg n="a362ddc0">
              Men det innebär inte att vi inte kan göra någonting. Vi kan ta
              stickprovskontroller. Vi bygger nu upp en bra tillsyn. Det är
              också en fördel att vi har en bra apparat som kan verka för att
              stävja detta. Att det finns företag som lämnar oriktiga intyg
              är inte acceptabelt. Då agerar vi. Det gör Livsmedelsverket, och
              det är också regeringen beredd att göra. Det finns ett system
              inom unionen för hur vi ska reagera.
            </seg>
          </u>
          <note type="speaker" n="52913798">
            Anf. 91 SVEN GUNNAR PERSSON (kd) replik:
          </note>
          <u who="sven_gunnar_persson_900de7_w" xml:id="i-b84ff60148777fa9-2" n="5580d3f9">
            <seg n="a5d17626">
              Herr talman! Av betänkandet framgår att det är möjligt att införa
              ursprungsmärkning av allt fågelkött om det även omfattar det svenska
              fågelköttet. Det framgår också att det finns möjlighet att införa
              obligatorisk provtagning från alla importerade partier av köttberedningar.
              Varför vidtar inte ministern de åtgärderna omedelbums för att
              stärka skyddet för konsumenternas hälsa och säkerhet?
            </seg>
            <seg n="56009cc4">
              För en tid sedan hade vi här i riksdagen ett betänkande som behandlade
              Århuskonventionen. Där säger regeringen till EU och till FN-systemet
              att den inte vill följa den konventionen. Regeringen vill reservera
              sig på två punkter eftersom den inte vill att man ska överklaga
              regeringens hantering av hemligstämplad miljöinformation till
              domstol.
            </seg>
            <seg n="759f7a06">
              Det verkar som om den militanta hållning som man visade i det
              ärendet inte är möjlig att inta här. Det verkar som om frihandeln
              tar över omsorgen om människors hälsa och säkerhet. Jag vill än
              en gång uppmana ministern att inta en mer militant hållning i
              den här salmonellafrågan.
            </seg>
          </u>
          <note type="speaker" n="5c10524f">
            Anf. 92 Jordbruksminister ANN-CHRISTIN NYKVIST (s) replik:
          </note>
          <u who="ann-christin_nykvist_konsumentminister_w" xml:id="i-c48aa47fd77859a6-0" n="8cffdf76" next="i-b95aaa576816a270-0">
            <seg n="aff3c505">
              Herr talman! Jag tror inte att lösningen är att sätta en etikett
              på sig att man har en militant hållning. Det handlar om att arbeta
              med goda argument, stå upp för de uppfattningar vi har och visa
              på de problem som finns. Det handlar också om att ändra EU:s uppfattning
              om salmonella och salmonellariskerna i ett folkhälsoperspektiv,
              och där tycker jag att vi har lyckats. Det är en annan hållning
              inom EU i dag när det gäller salmonellan.
            </seg>
            <seg n="7f18689a">
              Jag tycker att Sven Gunnar Persson gör det enkelt för sig när
              han pratar om de här kontrollerna. Vi har inte möjlighet att göra
              kontroller av de här köttberedningarna vid gränsen, utan de får
              göras i ett senare led. Det gör att det blir ett ganska komplicerat
              system när man ska bygga upp de här kontrollerna. Jag håller med
              om att vi ska ha stickprovskontroller. Våra tillsynsmyndigheter
              ska arbeta med de här frågorna.
            </seg>
            <seg n="0fa5d142">
              När vi hittar salmonellasmittat kött ska vi reagera väldigt synligt
              och väldigt tydligt. Vi ska kontakta de här anläggningarna, vi
              ska offentliggöra vilka företag det gäller och vi ska stoppa importen
              om vi får salmonella i stor omfattning från vissa anläggningar.
            </seg>
          </u>
          <note n="bf5cc9b5">
            Anf. 93 ANITA BRODÉN (fp) replik:
          </note>
          <u who="ann-christin_nykvist_konsumentminister_w" xml:id="i-b95aaa576816a270-0" n="8cffdf76" prev="i-c48aa47fd77859a6-0">
            <seg n="344a8745">
              Herr talman! Jag vill passa på att ställa några konkreta frågor
              till jordbruksministern.
            </seg>
            <seg n="4b0b3fb7">
              Delar jordbruksministern Folkpartiets uppfattning att Efsa, Europas
              livsmedelsmyndighet, ska ha ett större ansvar och en större möjlighet
              avseende både kontroll och sanktioner? Vi tycker inte att de har
              fått tillräckliga resurser för detta.
            </seg>
            <seg n="43ff4d1a">
              Sker det kontroll av att medlemsländerna följer EU:s djurskydds-
              och transportdirektiv innan man betalar ut bidrag? Har jordbruksministern
              kunskap om hur det är på det området?
            </seg>
            <seg n="ffedd355">
              Herr talman! Jag fortsätter med ett par frågor till. Vi talade
              om kommuners möjlighet att samverka, att fråntas tillsynsmöjligheter
              och att också lämna ifrån sig tillsynsmöjligheter. Ingår det i
              begreppet andra särskilda skäl att till exempel en ganska liten
              kommun kan få slippa tillsynsansvaret när man bedömer att man
              varken har kompetens eller möjlighet? När man preciserar skriver
              man om försöksdjursanläggningar och cirkusar. Finns det också
              andra möjligheter och andra öppningar?
            </seg>
          </u>
          <note type="speaker" n="9ffa8d58">
            Anf. 94 Jordbruksminister ANN-CHRISTIN NYKVIST (s) replik:
          </note>
          <u who="ann-christin_nykvist_konsumentminister_w" xml:id="i-c48aa47fd77859a6-1" n="8cffdf76" next="i-b95aaa576816a270-1">
            <seg n="ecfbba28">
              Herr talman! Efsa är ju en ganska ung myndighet. Efsa har nu
              kommit i gång med sin verksamhet och har så här långt gjort ett
              gott jobb, tycker jag. Sedan är det väl alltid så att man ska
              vara öppen för att justera eller komplettera när man sätter en
              ny organisation i sjön. Jag har för dagen inget underlag som säger
              mig att vi behöver göra några förändringar när det gäller Efsa
              och kontroll och sanktionssystem.
            </seg>
            <seg n="d9012114">
              Sedan har vi frågan om kontroll av att medlemsländerna följer
              regelverk. Där har kommissionen ett stort uppdrag. Det är kommissionen
              som sköter den övervakningen. Jag tror att alla medlemsländer
              känner att kommissionen har ögonen på dem. Det finns en apparat
              och en kompetent organisation som kontrollerar att man följer
              regelverket.
            </seg>
            <seg n="5bd727d5">
              När det gäller möjligheten att slippa tillsynen vill jag säga
              att det första steget i modellen som vi nu bygger är att kommunerna
              ska kunna samverka. Om man inte har resurser att bygga upp kompetensen
              kan man samverka med en annan kommun. Det kan också vara så att
              en enskild tjänsteman får det här uppdraget. Att lämna över till
              nästa nivå på grund av det som Anita Brodén tar upp tror jag inte
              blir särskilt vanligt. Därför har det varit angeläget att precisera
              att det handlar om större enheter, större anläggningar och väldigt
              svår tillsynsverksamhet som ska lyftas till den centrala nivån.
            </seg>
          </u>
          <note n="859d08d4">
            Anf. 95 ANITA BRODÉN (fp) replik:
          </note>
          <u who="ann-christin_nykvist_konsumentminister_w" xml:id="i-b95aaa576816a270-1" n="8cffdf76" prev="i-c48aa47fd77859a6-1">
            <seg n="fe6fd316">
              Herr talman! Förhoppningsvis blir det inte särskilt vanligt,
              som jordbruksministern säger. Det var mer för att öppna för möjligheten,
              om så skulle vara fallet.
            </seg>
            <seg n="efda68c4">
              Jag fortsätter med några frågor till slut: Hur långt har man
              i EU kommit med översynen av märkningsreglerna, och på vad sätt
              kan ministern påverka det arbetet?
            </seg>
            <seg n="3674bbc3">
              Jag vill avsluta med en fråga som det skulle vara intressant
              att få höra jordbruksministerns synpunkter på. I ett antal förskolor
              ser man det som mycket viktigt för barnen att få uppleva delaktigheten
              i köket när man tillreder och bereder maten. Vad anser jordbruksministern
              om det? Ska barnen få, om man sköter hygienen och den viktiga
              handhygienen, ha tillträde till köket och vara med i den hanteringen
              och i det arbetet?
            </seg>
          </u>
          <note type="speaker" n="5a98dbee">
            Anf. 96 Jordbruksminister ANN-CHRISTIN NYKVIST (s) replik:
          </note>
          <u who="ann-christin_nykvist_konsumentminister_w" xml:id="i-162ca638c7bdfcb0-2" n="8cffdf76">
            <seg n="df54b553">
              Herr talman! Arbetet med märkningsreglerna har nu kommit i gång.
              Det är ett arbete på arbetsgruppsnivå. Tjänstemännen inom mitt
              departement har börjat att arbeta med frågorna. Från regeringens
              sida tycker vi att det är ett viktigt arbete. Vi kommer att mycket
              aktivt delta i det. Jag sade här tidigare att den anonyma maten
              är någonting som vi kommer att lyfta in i sammanhanget. Vi kommer
              givetvis att driva det som vi tidigare har drivit, att det är
              viktigt att man får en märkning som omfattar flera köttslag och
              kanske storkök, restauranger och andra anläggningar där man serverar
              mat.
            </seg>
            <seg n="a77a7419">
              Det är ett stort och omfattande arbete. Jag vågar inte lova hur
              snabbt det kommer att gå inom EU, men under 2005, under det här
              året, kommer frågan att bli aktuell. Det kan till och med vara
              så att den kommer till EU-nämnden för att regeringen ska kunna
              cleara sina positioner i det här arbetet.
            </seg>
            <seg n="0f8c7b22">
              Förskolor och möjlighet för barn att delta i matlagningen är
              en fråga där olika intressen kolliderar dels skyddsintresse när
              det gäller hygien och att ha en säker livsmedelshantering, dels
              när det gäller att ge barnen möjlighet att delta i matlagningen
              och uppleva den sinnlighet som det är att delta i matlagningen.
              Jag hoppas att vi ska kunna lösa det på ett sådant sätt att barnen
              verkligen kan delta. Det är någonting som jag personligen tycker
              är viktigt.
            </seg>
          </u>
          <note type="speaker" n="ed4a79b0">
            Anf. 97 JAN ANDERSSON (c) replik:
          </note>
          <u who="jan_andersson_f486c3_w" xml:id="i-6bcd7c180dd4f4e6-3" n="581a805a">
            <seg n="0ff3092f">
              Herr talman! Jag gjorde i mitt tidigare inlägg kopplingen mellan
              djurskyddslagen och djurskyddsförordningar och tillsynen, hur
              det hänger ihop. Jag hävdar att möjligheten att genomföra kontroller
              med trovärdighet minskar när man använder djurskyddslagen och
              förordningar för att inte i första hand förbättra för djuren utan
              för att uppfylla målen i 121-punktsprogram och beslut på olika
              partikongresser.
            </seg>
            <seg n="e77e281f">
              Delar ministern min farhåga att ett schackrande med förordningar
              och djurskyddslag för att förbjuda en näring riskerar att minska
              tilltron till djurskyddsarbetet som helhet?
            </seg>
          </u>
          <note type="speaker" n="2ecd7b4e">
            Anf. 98 Jordbruksminister ANN-CHRISTIN NYKVIST (s) replik:
          </note>
          <u who="ann-christin_nykvist_konsumentminister_w" xml:id="i-162ca638c7bdfcb0-3" n="8cffdf76">
            <seg n="683a0aee">
              Herr talman! Jag har varit lite förvånad i den här debatten över
              den kortsiktiga synen och den uppgivenhet som har funnits kring
              våra möjligheter att påverka andra och synen på vad en god djurhållning
              egentligen innebär. Först och främst menar jag att det faktum
              att vi skärper kraven inte innebär att man kan säga att djuren
              får det sämre. För mig handlar det om att genom vårt förhållningssätt
              och arbete påvisa behov av förändringar och därigenom påverka
              andra. Därigenom blir vi också trovärdiga.
            </seg>
            <seg n="8a1c885e">
              Jag tror inte att man kan dra slutsatsen att det här skulle göra
              att våra djurskyddsinspektörer inte har respekt för lagstiftaren.
              Jag tror att vi mycket väl kan förklara varför vi vill skärpa
              kraven för pälsdjursuppfödning i Sverige. Det är på grund av att
              det är en näring som inte lever upp till de krav som vi har i
              den djurskyddslagstiftning som har beslutats här i riksdagen.
            </seg>
            <seg n="9516ea5a">
              Jag tror inte att det fungerar på det sätt som Centerpartiet
              uppenbarligen vill hävda.
            </seg>
          </u>
          <note type="speaker" n="2f8d2abb">
            Anf. 99 JAN ANDERSSON (c) replik:
          </note>
          <u who="jan_andersson_f486c3_w" xml:id="i-6bcd7c180dd4f4e6-4" n="581a805a">
            <seg n="079fe8ce">
              Herr talman! Jag har inte oroat mig det minsta över att inspektörerna
              inte skulle veta vad som står i lagar och förordningar. Det tror
              jag att man är mycket väl insatt i. Det jag pratar om är allmänhetens
              och djurhållarnas förtroende för djurskyddslagen. Håller man på
              och schackrar med den och använder den som ett instrument för
              att uppfylla partikongressers och 121-punktsprograms mål i stället
              för att använda den för att förbättra djurvälfärden är det hos
              producenter och allmänhet som legitimiteten för lagar och förordningar
              minskar, inte hos inspektörerna. Det har jag aldrig påstått.
            </seg>
          </u>
          <note type="speaker" n="973f1206">
            Anf. 100 Jordbruksminister ANN-CHRISTIN NYKVIST (s) replik:
          </note>
          <u who="ann-christin_nykvist_konsumentminister_w" xml:id="i-162ca638c7bdfcb0-4" n="8cffdf76">
            <seg n="2351b4df">
              Herr talman! Jan Andersson talade väldigt vackert inledningsvis
              om att vi människor har rätt att hålla djur i vår tjänst men att
              det också skapar en skyldighet att behandla djuren väl. Det tycker
              vi väl alla. Det handlar om etik och moral, och det har vi människor
              diskuterat i tusentals och tiotusentals år. Etik och moral är
              ingenting som för all evighet är hugget i sten. Det är en diskussion
              som vi ständigt måste ha i våra civiliserade samhällen. Det är
              en sådan diskussion som också finns kring pälsdjursuppfödningen.
              Jag tror att Jan Andersson underskattar vad allmänheten tycker
              och inte har noterat att det finns ett starkt folkligt stöd för
              att vi ska behandla våra djur väl och att det också finns ett
              starkt folkligt stöd för den djurskyddslagstiftning som vi nu
              har. Vad vi tänker göra i det arbete som vi har påbörjat i Jordbruksdepartementet
              är att utifrån den gällande djurskyddslagstiftningen förtydliga
              vad som ska gälla för pälsdjursnäringen. Det kommer en departementspromemoria
              före sommaren, som kommer att både redovisa vilka ändringar som
              bör göras i regelverket och ta upp den viktiga frågan om vilken
              ersättning som de berörda näringsidkarna ska vara berättigade
              till.
            </seg>
          </u>
          <note type="speaker" n="1cfe6a5d">
            Anf. 101 CECILIA WIDEGREN (m) replik:
          </note>
          <u who="cecilia_widegren_cd267f_w" xml:id="i-a01af8fa1365e407-6" n="4d23070e">
            <seg n="36c70c45">
              Herr talman! Jag har två frågor till jordbruksminister Ann-Christin
              Nykvist. Jag kan börja där hon slutade: ett starkt folkligt stöd.
              Jag är helt övertygad om att vi har det för vår goda djurhållning
              och livsmedelstillsyn. Den lagstiftning som ministern i dag är
              här för att beskriva är en god utgångspunkt för att klara detta.
            </seg>
            <seg n="bda24ec7">
              Det är självklart att de djurhållare och de livsmedelsföretag
              som i vardagen, här och nu, matar kossor eller levererar lunch
              också ska ha en god konkurrenskraft. De villkoren är minst lika
              viktiga som lagstiftningen för att klara av detta. Förutom lagstiftningen
              behöver vi alltså också sjysta konkurrensvillkor för att klara
              detta.
            </seg>
            <seg n="288bf2fe">
              Min första fråga gäller följande. Regeringen har sökt stöd för
              den här propositionen om tillsyn hos Miljöpartiet och Vänstern.
              Regeringen har också sökt stöd för de kommande ekonomiska villkoren
              hos Miljöpartiet och Vänsterpartiet. Precis som ministern själv
              säger lever vi inte i en isolerad värld. Vi måste ta hänsyn till
              de konkurrensvillkor som gäller. Vad är det som förbättrar i de
              kommande förslagen från regeringen konkurrensvillkoren i kringliggande
              länder för våra producenter som dagligdags jobbar med detta? Vad
              är det som förbättrar?
            </seg>
            <seg n="f31713a8">
              Herr talman! Min andra fråga berör självklart de jobb som i morgon
              inte längre ska få vara jobb i Sverige. I morgon kommer det i
              den ekonomisk-politiska propositionen bara att handla om de 1,4
              miljoner människor som i dag inte har gått till arbetet. Ansvarig
              minister, i det här fallet jordbruksministern, kommer i morgon
              också att införa ett indirekt näringsförbud för att kunna presentera
              andra så kallade Amsjobb.
            </seg>
            <seg n="990befca">
              Är det inte dags att jordbruksministern nu erkänner att det är
              en politisk eftergift att införa det här direkta eller indirekta
              näringsförbudet för en näring som i dag lever upp till Sveriges
              lagar? I morgon offras de arbetstillfällena medan debatten i övrigt
              kommer att handla om hur många nya jobb man ska skapa på andra
              områden.
            </seg>
          </u>
          <note type="speaker" n="4dec9c9d">
            Anf. 102 Jordbruksminister ANN-CHRISTIN NYKVIST (s) replik:
          </note>
          <u who="ann-christin_nykvist_konsumentminister_w" xml:id="i-162ca638c7bdfcb0-5" n="8cffdf76">
            <seg n="24dd9129">
              Herr talman! Cecilia Widegren, jag skulle vilja blicka tillbaka
              tio elva år i tiden, till 1994. Då tog den socialdemokratiska
              regeringen över en ekonomi i moras som den borgerliga regeringen
              lämnade efter sig. Under den period som har gått sedan 1994 har
              vi fått ordning på Sveriges ekonomi. Den vårbudget som presenteras
              i morgon kommer att bekräfta att Sverige har en stark ekonomi.
              Det är det allra viktigaste för företagen i Sverige.
            </seg>
            <seg n="bb497a24">
              Sedan har vi vidtagit ett antal specifika åtgärder för jordbruksnäringen.
              Vi står inför stora omställningar. Vi förändrar EU:s jordbrukspolitik.
              Det kommer att ge näringen utmaningar. Därför har vi arbetat både
              för att sänka produktionsskatter och se till att vi får regelverk
              som är lämpliga för näringen.
            </seg>
            <seg n="254d81e2">
              Sedan den specifika frågan om pälsdjursnäringen. Nej, det är
              ingen politisk eftergift på det sättet. Den socialdemokratiska
              regeringen lutar sig mot ett kongressbeslut i det egna partiet.
              Vi har haft ett rådslag om djuretik och livsmedelsproduktion under
              det gångna året, och det finns ett stöd inom partiet för de här
              åtgärderna.
            </seg>
            <seg n="2742df5f">
              Det är inte så att vi förbjuder en näring som lever upp till
              regelverket. Vad vi säger är att näringen med dess nuvarande produktionsmetoder
              inte kan fortsätta, för man lever inte upp till den djurskyddslagstiftning
              som den svenska riksdagen har beslutat om.
            </seg>
          </u>
          <note type="speaker" n="a262e574">
            Anf. 103 CECILIA WIDEGREN (m) replik:
          </note>
          <u who="cecilia_widegren_cd267f_w" xml:id="i-a01af8fa1365e407-7" n="4d23070e">
            <seg n="1e029937">
              Herr talman! Jag tycker att det är näst intill ett hån mot de
              1,4 miljoner människor som i dag inte har kunnat gå till ett jobb
              att säga att Sverige har en god ekonomi och det ska man stolt
              presentera här i morgon, i plenum. Jag känner många människor
              som i dag inte har ett jobb. De känner inte att Sverige har en
              god ekonomi.
            </seg>
            <seg n="a9eb11dc">
              Att i morgon visa resultatet av en förhandling som har påbörjats
              tack vare att man dessutom förbjuder andra jobb i Sverige tusentals
              jobb, i Blekinge, Skaraborg och Skåne är näst intill ett hån mot
              människor. Man väljer att offra jobb, och det är beklämmande.
              Det borde också kännas hos jordbruksministern.
            </seg>
            <seg n="1cfad64a">
              Även det socialdemokratiska partiet kommer att ha en kongress
              i höst. Det finns flera motioner om de här frågorna. Att säga
              att man talar för en majoritet inom socialdemokratin är också
              rätt starkt, eftersom vi vet att det är många även inom socialdemokratin
              som inte håller med ministern i det här fallet. De vill inte offra
              jobb för att i morgon kunna presentera en vårproposition i Sveriges
              riksdag.
            </seg>
          </u>
          <note type="speaker" n="cde28709">
            Anf. 104 Jordbruksminister ANN-CHRISTIN NYKVIST (s) replik:
          </note>
          <u who="ann-christin_nykvist_konsumentminister_w" xml:id="i-162ca638c7bdfcb0-6" n="8cffdf76">
            <seg n="aef05e87">
              Herr talman! Det är intressant att få höra att Cecilia Widegren
              och maktalliansen uppenbarligen tror att det finns en enorm dramatik
              i de förhandlingar vi har med våra samarbetspartier. Jag måste
              nog göra er lite besvikna. Det har varit ett bra budgetarbete,
              och det är en bra vårbudget som presenteras i morgon. Det är en
              ekonomi i ordning.
            </seg>
            <seg n="27b37739">
              Visst är bekämpande av arbetslösheten det viktigaste uppdraget
              för regeringen, Cecilia Widegren. Det kommer att framgå av vårbudgeten
              som presenteras i morgon kl. 10.
            </seg>
          </u>
          <note type="speaker" n="bcaff87d">
            Anf. 105 LEIF BJÖRNLOD (mp):
          </note>
          <u who="leif_bjornlod_5cfd34_w" xml:id="i-767844ec563b75f8-0" n="48261c95">
            <seg n="731db50f">
              Herr talman! Vi debatterar nu djurskydd. Jag har roat mig med
              att läsa betänkandet ganska noggrant. Jag finner en folkpartimotion
              som säger att man bör märka och kastrera hankatter som vistas
              ute på egen hand, så att de inte far illa. Jag undrar om hankatten
              håller med om det.
            </seg>
            <seg n="c189358a">
              Det här visar på synsättet, hur vi vill hantera djur. Vi vill
              anpassa dem efter vår egen bekvämlighet. Det känns lite skrämmande.
            </seg>
            <seg n="5c85d05d">
              Jan Andersson envisas med att hävda att vi har absolut rätt till
              det. Jordbruksministern nyanserade den rätten, som naturligtvis
              står på något slags etisk grund, en etisk grund som jag inte delar
              med Jan Andersson. Jag skulle gärna vilja veta var han har fått
              den nedtecknad. Den står förmodligen på samma grund som det vita
              engelska herrefolket stod på när de handlade med slavar.
            </seg>
            <seg n="a042ef1c">
              Vi talar om djurskydd. Men vi människor behöver också skyddas,
              framför allt mot andra människors hanterande av djur. Jag tänker
              på de incidenter som har ägt rum helt nyligen när det gäller hanterandet
              av giftiga djur.
            </seg>
            <seg n="60ca7cda">
              Det var en monokelkobra som kom loss i Sundsvall. Det kostade
              djurägaren några hundratusen kronor, eftersom man har ett strikt
              ansvar vid djurhållning. En djurhållare hade en spottkobra som
              bet honom. Det kostade samhället några hundratusen kronor att
              bevara livet på honom. Jag tror att Karolinska Institutet har
              126 olika serum för att möta eventuella olyckor som inträffar,
              speciellt på fredagar efter kl. 22, då tuffa pojkar plockar upp
              sina giftiga ormar ur sina terrarier för att imponera på kompisar.
              Det leder till att de efter någon timme måste in på sjukhuset
              och få serum. Det känns väldigt störande.
            </seg>
            <seg n="25488117">
              Det känns också väldigt störande att ni i utskottet, som har
              det här på ert bord, inte har diskuterat ett regelverk kring hållandet
              av giftiga ormar, spindlar och skorpioner. De handlas enligt EU:s
              regler helt fritt. De skickas med postpaket över hela Europa.
              För inte så länge sedan kom en petflaska med 22 små ormar från
              Peru, hittagen av Herpetologiska föreningens ordförande. Det känns
              ovärdigt. Det finns faror i det här.
            </seg>
            <seg n="628d10d7">
              Cecilia Widegren undrade vilka djur vi skulle vilja släppa ut
              i framtiden. Om jag fick råda, med den etiska grund jag står på,
              känner jag att det är omoraliskt att vi ska döma djur till livstids
              fängelse därför att vi ska ha något roligt att titta på i ett
              akvarium eller terrarium. Det känns för mig störande, men jag
              vet att jag är relativt ensam om den ståndpunkten. Jag tror dock
              att det finns många utanför den här kammaren som håller med mig.
            </seg>
            <seg n="fdd5e013">
              Jag vill bara meddela att Miljöpartiet kommer att stödja Sven-Erik
              Sjöstrands reservation nr 56 som handlar om att begränsa möjligheten
              till handel med levande djur inom EU.
            </seg>
          </u>
          <note type="speaker" n="2c33bc62">
            Anf. 106 JAN ANDERSSON (c) replik:
          </note>
          <u who="jan_andersson_f486c3_w" xml:id="i-6bcd7c180dd4f4e6-5" n="581a805a">
            <seg n="c266a595">
              Herr talman! Att jag och Leif Björnlod uppenbarligen har olika
              synpunkter på det etiskt försvarbara i att människan har djur
              i sin tjänst har jag inga problem med. Så är det. Jag anser att
              vi har rätt att ha djur i vår tjänst. Men jag var också mycket
              noggrann med att tala om att det är ett ansvar för oss att behandla
              djuren på ett vettigt sätt, så att de inte far illa.
            </seg>
            <seg n="2bfbdb46">
              Det som upprör mig, som var anledningen till att jag begärde
              replik, är när Leif Björnlod jämför det med slavhandel. Jag tror
              inte att ättlingarna till de slavar som kom till Amerika ställer
              upp på den jämförelsen. Att man jämför människor och djur på det
              sättet är faktiskt stötande.
            </seg>
          </u>
          <note type="speaker" n="f4d70af3">
            Anf. 107 LEIF BJÖRNLOD (mp) replik:
          </note>
          <u who="leif_bjornlod_5cfd34_w" xml:id="i-767844ec563b75f8-1" n="48261c95">
            <seg n="d3d0b7cf">
              Herr talman! När Jan Andersson nu reviderar sitt uttalande, det
              om att ha djur i sin tjänst, kan jag hålla med om det. Jag är
              själv före detta lantbrukare och har fortfarande djur i min tjänst.
              Men det är ett annat förhållningssätt än att döma djur till livstids
              fångenskap. Där finns ett slags symbios mellan djur och människa,
              och den har jag ingenting emot.
            </seg>
            <seg n="03b5ee02">
              Det jag gjorde var inte att jämföra djur och människa även om
              jag inte anser att skillnaden är så stor utan jag ansåg att den
              självpåtagna rätten att handla med levande varelser förmodligen
              står på samma grund som när engelsmännen en gång tog sig rätten
              att handla med andra människor. Det var det jag sade.
            </seg>
          </u>
          <note type="speaker" n="75d815f0">
            Anf. 108 JAN ANDERSSON (c) replik:
          </note>
          <u who="jan_andersson_f486c3_w" xml:id="i-6bcd7c180dd4f4e6-6" n="581a805a">
            <seg n="29d9b780">
              Herr talman! Jag vill bara kort säga att jag inte tycker att
              man ska tala om slavhandel med människor på samma gång som man
              talar om rätten att hålla djur.
            </seg>
          </u>
          <note type="speaker" n="28c8a3d1">
            Anf. 109 LEIF BJÖRNLOD (mp) replik:
          </note>
          <u who="leif_bjornlod_5cfd34_w" xml:id="i-6f6a1ff1426b3b30-0" n="48261c95" next="i-eaa95181b673ba4e-0">
            <seg n="321bc74f">
              Herr talman! Då ska jag vara lika kort och säga att jag gör det
              i den vidare meningen att det är fråga om handel med levande varelser.
              Den likheten finns.
            </seg>
          </u>
          <note n="2aa7c4e3">
            Anf. 110 ANITA BRODÉN (fp) replik:
          </note>
          <u who="leif_bjornlod_5cfd34_w" xml:id="i-eaa95181b673ba4e-0" n="48261c95" prev="i-6f6a1ff1426b3b30-0">
            <seg n="56dbb6ee">
              Herr talman! Jag vill, väldigt kortfattat, tydliggöra det som
              Leif Björnlod nämnde om Folkpartiet och motionen. Vi har ett öppet
              parti. Alla medlemmar har möjlighet att motionera. Det handlar
              alltså om en enskild motion, där Leif Björnlod kunde se att vi
              som parti inte ställt oss bakom den. Det är emellertid helt öppet
              och fritt att motionera och ha synpunkter.
            </seg>
            <seg n="00879f17">
              Däremot håller jag med om det som Leif Björnlod tog upp om exotiska
              djur. Folkpartiet har agerat genom Nina Lundström, som ställt
              en fråga till ministern om just den problematiken. Vi är alltså
              med på banan där.
            </seg>
          </u>
          <note type="speaker" n="64549d50">
            Anf. 111 LEIF BJÖRNLOD (mp) replik:
          </note>
          <u who="leif_bjornlod_5cfd34_w" xml:id="i-6f6a1ff1426b3b30-1" n="48261c95" next="i-eaa95181b673ba4e-1">
            <seg n="dea6ba62">
              Herr talman! Jag ska vara lika kort och säga att det exempel
              jag gav gällde inte Folkpartiets syn på hankatter, utan det var
              ett exempel på människors syn eller närmare bestämt en del människors
              syn på hur man kan hantera djur. Det var utifrån de utgångsvärderingar
              jag har som jag tog upp det exemplet. Det gällde alltså inte Folkpartiet
              i dess helhet.
            </seg>
          </u>
          <note n="571d9d11">
            Anf. 112 ANITA BRODÉN (fp) replik:
          </note>
          <u who="leif_bjornlod_5cfd34_w" xml:id="i-eaa95181b673ba4e-1" n="48261c95" prev="i-6f6a1ff1426b3b30-1">
            <seg n="859c4d6d">
              Herr talman! Då är det klargjort. Tack för det.
            </seg>
          </u>
          <note n="98523b9f">
            Överläggningen var härmed avslutad.
          </note>
          <note n="abd2f3d8">
            6 § Åtgärder inom kommunikationsområdet med anledning av stormen
            i januari 2005 över södra Sverige
          </note>
          <note n="697a5676">
            Föredrogs
          </note>
          <note type="speaker" n="a5014dfa">
            Anf. 113 KRISTER ÖRNFJÄDER (s):
          </note>
          <u who="krister_ornfjader_a25f46_w" xml:id="i-51064b914b8e028a-0" n="68940d3d" next="i-2acdaa748989712e-0">
            <seg n="8b3ad1ab">
              Herr talman! Trafikutskottet ska nu behandla ett betänkande som
              innehåller åtgärder inom kommunikationsområdet med anledning av
              stormen i januari 2005 över södra Sverige.
            </seg>
            <seg n="e93787e8">
              Den storm som drabbade stora delar av Sverige den 8 och 9 januari
              bedöms vara den värsta på hundra år. Skogsvårdsstyrelsen har bedömt
              att ca 70 miljoner kubikmeter skog har skadats, vilket kan jämföras
              med skadorna orsakade av stormen år 1969, då ca 35 miljoner kubikmeter
              skog skadades. Denna gång är Kronobergs och Jönköpings län de
              län som drabbats värst, där 18 % respektive 12 % av virkesförrådet
              skadats.
            </seg>
            <seg n="1e89b405">
              Stormen har vidare lett till omfattande störningar och långvariga
              avbrott i viktiga samhällsfunktioner. Bland annat har vägar och
              järnvägar blockerats och infrastrukturen för elektronisk kommunikation
              råkat ut för omfattande störningar och skador.
            </seg>
          </u>
          <note n="9b0b0818">
            I betänkandet behandlas 16 motionsyrkanden i fem motioner som
            väckts med stöd av 3 kap. 13 § riksdagsordningen. Där anges att
            motioner med anledning av händelse av större vikt får väckas gemensamt
            av minst tio ledamöter om händelsen inte kunde förutses eller
            beaktas under övriga i riksdagen angivna motionstider.
          </note>
          <u who="krister_ornfjader_a25f46_w" xml:id="i-2acdaa748989712e-0" n="68940d3d" prev="i-51064b914b8e028a-0">
            <seg n="88afd01b">
              Utskottet anser det angeläget att transportsektorn så långt som
              möjligt anpassas för att klara de särskilda transportbehov som
              stormen förorsakat. Det handlar inom vägområdet om att i vissa
              fall tillåta tyngre fordon och göra undantag från vilotidsregler.
              Dessutom erfordras ökade medel för att möta underhållskrav föranledda
              av vägskador och ökad vägförslitning.
            </seg>
            <seg n="115ad2d7">
              På järnvägsområdet krävs det insatser dels kortsiktigt för att
              öka transportkapaciteten och sänka transportkostnader med nedsatta
              banavgifter, dels långsiktigt för att skapa en mer robust infrastruktur.
            </seg>
            <seg n="03027bd4">
              När det gäller sjöfarten innebär åtgärderna ett slopande av godsdelen
              av farledsavgifterna för de aktuella transporterna samt införande
              av en möjlighet att använda tonnage utanför EU för att utöka inhemsk
              transportkapacitet.
            </seg>
            <seg n="508c76a0">
              Utskottet konstaterar att inom samtliga dessa områden har åtgärder
              vidtagits eller planeras att vidtas som ligger väl i linje med
              vad som efterlysts i de aktuella motionerna. Utskottet avstyrker
              därför samtliga motionsyrkanden men konstaterar att syftet med
              dessa blir helt eller delvis tillgodosett.
            </seg>
            <seg n="5e64af6c">
              När det gäller politikområdet elektroniska kommunikationer och
              IT framhåller utskottet vikten av effektiva och säkra kommunikationer.
              Mot denna bakgrund och med stöd av bestämmelsen om utskottsinitiativ
              i riksdagsordningen föreslår trafikutskottet en ändring i lagen
              om elektronisk kommunikation.
            </seg>
            <seg n="30c946cd">
              Nuvarande bestämmelse innebär att den som tillhandahåller en
              allmänt tillgänglig fast telefonitjänst ska uppfylla rimliga krav
              på bland annat god funktion och säkerhet. Ändringen går ut på
              att skyldigheten även ska gälla annat än fast telefoni, det vill
              säga mobil telefoni och andra allmänt tillgängliga kommunikationstjänster
              för till exempel Internet.
            </seg>
          </u>
          <note n="81c11d86">
            I betänkandet finns fyra reservationer.
          </note>
          <note type="speaker" n="42975b5d">
            Anf. 114 JAN-EVERT RÅDHSTRÖM (m):
          </note>
          <u who="jan-evert_radhstrom_74bf7f" xml:id="i-828d78954309aae2-0" n="9b61e26d">
            <seg n="ae02460f">
              Herr talman! När vi nu ska debattera betänkande TU17 Åtgärder
              inom kommunikationsområdet med anledning av stormen i januari
              2005 över södra Sverige är det egentligen olyckligt att denna
              viktiga fråga blivit uppdelad på flera utskott. Trafik tar en
              del, miljö och jordbruk har en del och näring och skatte var sin
              del. Det skulle varit intressant och av stort värde om vi debatterat
              denna fråga inom alla politikområden samtidigt så att vi kunnat
              belysa helheten. Nu är det som det är, och vi koncentrerar oss
              på kommunikationsfrågorna kring stormen.
            </seg>
            <seg n="ef2b7fcd">
              Herr talman! Jag avser att ta upp frågor som rör vägar, järnvägar
              och sjöfart. Beträffande elektroniska kommunikationer och IT kommer
              min kollega Björn Hamilton att redovisa de moderata ställningstagandena.
              När det gäller vägfrågorna redovisar vi i reservation nr 1 behovet
              av ökade anslag till vägnätet. Det är ingen nyhet. Vi anser i
              normala fall att anslagen till landets vägar är för låga. Nu när
              stormen drabbat södra Sverige är det än mer viktigt att behovet
              tillgodoses.
            </seg>
            <seg n="8588a7e9">
              Utskottets majoritet känner sig nöjd med regeringens beslut att
              100 miljoner ska gå till stöd för sönderkörda skogsbilvägar och
              körskador i naturen. Dessa medel tas av Vägverkets anslag och
              övergår till Skogsvårdsstyrelsen. Ni hörde rätt när jag sade sönderkörda
              skogsbilvägar och körskador i naturen. Det är alltså av Vägverkets
              anslag som pengar tas till skador i skogen.
            </seg>
            <seg n="dd344233">
              Anser majoriteten att det är en rimlig fördelning att pengar
              till skogsskador tas av Vägverkets anslag? Vidare vet vi att Vägverket
              uppskattat skadorna på vägnätet till mellan 600 och 700 miljoner
              kronor. Det vore synd och skam om vi i morgon i vårpropositionen
              tvingades konstatera att Vägverket inte kompenserats för de beräknade
              skadorna. Vi får leva i ovisshet ett dygn till.
            </seg>
            <seg n="aca950af">
              Herr talman! Regeringen öppnade för att 60-tonsgränsen för lastbilar
              kan ändras till 65 ton på vissa vägar. Det har förvisso inte inkommit
              så många ansökningar om att få köra 65 ton, men jag är orolig
              för att den signal som getts till branschen om att öppna för en
              annan totalvikt kommer att leda till att förtroendet för att man
              sedan åter ska ha en 60-tonsgräns blir svår att motivera.
            </seg>
            <seg n="1cde9956">
              Välkommen, fru talman! Dessutom har kör- och vilotiderna ändrats
              i samband med stormen. Detta gör att man kör under längre tid
              och att man samtidigt ska ha full kontroll på tyngre fordon. Jag
              måste säga att det är tveksamt ur trafiksäkerhetssynpunkt om den
              här kombinationen är riktig.
            </seg>
            <seg n="ac151f08">
              Fru talman! Det är inte den högsta totalviktsnivån på det bästa
              vägnätet som i första hand behöver dispenser. Det är på de så
              kallade BK 2- och BK 3-vägarna som det krävs en mängd dispenser
              för att få ut virket. På det vägnätet vet vi att det kommer att
              förorsakas stora skador, men som sagt: Vi får se om insikten finns
              i morgondagens vårproposition.
            </seg>
            <seg n="8b63c983">
              Fru talman! På området järnvägsfrågor har vi ingen reservation.
              På det stora hela tror vi att järnvägsfrågorna kring stormen fungerar
              tillfredsställande.
            </seg>
            <seg n="cde46b89">
              Jag vill avsluta med att ta upp några frågor om hamntjänster
              och det som står i alliansens reservation nr 2. I reservationen
              redogör vi för behovet av att egenhantering i hamnar ska fungera
              och att det är dags att riva upp det så kallade stuverimonopolet.
              Det är bara att beklaga den ovilja som finns från regeringens
              sida när det gäller att se fördelar i EU:s hamndirektiv och fullt
              ut öppna för konkurrens i hamnområden.
            </seg>
            <seg n="0763ada7">
              Man kan se i betänkandetexten att utskottets majoritet hänvisar
              till att man ser byråkrati och andra administrativa bördor och
              att nuvarande monopol gagnar långsiktig ekonomisk planering. Det
              är ingenting annat än en gammal socialistisk syn.
            </seg>
            <seg n="64c72ddc">
              Fru talman! Jag vill avslutningsvis tillägga att vi moderater
              givetvis står bakom samtliga reservationer där vi är med. Men
              vi yrkar i vanlig ordning bifall till endast en reservation reservation
              nr 1.
            </seg>
          </u>
          <note type="speaker" n="b961fc91">
            Anf. 115 ERLING BAGER (fp):
          </note>
          <u who="erling_bager_dfe653_w" xml:id="i-32e3d5b6e719c8d0-0" n="e4e154c8">
            <seg n="e06ec0f0">
              Fru talman! Stormen över södra Sverige i januari visade att även
              Sverige är sårbart mycket sårbart. Skogsindustrin drabbades mycket
              hårt. Enskilda skogsägare kunde se hur deras livsverk blev förstört
              på några få timmar.
            </seg>
            <seg n="73de01fb">
              Under överskådlig framtid kommer detta att påverka livet för
              enskilda människor, som i många fall har fått både sitt livsverk
              och sin framtida inkomst och bärgning bokstavligen sönderslagna.
            </seg>
            <seg n="bca69d00">
              Stormen väcker frågor om det svenska samhällets sårbarhet vid
              omfattande och oväntade händelser.
            </seg>
            <seg n="58ddb7db">
              För oss i Folkpartiet har utgångspunkten varit att riksdag och
              regering nu måste se till att skadan blir så liten som möjligt
              för de drabbade. Vi har också i en omfattande motion den 25 januari
              i år fört fram konkreta förslag för att hjälpa de drabbade.
            </seg>
            <seg n="0db7caea">
              I detta betänkande från trafikutskottet behandlas enbart kommunikationsområdet
              med anledning av stormen. Som tidigare har nämnts i debatten handlar
              det på vägområdet om att tillåta tyngre fordon. Inom järnvägen
              handlar det om nedsättning av banavgifterna och ökad transportkapacitet
              för de aktuella transporterna av stormdrabbat virke. På sjöfartsområdet
              gäller det sänkta sjöfartsavgifter och att kunna använda tonnage
              utanför EU för att öka den inhemska sjötransporten och se till
              att man på ett så bra sätt som möjligt möjliggör transport av
              virket. Vi har också den elektroniska kommunikationen med telefoni
              med mera.
            </seg>
            <seg n="b1542b9b">
              Folkpartiets olika motionskrav på kommunikationsområdet har till
              stor del blivit tillgodosedda i detta betänkande, men inte fullt
              ut. Vi står bakom ett par reservationer i betänkandet. Jag vill
              ta upp några.
            </seg>
            <seg n="48ff0740">
              Reservation 1 är gemensam för Folkpartiet, Moderaterna och Centern.
              Där tar vi upp vägfrågor och insatser för att ersätta skador på
              skogsbilvägar och körskador i själva skogen. Regeringen har själv
              i sitt så kallade stormpaket aviserat insatser. Vi anser i reservationen
              att regeringen snarast, exempelvis i morgondagens vårproposition,
              måste visa att den menar allvar och tillförsäkra Vägverket de
              resurser som krävs för det nödvändiga arbetet med att förbättra
              och reparera vägarna och skogsskadorna. Detta måste ske skyndsamt
              om det ska vara till hjälp för att få ut virket och rädda skogen.
            </seg>
            <seg n="2ad53ae7">
              I reservation 4, som är en fullalliansmotion från fp, m, kd och
              c, tar vi upp ersättningen till hushåll som har varit utan telefoni.
              Vi framför i reservationen att det råder en obalans emellan konsumenten
              och operatörerna på marknaden för telefonkommunikation. Operatörerna
              kan hävda att det är naturkatastrof och icke ge ersättning till
              människor som har drabbats hårt av att de inte har tillgång till
              kommunikation mitt i allt annat elände med stormskadorna. Vi förordar
              att konsumenternas ställning på telemarknaden bör stärkas.
            </seg>
            <seg n="9acc9e22">
              Jag vill ställa en fråga till Monica Green. Den gäller reservation
              1. Kan vi i dag, några timmar innan vårpropositionen kommer, få
              veta om regeringen ger de resurser som man tog upp i stormpaketet?
              Kan vi få veta att regeringen verkligen menar allvar och följer
              upp det man sade strax efter stormkatastrofen?
            </seg>
          </u>
          <note n="98aa36ec">
            Fru talman! Jag vill med detta slutligen yrka bifall till reservationerna
            nr 1 och nr 4.
          </note>
          <note type="speaker" n="c88be434">
            Anf. 116 LARS GUSTAFSSON (kd):
          </note>
          <u who="lars_gustafsson_32d368_w" xml:id="i-3743e22d008b865b-0" n="e5325a10">
            <seg n="c7081429">
              Fru talman! Inte en Gudrun till! Så skulle många av de människor
              som drabbades av den orkanliknande stormen över södra Sverige
              kunna uttrycka sig.
            </seg>
            <seg n="59d1e596">
              Några dagar efter januaristormens härjningar besökte jag Hylte
              kommun tillsammans med några andra riksdagsledamöter från Halland.
              Det vi fick skåda var en förödelse av skog av sällan skådat slag.
              Upplevelsen av en skog där i genomsnitt vart tredje träd fällts
              av vinden kan inte beskrivas med ord utan måste upplevas.
            </seg>
            <seg n="edcfa1b4">
              Vid besöket fick vi också klart för oss att basala funktioner
              som elförsörjning, telekommunikation och larmsystem inte höll
              måttet när systemen sattes på prov.
            </seg>
            <seg n="0b09a0cc">
              Stormen i södra Sverige har orsakat en mycket stor förödelse,
              särskilt i Halland och Småland. Enbart kostnaderna för skador
              på skogen beräknas till mångmiljardbelopp. Många skogsägare har
              sett stora delar av sina livsverk och sin framtida försörjning
              försvinna. Människor som bor i de drabbade områdena fick sin tillvaro
              kraftigt förändrad när all normal service och kommunikation slogs
              ut. Särskilt problematiska var de långa strömavbrotten som gjorde
              att tusentals människor var utan ström under lång tid. Ett mycket
              stort antal större och mindre vägar blockerades av träd, vilket
              gjorde det omöjligt och direkt livsfarligt att förflytta sig.
            </seg>
            <seg n="e83ca580">
              Ett imponerande arbete av lantbrukare och skogsbrukare gjorde
              att även de mindre vägarna kunde göras farbara inom några dygn.
              Imponerande är också människors vilja att hjälpa varandra när
              så behövs.
            </seg>
            <seg n="3c7aff85">
              En mycket stor del av de drabbade är enskilda mindre skogsägare
              som saknar försäkring för sina skogsinnehav. Genom den uppkomna
              situationen hotas flera av konkurs och tvingas gå från gård och
              grund. Många mindre företag har fått inställa sin verksamhet,
              vilket har medfört stora kostnader och uteblivna intäkter under
              denna period. För många av dessa är marginalerna små, och störningarna
              innebär problem att ekonomiskt kunna klara sig och sina anställda.
            </seg>
            <seg n="ea5607fa">
              För de människor som fått sina tillgångar och sina livsverk förödda
              måste insatser i form av personligt stöd ordnas. I den förtvivlans
              och hopplöshetens situation som dessa människor upplever och kommer
              att uppleva framöver behöver olika stödjande åtgärder finnas från
              kommun, primärvård och frivilligorganisationer för att bearbeta
              den personliga problematiken.
            </seg>
            <seg n="7bfca4f5">
              I denna katastroflika situation är det viktigt att staten rycker
              in för att rädda den ekonomiska situationen för småbrukare och
              företag. Det är ingen vinst, vare sig för samhället eller för
              den enskilde, om ett stort antal mindre företag och småbrukare
              försätts i ekonomiskt trångmål på grund av en händelse som måste
              betecknas som force majeure.
            </seg>
            <seg n="b14d9dca">
              I många av de drabbade områdena har kommuner fått stora kostnader
              för sina insatser på grund av stormen. Flera kommuner har nu blivit
              av med möjligheten att nå en budget i balans i en redan ansträngd
              ekonomisk situation. Långsiktigt kommer en del kommuner att få
              en nedgång i skatteintäkter som följd av minskad inkomst för företag,
              skogsägare och anställda. Här fordras att staten ger stöd till
              de drabbade kommunerna inom flera områden.
            </seg>
            <seg n="2184ec47">
              När det gäller vägarna måste staten ta ett ansvar för underhåll
              och upprustning. Det duger inte längre med det vanliga budgettricksandet,
              att flytta runt resurser från planerade vägprojekt till insatser
              på andra transportleder som i sin tur för länge sedan skulle ha
              åtgärdats. Både det statliga det och privata vägnätet i skogslänen
              kommer att kraftigt slitas ned. Här måste ett statligt ansvar
              tas.
            </seg>
            <seg n="163628e3">
              Ett annat allvarligt problem som måste lösas är utslagningen
              av viktiga basala kommunikationsmöjligheter. I flera kommuner
              har till och med larmfunktioner och samband varit ur funktion
              under minst ett dygn. Det är ett under att detta inte har orsakat
              att människoliv gått till spillo. Här måste det offentliga samhället
              och operatörerna ta ett gemensamt ansvar och bygga upp ett säkert
              och hållbart system.
            </seg>
            <seg n="3226388f">
              Fru talman! I reservation nr 2 lyfter vi fram behovet av en fungerande
              hantering av timmer i de svenska hamnarna. Den exceptionellt ökade
              mängden timmer som nu kommer att behöva skeppas fordrar en effektiv
              hanteringsprocess. Tillsammans med övriga allianspartier har vi
              därför föreslagit egenhantering av timmer i hamnarna och att stuverimonopolet
              temporärt upphävs på grund av den uppkomna situationen.
            </seg>
            <seg n="f6eb33c8">
              I reservation nr 4 uppmärksammar vi konsumenternas ställning
              på telemarknaden, där operatörerna kan skriva sig fria från ansvar.
              Det är oacceptabelt att konsumenterna inte har rätt till ersättning
              eller frihet att byta teleoperatör.
            </seg>
          </u>
          <note n="fb5ebf2f">
            Fru talman! Avslutningsvis vill jag yrka bifall till reservation
            nr 2.
          </note>
          <note type="speaker" n="15f9b70d">
            Anf. 117 STAFFAN DANIELSSON (c):
          </note>
          <u who="staffan_danielsson_d35cef_w" xml:id="i-7503e7db41590797-5" n="122436a1">
            <seg n="96c07ddd">
              Fru talman! Den fruktansvärda stormen orsakade mycket stora skador
              i de drabbade bygderna, som vi har hört här och som vi alla vet.
              Det gäller nu för alla som har ansvar och möjligheter att bidra
              till att lindra effekterna för de drabbade, att vidta åtgärder
              som så långt möjligt ska förhindra att samma skador uppstår igen.
              Staten har här ett mycket stort ansvar.
            </seg>
            <seg n="ae24b5c5">
              Det behövs ett batteri av åtgärder på en mängd områden. Och det
              är glädjande, vill jag säga, att mycket ändå har skett och beslutats
              i bred enighet, och mer är på gång. Jag kan instämma i det som
              Jan-Evert Rådhström sade, att det hade varit intressant att diskutera
              stormen och dess effekter i ett sammanhang. Men okej, jag har
              även respekt för den väg som nu är vald.
            </seg>
            <seg n="e4d17e6f">
              Centerpartiet väckte snabbt en motion med olika åtgärdsförslag
              med anledning av att en större händelse ju verkligen hade inträffat.
              De flesta av våra förslag har glädjande nog genomförts. I mitten
              på mars lade Centerpartiet sedan fram ytterligare ett åtgärdspaket,
              där vi som hittills enda parti tog ställning för till exempel
              inrättandet av ett katastrofkonto och 50 kr per kubikmeter i ersättning
              direkt till skogsägarna. Centern driver alltså på för kraftfulla
              statliga insatser i stormens spår.
            </seg>
            <seg n="58ae433e">
              I det här betänkandet behandlas åtgärder inom kommunikationsområdet,
              vilket väl redan har framgått av debatten. Även här tycker jag
              att det är bra att det råder en bred samsyn på många punkter.
            </seg>
            <seg n="0c9fe5e2">
              Från Centerpartiet är vi glada över en rätt bred enighet i utskottet
              över att Sverige, liksom flertalet länder inom EU, nu skyndsamt
              ska ställa samma krav på funktion och säkerhet vad gäller mobiltelefoni
              som på fast telefoni. Jag är säker på att detta i hög grad uppskattas
              av alla dem i det drabbade området som var utan teleförbindelse
              med omvärlden i dagar och veckor.
            </seg>
            <seg n="3fd73f69">
              Det är också glädjande att vi har fått gehör för de förslag som
              Sven Bergström har lagt fram om att när luftledningar för el eller
              telefoni nu grävs ned bör man samtidigt försöka lägga ned fiberkabel
              för bredband. Utskottets skrivning är stark här, och utskottet
              förutsätter att man söker samordna detta. Det är bra att det sker
              på många håll.
            </seg>
            <seg n="49ea674b">
              Vi är däremot inte nöjda med att utskottet inte sätter ned foten
              i det rätt självklara kravet att det bör lagfästas att teleoperatörer
              kan bli skadeståndsskyldiga när de inte kan leva upp till ingånget
              avtal med enskilda kunder. I dag har telebolagen en force majeure-klausul
              som undantar kompensation. Trots detta ger visserligen vissa operatörer
              kompensation med varierande ersättningar, men det räcker inte.
              Jag yrkar därför bifall till den gemensamma borgerliga reservationen
              nr 4, där vi vill att riksdagen begär att regeringen skyndsamt
              återkommer med förslag om ett större konsumentinflytande i dessa
              frågor.
            </seg>
            <seg n="c63b0eb9">
              Centerpartiet står också bakom reservation nr 1, som kräver att
              regeringen anvisar tillräckliga medel för underhåll och upprustning
              av de allmänna och enskilda vägarna, som får ta emot mycket stryk
              genom de väldiga uttransporterna av virket. Här är skrivningarna
              rätt positiva även från utskottsmajoriteten. Vi får se i vårbudgeten
              nu närmast, och sedan i höst, om tillräckliga resurser kommer
              att avsättas. Centerpartiet kommer att noga bevaka dessa frågor.
            </seg>
          </u>
          <note type="speaker" n="c9347f22">
            Anf. 118 MONICA GREEN (s):
          </note>
          <u who="monica_green_b5ecfe_w" xml:id="i-091efee1c6669d54-0" n="f77eb170">
            <seg n="b5e3f686">
              Fru talman! Nu diskuterar vi trafikutskottets hantering av stormen
              och stormens efterdyningar. Med svenska mått var det en naturkatastrof.
              Vi känner verkligen med de drabbade, de enskilda individer som
              varit utan ström och telefon under en helt orimlig tid. Vi känner
              för de företag som blivit drabbade liksom lantbrukare och skogsnäringen.
            </seg>
            <seg n="bc782f6f">
              Jag håller med föregående talare om att det hade varit bra om
              vi hade diskuterat frågan i ett sammanhang, om vi tillsammans
              med de andra berörda utskotten hade haft en gemensam debatt om
              stormens efterdyningar. Det tycker jag hade varit ett modernt
              sätt att hantera den här typen av frågor. Tyvärr är vi inte riktigt
              så moderna i det här huset, men det finns ju en framtid även här.
            </seg>
            <seg n="f11d2380">
              Jag tänker i huvudsak hålla mitt anförande runt de reservationer
              som finns i utskottsbetänkandet.
            </seg>
            <seg n="dfffdd8c">
              Jag börjar direkt med reservation nr 1, vägfrågor. Vi är faktiskt
              väldigt överens om att våra vägar är oerhört drabbade i de utsatta
              områdena, och de utsätts för enorma påfrestningar.
            </seg>
            <seg n="132c5dbb">
              Slitaget kommer att öka, och i betänkandet lyfter vi fram det
              här som mycket uppenbart. Det är därför som vi menar att det är
              nödvändigt att medel tillförs för att tillgodose de ökade underhållsbehoven
              på vägnätet. Regeringen har också redan beslutat om 100 miljoner
              kronor för att laga sönderkörda skogsvägar och andra skador som
              kan uppstå i naturen. Man gör bedömningen att över 10 000 skogsägare
              kommer att vara berättigade till det här bidraget.
            </seg>
            <seg n="d78d1959">
              Jag är glad över att det är så många partiföreträdare som här
              redan har sagt att de är positiva till den handlingskraft som
              regeringen har visat. Det är bra att det finns ett i stort sett
              gemensamt tänk om det här, och man uppskattar att de andra partierna
              också uppskattar det initiativ som regeringen har tagit. Men det
              finns, som sagt var, en del reservationer, bland annat när det
              gäller den här vägfrågan.
            </seg>
            <seg n="0a45fb42">
              Jag har redan fått en del frågor om varför vi inte kan ta pengar
              från andra områden i samhället till vägarna. Jag vet inte om det
              skulle vara vården eller sjukvården eller barnomsorgen eller varifrån
              andra partier tycker att vi ska ta pengarna i stället för inom
              vårt eget anslagsområde.
            </seg>
            <seg n="76e1dd63">
              Det som är bra är att vi faktiskt är med i EU och att vi nu har
              ansökt om EU-medel för att kunna återställa skadad infrastruktur.
              Vi kan också konstatera att det behövs mer medel, och vi kommer
              senare att få veta hur mycket av EU-bidrag och hjälp vi kan få.
              Det här visar också fördelen med ett EU-medlemskap, att vi hjälps
              åt i svåra situationer.
            </seg>
            <seg n="1e2df2b8">
              Men egentligen uppfattar jag det nog som att vi är ganska överens,
              även när det gäller vägarna, så det är ingen stor drastisk fråga
              som Moderaterna, Folkpartiet och Centern har reserverat sig om
              när det gäller det.
            </seg>
            <seg n="39b69635">
              Nästa reservation handlar om hamntjänster. Här har man då lyckats
              ena den borgerliga sidan. Något ska man ju vara överens om, så
              varför inte ett EU-hamndirektiv. Det handlar nog egentligen om
              att man vill sikta in sig på EU-hamndirektivet och kanske inte
              så mycket om hur vi hanterar frågan just nu.
            </seg>
            <seg n="f4793407">
              Så sent som förra året förkastade ju EU-parlamentet ett förslag.
              En kommissionär hade lämnat ett förslag om åtgärder som skulle
              vidtas när det gällde den här frågan. EU-parlamentet kommer att
              hantera frågan under våren igen, men det står klart att vi socialdemokrater
              via regeringen och våra ledamöter i EU-parlamentet kommer att
              driva att begreppet egenhantering får den innebörden att det förutom
              anställda stuveriarbetare är fartygens egna besättningar som ges
              möjlighet att utföra lastning och lossning.
            </seg>
            <seg n="9251cc90">
              Ingen ska inbilla mig att vi får på eller av det nu aktuella
              timret snabbare om vi skulle släppa på det regelverket. Nej, jag
              tror att motiven till reservationen är helt andra. Jag tror nog
              att det ligger en ideologisk grundsyn där. Enligt utskottets majoritet
              finns det all anledning att avvakta den kommande transportpolitiska
              propositionen om hur vi ska hantera hamndirektivet fortsättningsvis.
            </seg>
            <seg n="f89e5831">
              Fru talman! Nu går vi över till en för mig mycket närstående
              fråga, nämligen lagen om elektronisk kommunikation och ersättning
              till hushåll som har varit utan telefoni. Vi kan börja med Moderaternas
              och Folkpartiets reservation om den förändring som utskottsmajoriteten
              har tagit initiativ till. För oss var detta självklart. Vi tycker
              att det är enkelt att föreslå den här förändringen. Vi tycker
              att det är fullständigt orimligt att inte ha samma krav på återställande
              när det gäller mobiltelefonoperatörer som det har varit när det
              gäller fast telefoni och elektronisk kommunikation. Och vi har
              sett ett samband med stormens verkningar, hur känsligt det faktiskt
              är.
            </seg>
            <seg n="e4805794">
              Nu är inte den här stormen det enda tillfället som vi har sett
              att vi är sårbara, men det blev så oerhört tydligt just när stormen
              Gudrun drog fram så kraftigt. Där såg vi också sårbarheten.
            </seg>
            <seg n="721bd597">
              Sedan vi antog lagen om elektronisk kommunikation 2003 har operatörerna
              när det gäller fast telefoni haft en hårdare lagstiftning om krav
              på att snabbt återställa vid avbrott. Samma krav har alltså inte
              gällt mobiloperatörerna. Vi socialdemokrater i trafikutskottet
              anser att det är fel och tar nu initiativ, tillsammans med de
              andra partierna, för att snabbt göra en ändring i lagen så att
              samma regler kommer att gälla fortsättningsvis. Så här i efterhand
              kan vi ju faktiskt också erkänna att vi borde ha gjort det redan
              när vi antog den nya lagen om elektronisk kommunikation. Det finns
              alltså enligt vår mening ingen anledning att vänta med att ändra
              lagen. Vi har då gjort en egen remissbehandling av det nya förslaget,
              och en stor majoritet har varit positiva till ändringen.
            </seg>
            <seg n="fb1133e9">
              Det kan finnas skäl att särskilt nämna SOS Alarms remissvar.
              De har stor erfarenhet av stora störningar i kommunikationssystemet.
              De finner det naturligt att ställa samma krav på mobila nät och
              nätkapacitet för datakommunikation som hittills ställts på det
              fasta telenätet. Noterbart är också att PTS tillstyrker förslaget
              och instämmer i utskottets slutsatser.
            </seg>
            <seg n="5e0dbc59">
              Låt mig också konstatera att vi, när vi senast behandlade frågan
              om elektronisk kommunikation och diskuterade den frågan, gjorde
              bedömningen att det bara var möjligt att införa de här kraven
              på fasta nätet. Men så här i efterhand har vi sett att andra EU-länder
              har gjort en annan bedömning. De har valt att ha en vidare tillämpning
              av EG-regleringen, och med hänsyn till den samhällsnytta som frågan
              innebär anser vi att det är viktigt att vi gör den här förändringen
              av regleringen skyndsamt.
            </seg>
            <seg n="eb7b1ad8">
              Vad jag kan förstå anser Moderaterna och Folkpartiet att det
              inte är särskilt viktigt att skyndsamt få fram den här förändringen.
              I deras reservation menar man att man ska skynda långsamt. Den
              uppfattningen delar inte vi, för vi vet inte när nästa storm kommer,
              och även om det är mindre avbrott eller en liten storm tycker
              vi att det är viktigt att alla ska känna den tryggheten.
            </seg>
            <seg n="70fabe06">
              När det sedan gäller frågan om ersättningen till hushåll som
              har varit utan telefon är de borgerliga partierna överens i en
              gemensam reservation. Man tycker att konsumenternas ställning
              bör stärkas på telemarknaden. Jag sympatiserar med den uppfattningen,
              men det är faktiskt så att frågan hanteras i lagutskottet, eftersom
              det här är en konsumentfråga. Vi har inte funnit skäl till att
              vi ska gå in på det området, konsumentlagstiftningen, just nu.
            </seg>
            <seg n="17140081">
              Det finns väl ytterligare ett skäl till varför vi i så fall skulle
              ta ett samlat grepp från riksdagen och att alla utskott tillsammans
              skulle debattera sådana här frågor när det kommer till exempel
              stormar eller andra naturkatastrofer. Så det fanns ytterligare
              ett skäl till varför vi borde ha en samlad diskussion. Nu är så
              inte fallet, utan lagutskottet hanterar den här frågan i sin ordning,
              och vi hanterar våra frågor i vår ordning.
            </seg>
          </u>
          <note n="637c9321">
            Med detta, fru talman, yrkar jag bifall till förslaget i utskottets
            betänkande och avslag på samtliga reservationer.
          </note>
          <note type="speaker" n="0d355c44">
            Anf. 119 LARS GUSTAFSSON (kd) replik:
          </note>
          <u who="lars_gustafsson_32d368_w" xml:id="i-3743e22d008b865b-1" n="e5325a10">
            <seg n="67ac9a9c">
              Fru talman! Detta är ju ett väldigt stort ärende som har fått
              väldigt få reservationer på grund av just den här uppdelningen.
              Jag kan väl också säga att jag beklagar att man inte kan få ett
              helhetsgrepp.
            </seg>
            <seg n="549a28d9">
              Jag tänkte bara fråga Monica Green om en sak. Det står i betänkandet
              i utskottets ställningstagande om det här med väganslagen att
              enligt vad utskottet erfarit förbereder regeringen en ansökan
              om EU-medel för rekonstruktion av skadad infrastruktur man har
              ju nu lämnat in den. Då har jag en fråga. Om vi får de här resurserna
              är det viktigt att de går till just de här skadorna, så att de
              inte blir ersättning för andra infrastruktursatsningar som vi
              har beslutat om i den här stora infrastrukturpropositionen. Det
              är viktigt att de här EU-pengarna verkligen går till de här skadade
              vägarna och till detta, så att man inte använder dem till att
              ersätta det man egentligen skulle ha gjort från början. Det är
              ju väldigt svårt för EU att öronmärka pengar på det viset, och
              då är det viktigt, som jag anförde i mitt inledningsanförande,
              att pengarna går till både de enskilda vägarna och det statliga
              vägnätet, för det kommer att bli en hög belastning under många
              år. Det är inte bara nu. Det kommer att bli hög belastning under
              flera år, betydligt högre belastning på detta mindre, finmaskiga
              vägnät än vad som tidigare har varit fallet under normala år.
            </seg>
            <seg n="c5cefcfa">
              Jag har varit i Västergötland, i Monica Greens hemtrakter, och
              sett hur vägarna kan se ut framåt mars när man ska börja köra
              ut timmer. Det kan vara ofarbart med sönderslagna lastbilar, och
              då är min fråga: Kan Monica Green försäkra oss om att man använder
              de här medlen till just att rekonstruera det sönderkörda vägnätet?
            </seg>
          </u>
          <note type="speaker" n="16304c57">
            Anf. 120 MONICA GREEN (s) replik:
          </note>
          <u who="monica_green_b5ecfe_w" xml:id="i-091efee1c6669d54-1" n="f77eb170">
            <seg n="ac7038a5">
              Fru talman! Det är ju bra då att vi har lämnat in ansökan. När
              vi antog betänkandet erfor vi att en ansökan skulle inlämnas,
              men nu är den inlämnad, och det är väldigt bra.
            </seg>
            <seg n="85227c3b">
              Hittills har vi fått höra att vi har fått göra en omfördelning
              när det gäller vägar i landet för att ha pengar till de drabbade
              områdena. Den omfördelningen kan vara bra att ha i minnet när
              vi sedan får pengarna från EU. Det kan gå till områden drabbade
              av naturkatastrofen men kanske också till de områden som i dag
              har fått stryka på foten för att vi ska kunna rädda de här vägarna.
              Jag delar uppfattningen att vi ska göra vårt bästa för att det
              faktiskt ska stanna inom det område där vi har hanterat frågan
              om naturkatastrofen. Jag är helt överens om det.
            </seg>
          </u>
          <note type="speaker" n="394e75d0">
            Anf. 121 LARS GUSTAFSSON (kd) replik:
          </note>
          <u who="lars_gustafsson_32d368_w" xml:id="i-3743e22d008b865b-2" n="e5325a10">
            <seg n="ddcc024b">
              Fru talman! För två år sedan åkte jag med en timmerlastbil i
              Svenljungaområdet och Tranemoområdet. Jag åkte de här vägarna.
              De hade ganska stora maskinskador på sina bilar med tanke på de
              dåliga vägarna, särskilt under vissa delar av året, där de hade
              tung last. Så jag vet vad det innebär. Jag förstår givetvis att
              om man har gjort en rockad och flyttat får man göra detta. När
              man måste ha pengar har vi redan i dag sett signaler på hur man
              flyttar pengar från områden som tidigare var fasta. Man har redan,
              med tanke på Trollhättan, flyttat mängder av miljoner kronor från
              byggklara projekt. Det är olyckligt om det ska bli så denna gång
              också. Därför säger jag att man i så fall måste avsätta de resurser
              man har till detta, även om EU-stödspengar givetvis kan användas
              till det som man har flyttat det ifrån. Jag förstår det, men det
              är fel att en ort ska drabbas av oerhörda förseningar på grund
              av något som man egentligen måste lösa på annat håll. Det blir
              en ohållbar strategi. Sedan måste man kanske helt rekonstruera
              de vägar som har blivit eftersatta. De går inte att laga längre.
              Då måste man bygga om dem. Det blir jättedyrt, det vet vi. Därför
              tycker jag att det är viktigt att man har den principen att om
              man får ett EU-stöd med ett visst antal resurser plus de egna
              resurserna ska de också avsättas till den kvantitet, om jag säger
              så, på de områden där man gör insatser. I annat fall blir det
              ju enskilda vägnät som riskerar att bli väldigt dåliga och som
              det sedan inte finns någon ekonomi för vägföreningar och andra
              att upprätthålla. Det är därför jag tycker att det är viktigt
              att man klart definierar att EU-pengarna ska gå till detta, om
              de nu kommer och i vilken volym. Det får vi se.
            </seg>
          </u>
          <note type="speaker" n="f538dddf">
            Anf. 122 MONICA GREEN (s) replik:
          </note>
          <u who="monica_green_b5ecfe_w" xml:id="i-091efee1c6669d54-2" n="f77eb170">
            <seg n="7820503a">
              Fru talman! Jag delar uppfattningen att vi ska använda de här
              pengarna till vad de är avsedda för. Vi har ansökt om pengar för
              att kunna lätta på stormens efterdyningar. Det är meningen att
              pengarna ska gå dit. Jag har ingen annan uppfattning. Vi får göra
              vårt bästa på vår kant, och vi får hjälpas åt för att se till
              att det blir så också.
            </seg>
          </u>
          <note type="speaker" n="293fd25c">
            Anf. 123 JAN-EVERT RÅDHSTRÖM (m) replik:
          </note>
          <u who="jan-evert_radhstrom_74bf7f" xml:id="i-828d78954309aae2-1" n="9b61e26d">
            <seg n="e6347dd9">
              Fru talman! Monica Green var positiv till det beslut som ändå
              har tagits när det gäller de 100 miljonerna som ska gå till stöd
              för sönderkörda skogsbilvägar och körskador i naturen. Tycker
              Monica Green att det är riktigt att Vägverket står för de 100
              miljoner kronorna, att det går till Skogsvårdsstyrelsen och att
              det i sin tur även går till körskador som inte är på väg utan
              i naturen? Är det rätt kontoföring?
            </seg>
            <seg n="ebaa3e85">
              Jag skulle också vilja passa på och fråga Monica Green om stödet
              på 100 miljoner som Skogsvårdsstyrelsen ska administrera. Hur
              kommer det att fördelas till skogsägarna? Jag tror att de väntar
              i de stormdrabbade områdena där skogsbilvägar är sönderkörda.
              Hur kommer dessa pengar att fördelas till dem som har drabbats?
            </seg>
          </u>
          <note type="speaker" n="e8002911">
            Anf. 124 MONICA GREEN (s) replik:
          </note>
          <u who="monica_green_b5ecfe_w" xml:id="i-091efee1c6669d54-3" n="f77eb170">
            <seg n="d9c2439e">
              Fru talman! På första frågan när det gäller varför det ska tas
              från andra vägar har Jan-Evert Rådhström kanske idéer varifrån
              det annars ska tas, kanske tips om att vi ska höja skatt eller
              att vi ska ta det från någon vård någonstans. Vi som jobbar i
              trafikutskottet tycker alltid att vi ska ha pengar till infrastruktur
              och att vi ska kunna hantera frågor där. Det finns andra som jobbar
              inom andra utskott som tycker att just deras område är viktigast.
              Vi är överens om att vi behöver ha infrastrukturpengar, men lägg
              gärna fram tips om vilket område i samhället som borde ha betalt
              det här. Vi har inte en kassakista liggande någonstans med pengar
              som väntar på att stormen Gudrun ska fara fram. Vi måste göra
              omfördelningar i samhället. Då får vi ställa upp när människor
              har drabbats. Det handlar om solidaritet. Det handlar om att ställa
              upp på dem som har blivit drabbade. Det får vi göra i svåra stunder.
              Sedan får vi försöka se till att andra blir kompenserade för de
              omfördelningar som har varit. Det är bra att vi har sökt EU-medel
              så att vi också kan få ett litet bidrag därifrån.
            </seg>
          </u>
          <note type="speaker" n="0b49baf3">
            Anf. 125 JAN-EVERT RÅDHSTRÖM (m) replik:
          </note>
          <u who="jan-evert_radhstrom_74bf7f" xml:id="i-828d78954309aae2-2" n="9b61e26d">
            <seg n="2bd97427">
              Fru talman! Monica Green hade ungefär 40 sekunder ytterligare
              på sig. Jag hade önskat att hon hade tagit tiden i anspråk och
              försökt svara på min fråga. Det var nämligen: Hur kommer de 100
              miljonerna till skogsägarna att administreras? Jag tror att de
              verkligen vill ha reda på detta.
            </seg>
            <seg n="421b8fb6">
              Monica Green har tydligen inga idéer om hur man omfördelar resurser
              om man ska ha pengar. Det finns mängder med förslag. Vi får anledning
              att återkomma i samband med vårpropositionen, men om du ändå vill
              ha någonting kan du riva upp friåret. Det kan vara ett tips åt
              dig. Då har vi de pengarna i alla fall.
            </seg>
            <seg n="ee7bfd72">
              Monica Green svarar inte heller när det gäller körskador i naturen.
              Tycker Monica Green att vi ska bredda vårt område inom trafikutskottet
              så att det är trafikutskottet framdeles också som ska stå för
              skador som sker i naturen? Det blir en ny uppgift för Vägverket
              att i så fall administrera pengar till Skogsvårdsstyrelsen för
              körskador i naturen. Det är bra om du har dessa tre frågor och
              kan ge de drabbade och mig ett svar på detta.
            </seg>
          </u>
          <note type="speaker" n="1d7da89c">
            Anf. 126 MONICA GREEN (s) replik:
          </note>
          <u who="monica_green_b5ecfe_w" xml:id="i-091efee1c6669d54-4" n="f77eb170">
            <seg n="2fa76818">
              Fru talman! Jag svarade faktiskt på den första frågan. Jag missade
              administrationen. Det är ju inte vi politiker som beslutar om
              administration och hur en ansökan ska se ut. Ibland vill vi lägga
              oss i även det, men det ska vi nog akta oss för. Det är bättre
              att de som är bättre skickade att göra en sådan administration
              hanterar det än att vi lägger näsan i blöt.
            </seg>
            <seg n="50b3e546">
              Men den första frågan svarade jag på. Vi gör en omfördelning
              från vårt eget område just nu för att vi ställer upp på dem som
              är drabbade. Man gör så i svåra stunder. När det blir en storm
              eller någon annan katastrof i samhället ställer man upp på varandra.
              Det kallas för solidaritet. Man ställer upp, och man försöker
              att hjälpa på bästa sätt. Sedan får man i efterhand se till att
              de som har ställt upp på olika sätt i andra delar av Sverige får
              kompensation på annat sätt. Man måste ta det som är värst först
              och se till dem där stormen har dragit fram så att vägarna blir
              framkomliga och att det inte blir värre situation än att vi får
              ut timret. Det gäller att ställa upp på dem nu. Det hoppas jag
              att även ni i ert parti kunde tänka er att göra.
            </seg>
          </u>
          <note type="speaker" n="4d72bc81">
            Anf. 127 ERLING BAGER (fp) replik:
          </note>
          <u who="erling_bager_dfe653_w" xml:id="i-32e3d5b6e719c8d0-1" n="e4e154c8">
            <seg n="6cc65c11">
              Fru talman! Det blir kanske lite upprepningar nu av det som berör
              reservationerna 1 och 4, men jag vill betona att det brådskar
              att klara vägreparationerna. Vi har fått uppgifter om att många
              vägar är avstängda för att de är sönderkörda. Stormfälld skog
              måste ju bärgas nu. Det är därför viktigt att regeringen underlättar
              på olika sätt. Jag har uppfattat, och jag vet att det är många
              fler, att det så kallade stormpaketet aviserade insatser som var
              över de här 100 miljonerna och att det var viktigt. Så har man
              uppfattat det i branschen.
            </seg>
            <seg n="bf6e9298">
              När det gäller finansiering av händelser som kommer av en naturkatastrof
              har regeringen ett stort ansvar att klara sådana extraordinära
              uppgifter. Att stå här i riksdagen och föreslå att ni exempelvis
              fryser projekteringen av Norrbotniabanan direkt är kanske inte
              den uppgift som vi ska ha i just denna debatt. Regeringen har
              ett mycket stort ansvar att hjälpa de drabbade. Vi vill betona
              att så sker. Jag fattar också nu av debatten att i morgon bidde
              det bara en tumme, i vårpropositionen, i denna fråga. Jag har
              inte uppfattat någon signal om att det skulle komma några extra
              resurser i morgondagens vårproposition. Om jag har fel, så rätta
              mig.
            </seg>
            <seg n="42debda9">
              Slutligen är det roligt när det gäller reservation 4 att socialdemokraterna
              i trafikutskottet delar den borgerliga reservationen och tycker
              att den är bra. Då förutsätter jag att socialdemokraterna i trafikutskottet
              informerar socialdemokraterna i lagutskottet om sin inställning.
            </seg>
          </u>
          <note type="speaker" n="7eba66ed">
            Anf. 128 MONICA GREEN (s) replik:
          </note>
          <u who="monica_green_b5ecfe_w" xml:id="i-091efee1c6669d54-5" n="f77eb170">
            <seg n="10291852">
              Fru talman! Jag börjar där Erling Bager slutade. Jag sympatiserar
              med uppfattningen. Det kommer jag också att framföra till mina
              socialdemokratiska kompisar i lagutskottet. Det finns säkert anledning
              för dem att titta vidare på begreppet. Det vet ju inte jag eftersom
              jag inte sitter i det utskottet, men jag ska framföra åsikterna.
            </seg>
            <seg n="ff0fb511">
              Regeringen har tagit ansvar för den här stormen. Jag har träffat
              skogsägare och många människor som har blivit drabbade på olika
              sätt, och de tycker att regeringen har tagit ett mycket bra ansvar
              och visat på handlingskraft och att man ställer upp när det behövs.
              Man ska faktiskt kunna lita på Socialdemokraterna. Vi har gjort
              det. Regeringen har tagit ansvar.
            </seg>
            <seg n="bf3c2c89">
              Det är ett viktigt besked här i dag. Ni har också i många inlägg
              hållit med om att regeringen har tagit ett bra ansvar och att
              det egentligen är mycket små skiljaktigheter i det här betänkandet.
            </seg>
            <seg n="3129fd63">
              När det gäller frågan att vi har tagit från andra delar av landet
              har vi gjort det för att det är så oerhört viktigt att vi ser
              till att vi får ut timret på vägarna och att vägarna inte blir
              ännu mer sönderkörda. Det kan de faktiskt bli. Det handlar också
              om organisation och att man på plats ser till att det finns en
              fungerande organisation. Det är inte alltid bara att timmerbilar
              ska komma fram och in i skogen. Det måste också finnas en organisation
              för hur man ska hantera timmerbilarna.
            </seg>
            <seg n="060c89c6">
              Regeringen har tagit stort ansvar och fått beröm för det. Jag
              har hört i era inlägg, även om vi inte alltid kan vara överens
              om allt, att ni också har uppskattat att regeringen har tagit
              ett stort ansvar.
            </seg>
            <seg n="b74b8dd6">
              När det gäller vårpropositionen får du faktiskt vänta till i
              morgon.
            </seg>
          </u>
          <note type="speaker" n="a1567d35">
            Anf. 129 ERLING BAGER (fp) replik:
          </note>
          <u who="erling_bager_dfe653_w" xml:id="i-32e3d5b6e719c8d0-2" n="e4e154c8">
            <seg n="adb76558">
              Fru talman! Slutligen vill jag säga att vägfrågan är viktig för
              att man ska få ut det drabbade timret. Man måste skyndsamt agera.
              Vägverket måste få klara direktiv.
            </seg>
            <seg n="435e4d66">
              Det måste ske fler insatser. Jag hoppas lite på att vårpropositionen
              innehåller något i den viktiga frågan.
            </seg>
            <seg n="67b78ccb">
              Vi får väl vänta till i morgon och se om det finns något. Jag
              tycker att socialdemokraternas företrädare i trafikutskottet kunde
              ha gett en liten vink så här några timmar innan när vi debatterar
              en naturkatastrof som skedde för ett kvartal sedan och människor
              kanske sitter och väntar på att få mer information. Det hade varit
              en bra tajmning om Monica Green kunde ha gett en liten vink åtminstone.
            </seg>
          </u>
          <note type="speaker" n="4a96ddcc">
            Anf. 130 MONICA GREEN (s) replik:
          </note>
          <u who="monica_green_b5ecfe_w" xml:id="i-091efee1c6669d54-6" n="f77eb170">
            <seg n="5da140c3">
              Fru talman! Min vink är faktiskt att regeringen har tagit ett
              ansvar och kommer att göra det också fortsättningsvis. Man ska
              kunna lita på en socialdemokratisk regering. Många har visat uppskattning
              för den handlingskraft som regeringen har visat i den här svåra
              situationen. Det är min vink till de drabbade.
            </seg>
            <seg n="4ceca535">
              Jag tycker att vi ska komma ihåg de människor som har varit utan
              el och telefon under lång tid. Vi känner med de drabbade. Det
              har tagit orimligt lång tid. Jag tycker att det är viktigt att
              de får upprättelse. Vi känner verkligen med dem och med skogsnäringen
              och med annan industri som har blivit drabbad.
            </seg>
            <seg n="a4ed61c8">
              Regeringen har ställt upp, och vi kommer att göra så även fortsättningsvis.
            </seg>
          </u>
          <note type="speaker" n="47be9942">
            Anf. 131 STAFFAN DANIELSSON (c) replik:
          </note>
          <u who="staffan_danielsson_d35cef_w" xml:id="i-7503e7db41590797-6" n="122436a1">
            <seg n="5abee08d">
              Fru talman! Jag ska kort komplettera den fråga som Erling Bager
              tog upp om de avbrutna telefonförbindelserna. Vi vet alla vilken
              chock och desperation det blev för många familjer när de förutom
              att vara avbrutna från alla vägkommunikationer och från kontakt
              med omvärlden inte kunde ringa på vare sig fast eller mobil telefon.
            </seg>
            <seg n="ba7065c6">
              Det är bra att vi får höra att Monica Green sympatiserar med
              substansen i vår reservation, nämligen att det är rimligt att
              teleoperatörerna får ett starkare ansvar för att kompensera drabbade
              hushåll när telefonförbindelserna inte fungerar, kanske beroende
              på att man inte har lagt ned ledningarna tillräckligt mycket i
              marken eller inte har tillräckligt med ström i mobilstationerna.
            </seg>
            <seg n="2a61c0b8">
              Monica Green säger att hon ska prata med lagutskottet.
            </seg>
            <seg n="125b4607">
              Vad hoppas Monica Green och ledamöterna i trafikutskottet att
              riksdagen kommer att besluta i den här frågan? Är det er starka
              förhoppning att det ska bli ett stärkt konsumentskydd i de här
              frågorna?
            </seg>
          </u>
          <note type="speaker" n="03a0f1d0">
            Anf. 132 MONICA GREEN (s) replik:
          </note>
          <u who="monica_green_b5ecfe_w" xml:id="i-091efee1c6669d54-7" n="f77eb170">
            <seg n="d0d1a2d6">
              Fru talman! Jag kan direkt svara ja. Vi jobbar mycket på att
              det ska vara ett starkt konsumentskydd både när det gäller fast
              telefoni och mobiltelefoni. Vi har tagit ett initiativ när det
              gäller vårt område. Vi har stärkt lagstiftningen för det mobila
              nätet. De ska återställa efter ett avbrott. Vi vill att det ska
              gälla lika starkt som för det fasta telenätet.
            </seg>
            <seg n="138f617d">
              Det är viktigt att vi har slagit fast det första steget. Fortsättningsvis
              vill vi jobba för en stark konsumentlagstiftning. Vi ska se till
              att konsumenter får ett ännu starkare skydd när det gäller operatörer
              till exempel.
            </seg>
          </u>
          <note type="speaker" n="ee8e0268">
            Anf. 133 STAFFAN DANIELSSON (c) replik:
          </note>
          <u who="staffan_danielsson_d35cef_w" xml:id="i-7503e7db41590797-7" n="122436a1">
            <seg n="07dd9d30">
              Fru talman! Jag noterar att vi är överens i sak. Det är synd
              att vi inte samlat kunde ha tryckt fram den här ståndpunkten i
              dag i riksdagens beslut. Vi får vänta på kommande beslut. Nu vet
              alla var de borgerliga partierna står i den frågan. Upp till bevis
              för majoriteten, när det nu blir. Vi ville ha det snabbare än
              ni. Jag hoppas att det blir vartefter.
            </seg>
          </u>
          <note type="speaker" n="bd638656">
            Anf. 134 MONICA GREEN (s) replik:
          </note>
          <u who="monica_green_b5ecfe_w" xml:id="i-091efee1c6669d54-8" n="f77eb170">
            <seg n="36b871cb">
              Fru talman! Jag är inte helt säker på att ni är överens på den
              borgerliga sidan. När det gäller att stärka lagstiftningen på
              det mobila nätet har ju till exempel Moderaterna och Kristdemokraterna
              inte varit med på det. Jag vet att det finns partier som av ideologiska
              skäl inte tycker att man ska ställa för stora krav på det privata
              näringslivet och att man ska återställa saker och ting.
            </seg>
            <seg n="3ea11713">
              Jag är inte helt säker på att du har dina borgerliga kamrater
              med dig i den frågan. Vi skulle ju kunna jobba tillsammans för
              ett starkare konsumentskydd.
            </seg>
          </u>
          <note type="speaker" n="f83a4ef7">
            Anf. 135 KARIN SVENSSON SMITH (v):
          </note>
          <u who="karin_svensson_smith_1a4270_w" xml:id="i-b858dc97759a1fc1-0" n="08746106">
            <seg n="8d1ac73c">
              Fru talman! Vänsterpartiet står bakom betänkandet i dess helhet
              och avvisar samtliga reservationer.
            </seg>
            <seg n="aae748e2">
              Jag är, förutom ordinarie i trafikutskottet, ersättare i miljö-
              och jordbruksutskottet. Därför kan jag inte låta bli att undslippa
              mig några reflexioner över den bristande hållbarheten i det svenska
              skogsbruket. Det är ganska sårbart och går ut på att man ska ta
              ut vinster ofta kortsiktiga sådana. Det kan ju kanske låta sig
              göras om man inte blir utsatt för den sortens påfrestningar som
              stormen Gudrun utgjorde.
            </seg>
            <seg n="0844dfea">
              När det var storm i Skåne 1999 verkade jag för en ersättning
              för lövträdsplantering åt skogsägarna. Det fick vi igenom med
              Vänsterpartiets benägna hjälp. Det är dyrare att plantera lövträd
              och de är dyrare att sköta. Jag kan bara notera att de områdena
              är mindre drabbade i dag än de där man har en ensidig barrträdsplantering.
              Det beror naturligtvis på vad det är för sorts mark och läge.
              Man måste nog i fortsättningen tänka lite annorlunda i skogsbruket
              och göra det mer hållbart och mindre sårbart vid sådana här påfrestningar.
            </seg>
            <seg n="16e2933e">
              Vi är inte färdiga med stormen i och med att riksdagen fattar
              beslut om detta. Det är många frågetecken kvar för de drabbade
              skogsägarna. Återplanteringen är ett problem som måste lösas.
              Eftersom Ulrica Messing har varit väldigt handlingskraftig hittills
              förlitar jag mig på att hon kommer att fortsätta att ta hand om
              de här frågorna på ett bra sätt.
            </seg>
            <seg n="d6517157">
              Vi har pratat mycket om väg i dag. Jag vill påtala att man har
              en unik möjlighet att ta tag i det som vi flera gånger har uttryckt
              från trafikutskottet, nämligen att man ökar intermodaliteten i
              godstransportsystemet. Det handlar om en omlastning där man i
              större utsträckning utnyttjar varje transportslag till vad det
              är bra på.
            </seg>
            <seg n="a32b51e2">
              När jag förberedde mig för den här debatten läste jag i Svensk
              åkeritidning. Jag läste om åkeriägare i Värmland. Jag ska komma
              tillbaka till dem senare. Jag läste också en intressant notis
              på samma sida, nämligen ett citat ur tidningen Råd och Rön från
              den 14 februari. Där skriver man så här:
            </seg>
            <seg n="a0603c4e">
              Oljan har blivit en drog för civilisationen. Efterfrågan bara
              ökar och den ger svåra biverkningar i form av accelererande växthuseffekt.
              Nu varnar dessutom allt fler experter för en annalkande brist
              på olja.
            </seg>
            <seg n="5960a96f">
              Klart är, konstaterar Åkeritidningen, att en världsomfattande
              brist på olja får allvarliga konsekvenser. Allting som är beroende
              av transporter skulle öka i pris. Lokalt påverkas såväl mjölkleveranser
              som timmertransporter.
            </seg>
            <seg n="21cb4c68">
              Detta är verkligen ett argument för en annan fördelning av transporter
              mellan väg, järnväg och sjöfart. Självklart måste man utnyttja
              vägtransporterna för att få ut timret ur skogen, men om man i
              större utsträckning kör till närmaste hamn eller terminal för
              vidare järnvägstransport blir transportsystemet mindre sårbart
              för såväl bristande tillgång till bränsle som högre priser. Hittills
              har inte detta varit fallet, utan lastbilstrafiken ökade med 3,2
              % första kvartalet i år jämfört med första kvartalet 2004.
            </seg>
            <seg n="62e40edb">
              Det är glädjande att transportindustrin har börjat samarbeta
              bättre. Vi såg exempel på det i förra veckan när vi hade en utfrågning
              om godstransporter. Det är nämligen en förutsättning för ett effektivare
              system att hantera varor i Sverige.
            </seg>
            <seg n="4690cace">
              För att återgå till åkarna i Värmland har de kommit överens om
              att det är olyckligt med de här dispenserna från kör- och vilotiderna
              och från maxvikten på 60 ton. Man har strävat efter att skydda
              vägarna genom att inte ha alltför tunga transporter. Av trafiksäkerhetsskäl
              har man också försökt att begränsa övertidskörningen. Jag noterade
              med stor tillfredsställelse att även Jan-Evert Rådhström det kanske
              beror på att du kommer från Värmland delar oron över att chaufförer
              som arbetar på övertid är en risk både för sig själva och för
              andra på vägarna. Vi måste se till att godset kommer fram ja.
              Men vi måste också se till att det inte sker onödiga skador på
              vägarna. Vi har redan alldeles för mycket av detta.
            </seg>
            <seg n="d84f1adf">
              Oron från Värmland delas enligt Åkeritidningen också av åkare
              i norr och i Kalmar, där jag tycker att man arbetat väldigt föredömligt
              med att försöka få ned det fusk som tidigare förekommit med överlaster
              och uttänjda kör- och vilotider.
            </seg>
            <seg n="a065e6ef">
              Det talas i reservation 1 om att man borde anslå mer pengar för
              underhåll av vägarna. Då måste jag instämma i vad Monica Green
              flera gånger har uppmanat er att göra: Tala då om hur det ska
              finansieras! Är ni beredda att höja skatterna? Från majoritetens
              sida känner vi ett ekonomiskt ansvar för detta utgiftsområde,
              och andra utgiftsområden, och då kan man inte belasta någon annan
              med de ökade kostnader som uppstår på ett transportslag.
            </seg>
            <seg n="008a6f3c">
              Jag vill erinra om det som kallas fjärdepotensregeln inte precis
              någonting man står och appelltalar om på gator och torg men väldigt
              väsentlig för att förstå varför ökade tunga transporter sliter
              så på vägarna. Fjärdepotensregeln säger att fördubbling av axellasten
              från 4 till 8 ton ökar nedbrytningen 16 gånger. Därför är det
              väldigt bra att Vägverket hittills inte har fått in så många ansökningar
              om dispens från 60-tonsregeln.
            </seg>
            <seg n="2268f7bc">
              På sikt anser Vänsterpartiet som bekant att vi borde ha en EU-harmonisering
              på det här området och gå ned till den maxvikt på 40 ton som råder
              i övriga Europa.
            </seg>
            <seg n="407097db">
              Det är en stor utmaning att få ut det här godset ur skogen. Därför
              är det väldigt bra att regeringen, vilket vi självklart stöder,
              framför allt har dragit ned kostnaderna för transporter med järnväg
              och sjöfart. Det är ett sätt att få till stånd den intermodalitet
              som vi önskat flera gånger tidigare.
            </seg>
            <seg n="4fc5a1fc">
              Det är också väsentligt, som vi påpekar i trafikutskottet, att
              sårbarheten i järnvägssystemet minskar, att Banverket får större
              möjlighet att ta hand om de träd som finns intill spåren, det
              vill säga kan röja snabbare, och på sikt också att ha ett mer
              effektivt signalsystem, ERMTS, som ökar kapaciteten i järnvägssystemet.
            </seg>
            <seg n="8345c295">
              Slutligen skulle jag vilja säga någonting om vad som står i reservationen
              angående hamnar. Här vill de borgerliga öka antalet operatörer.
              Man vill ändra den ordning som hittills rått i hamnarna i Sverige.
              Risken om borgarna får som de vill i detta avseende är ju att
              det blir som det delvis blivit inom andra avreglerade områden.
              I samma andetag klagar ni ju över att de operatörer som finns
              på telesidan, där det ju blivit flera, inte tar tillräckligt ansvar
              för konsumenternas behov.
            </seg>
            <seg n="ac81f70d">
              När det gäller hamnarna kan det kanske låta sig göras att en
              stor aktör på ett mer effektivt sätt skulle kunna tillgodose sina
              egna behov av lastning och lossning, men vi har ju ett system
              i Sverige där hamnarna också tar ansvar för de mindre rederier
              som kommer med gods. Att i det sammanhanget förorda fler operatörer
              är inte att öka den sammanlagda effektiviteten utan att befrämja
              det kaotiska tillstånd som förekommer i en del utländska hamnar
              där man har släppt på detta. Det skulle inte befrämja effektiva
              godstransporter.
            </seg>
          </u>
          <note type="speaker" n="601a7e01">
            Anf. 136 CLAES ROXBERGH (mp):
          </note>
          <u who="claes_roxbergh_ce20b1_w" xml:id="i-c6355e8da8bf6ead-0" n="4dc2a43f">
            <seg n="26d7c9e9">
              Fru talman! Det här ärendet borde vi naturligtvis ha hanterat
              samlat. Det är synd, tycker jag, att vi bröt upp det och att olika
              utskott hanterar det på olika sätt. Nu är det dock som det är,
              och vi hanterar infrastrukturfrågorna.
            </seg>
            <seg n="3f2b7054">
              Jag tycker att man kan lägga både ett långt och ett kort perspektiv
              på det som har hänt. I det långa perspektivet kan vi säga att
              vi står inför en klimatförändring. Vad denna klimatförändring
              kommer att innebära vet vi inte. Vi kan heller inte med hundraprocentig
              säkerhet säga att den här stormen berodde på klimatförändringen.
              Däremot kan vi säga det visar också de modeller man tar fram att
              stormar av den här karaktären kommer vi att få mer av. Sannolikheten
              för denna typ av vädersituationer kommer att öka i framtiden.
              Vi kommer att klara oss relativt helskinnade. Medan andra delar
              av världen kanske får en översvämning, en stor klimatförändring,
              ökad torka om vi tittar på Spanien, Italien och Medelhavsområdet
              får vi mer regn, mer stormar och något varmare klimat.
            </seg>
            <seg n="1148eca8">
              Detta betyder dock att här har vi en stor utmaning för det framtida
              skogsbruket i Sverige och även för infrastrukturen. Vi måste redan
              i dag börja fundera på hur vi ska anpassa de här systemen till
              en trolig förändring. Vi vet nämligen att det blir en förändring;
              det enda vi kan fundera på är hur stor eller hur liten den blir.
              Vi måste definitivt ta hänsyn till den när vi utvecklar och förändrar
              det framtida skogsbruket, och vi måste också fundera på den när
              vi bestämmer hur vår infrastruktur ska se ut.
            </seg>
            <seg n="a4ae30d0">
              Vi måste naturligtvis också se till att minska denna klimatförändring,
              minska våra koldioxidutsläpp och utsläppen av andra växthusgaser.
              Där har vi vår skyldighet som vi måste ta hänsyn till.
            </seg>
            <seg n="9f3f5df4">
              Sedan har vi det kortsiktiga perspektivet. Hur löser vi det här
              problemet? Hur fixar vi nu infrastrukturen? Hur fixar vi skadorna
              på vägarna? Hur fixar vi de skador vi fått på järnvägen? Vilka
              eventuella förändringar vidtar vi på kort sikt, det vill säga
              vilka lärdomar drar vi av stormen? Och hur finansierar vi det
              här? Alltihop är ganska svåra frågor.
            </seg>
            <seg n="caf472f8">
              Som medborgare ska vi ha en garanti för att infrastrukturen fungerar.
              Det betyder att staten har en skyldighet att se till att basinfrastrukturen
              fungerar. Där ser jag det som positivt att vi nu gör denna lagändring
              så att vi ställer samma krav på mobiltelefonoperatörerna som på
              den fasta telefonin. Den ändringen i lagen om elektronisk kommunikation
              tycker jag är bra. Men vi måste också se till att kommunikationerna,
              såväl vägar och järnvägar som naturligtvis el- och IT-försörjning,
              uppfyller de baskrav som medborgarna har.
            </seg>
            <seg n="702f2da4">
              Det kan inte vara så i fortsättningen att systemet slås ut när
              vi får en storm. Detta måste fungera, och vi måste se till att
              få en minskad störningskänslighet i alla de här systemen.
            </seg>
            <seg n="1f3cc396">
              Jag vill avslutningsvis säga att vi från Miljöpartiets sida stöder
              förslaget i betänkandet till fullo.
            </seg>
          </u>
          <note type="speaker" n="774300d7">
            Anf. 137 BJÖRN HAMILTON (m):
          </note>
          <u who="bjorn_hamilton_dc7c64_w" xml:id="i-acb3834ea3b3bf4c-0" n="cf3a8f00">
            <seg n="d97f1288">
              Fru talman! Jag ska först lösa vissa problem. Monica Green och
              i viss mån Karin Svensson Smith har framhärdat från talarstolen
              att det inte finns några pengar till att nu lösa de problem som
              man har haft på vägsidan efter stormen. Det finns massor med pengar.
            </seg>
            <seg n="27fbe39f">
              Vi brukar ju här i Helsingfors vara lite gnälliga när vi säger
              att vi inte får några pengar utan de hamnar på andra ställen i
              landet. Nu har vi plötsligt fått 1 ½2 miljarder för att göra någonting
              som ingen vill här i Helsingfors, nämligen trängselskatteprojektet.
              Ta de pengarna och använd dem! Då kan vi hantera viktigare problem
              med de pengarna än att införa trängselskatter i Helsingfors. Jag
              tror att de skulle göra betydligt större nytta i ett sammanhang
              nere i Småland än uppe hos oss.
            </seg>
            <seg n="9528b3ae">
              Fru talman! Jag tänkte egentligen inte uppehålla mig vid det
              utan tala om två saker som rör telekommunikationerna och stormen.
            </seg>
            <seg n="6f0fc5ae">
              Stormen åstadkom, som vi redan har konstaterat från talarstolen,
              mycket kaos i bland annat telefonnäten. Det var en kvarts miljon
              människor som blev utan fast telefoni på grund av avbrott i kraftförsörjningen.
              Vad jag vet är det flera som fortfarande inte har telefonförbindelse.
            </seg>
            <seg n="2a921cef">
              Även mobilnätet blev hårt ansträngt och stördes i stor utsträckning.
              Det föranledde majoriteten i utskottet att ta ett så kallat utskottsinitiativ
              och föreslå en lagändring som går ut på att samma regler som i
              dag gäller för fast telefoni vid katastrofer även ska gälla för
              mobil telefoni.
            </seg>
            <seg n="152ff253">
              Fru talman! Jag vill med tanke på det Monica Green har sagt här
              säga att jag till fullo delar utskottets ambition att samma regler
              ska gälla för all telefoni i sådana här situationer. Det är inte
              alls fel. Det är inte som Monica Green har framhållit, fru talman,
              att vi moderater inte skulle tycka att det är bra. Däremot vill
              vi när det gäller all lagstiftning vara noggranna och se till
              att alla synpunkter och åsikter förs fram i ljuset så att man
              kan ha dem som ett underlag till den bedömning som den här kammaren
              ska göra i slutändan.
            </seg>
            <seg n="0f833d4e">
              Post- och telestyrelsen har också redan lagt fram ett förslag
              om lagändring i den riktning som majoriteten i utskottet har föreslagit
              och som i dag bereds i Näringsdepartementet. Det finns ett sådant
              förslag på väg fram i de gängse kanalerna. Det förslaget skulle
              då också få den belysning som man kan kräva att all lagstiftning
              ska få innan man kan fatta beslut här i kammaren.
            </seg>
            <seg n="7f06465c">
              Det visar sig också att de två företag och den organisation som
              yttrade sig och som representerar operatörerna avvisade den snabba
              hanteringen. De avvisade inte förslaget som sådant utan den snabba
              hanteringen och att man inte fick förslaget tillräckligt berett.
              Och jag tycker att det är väldigt väsentligt när alla operatörer
              intar den ställningen.
            </seg>
            <seg n="046a0fd5">
              Det var därför vi i en gemensam reservation med Folkpartiet gick
              emot utskottsinitiativet, dock inte ambitionen att åstadkomma
              den här typen av lagstiftning. Vi har alltså nu, när vi kommer
              till kammaren, ingen aning om vad den nya lagen till exempel åstadkommer
              på kostnadssidan och vilka ökade kostnader som i slutändan kanske
              drabbar konsumenterna och som man kanske skulle vilja hantera
              på ett annat sätt.
            </seg>
            <seg n="890149b7">
              Fru talman! Det är en sak till jag skulle vilja beröra och det
              är att det klart har framkommit efter stormen att konsumentens
              ställning gentemot operatörerna måste stärkas. I dag är vi brukare
              av teletjänster helt i händerna på operatörerna i frågor om krav
              på ersättning eller byte av operatör. Så får det inte vara. Detta
              har vi också framfört i en gemensam reservation med alla de övriga
              borgerliga partierna.
            </seg>
          </u>
          <note type="speaker" n="673ff977">
            Anf. 138 KARIN SVENSSON SMITH (v) replik:
          </note>
          <u who="karin_svensson_smith_1a4270_w" xml:id="i-b858dc97759a1fc1-1" n="08746106">
            <seg n="2732705c">
              Fru talman! Jag tänkte kommentera Björn Hamiltons förslag att
              använda pengar som var avsatta för trängselskatteförsöket i Helsingfors
              till att finansiera de skador i infrastrukturen som uppkommit
              på grund av stormen.
            </seg>
            <seg n="35d1c562">
              Nu är det så att trängselskatter är ett marknadsekonomiskt sätt
              att få utbud och efterfrågan att möta varandra. Här är det uppenbart
              en mycket stor skevhet, vilket innebär kostnader för staten. Ska
              alla som vill kunna använda vägsystemet hur mycket som helst utan
              att betala för det får vi mycket lite pengar över till andra verksamheter.
              Har vi byggt upp kollektivtrafiksystem är det rimligt att varje
              resenär får betala de kostnader de ger upphov till. Det gör inte
              befolkningen i storstadsområdena i dag.
            </seg>
            <seg n="b3947aac">
              Vi kan aldrig, inte ens om vi använder hela väganslaget, lösa
              trängselproblemen i Helsingfors genom att bygga ut vägarna. Man
              flyttar transporterna från ett ställe till ett annat i tid och
              rum. Sedan uppstår behov av nya vägar. Det kan vi se. Södra länken
              är inte gammal. Där är redan köer, och hastigheten har sänkts.
            </seg>
            <seg n="ce959f93">
              Var vill Björn Hamilton ta pengarna för att bygga nya sådana
              här situationer? Det är väl mycket bättre att tillämpa marknadsekonomiska
              principer.
            </seg>
            <seg n="1bfbd1a4">
              Men om Björn Hamilton är emot detta när det gäller vägarna kanske
              han är emot det när det gäller parkeringen också. Vi kanske ska
              ta bort p-avgifterna i Helsingfors, för det är ett likartat styrmedel
              som trängselskatten.
            </seg>
          </u>
          <note type="speaker" n="e0c5cf4a">
            Anf. 139 BJÖRN HAMILTON (m) replik:
          </note>
          <u who="bjorn_hamilton_dc7c64_w" xml:id="i-acb3834ea3b3bf4c-1" n="cf3a8f00">
            <seg n="7017171c">
              Fru talman! Jag ska inte ta en trängselskattedebatt med Karin
              Svensson Smith. Då krävs det mycket mer tid än vi har till förfogande,
              har jag en känsla av. Vi har olika uppfattningar i den frågan.
            </seg>
            <seg n="9a322171">
              Det jag bara ville belysa var att det fanns pengar. Det finns
              pengar till saker som är betydligt mer angelägna än att införa
              trängselskatter i Helsingfors. Och det finns säkert pengar på
              annat håll i budgeten också. Men jag tycker att det här är inom
              samma sektor, så att säga, och de pengarna använder man till ett
              ändamål som en majoritet i Helsingfors inte vill ha. Då tycker
              jag att man kan använda dem till det här som verkligen är något
              som jag förmodar att alla vill ha.
            </seg>
            <seg n="c3de8775">
              Det var någon som talade om solidaritet. Vi delar gärna med oss
              av de här pengarna till Småland som behöver dem betydligt bättre
              än vi.
            </seg>
            <seg n="cc625d83">
              Trängselskatter har vi debatterat tidigare, och jag tänker alltså
              inte ta någon längre debatt om det just nu.
            </seg>
          </u>
          <note type="speaker" n="d7085dff">
            Anf. 140 KARIN SVENSSON SMITH (v) replik:
          </note>
          <u who="karin_svensson_smith_1a4270_w" xml:id="i-b858dc97759a1fc1-2" n="08746106">
            <seg n="259cf73c">
              Fru talman! Jag vill bara konstatera att trängselskatter är ett
              sätt att minska andra utgifter som annars skulle uppkomma för
              staten. Om man inte löser trängselproblemet på det sättet måste
              man lösa det på ett annat sätt. Och alla andra system är mer kostsamma.
            </seg>
            <seg n="f8cb1781">
              Men eftersom Björn Hamilton inte vill debattera det och har en
              replik kvar skulle jag gärna vilja att du kommenterar om Moderaterna
              fortfarande är emot det stöd till sjöfarten som alla andra partier
              i den här kammaren är för.
            </seg>
            <seg n="916bc7dc">
              Sjöfarten har visat sig vara oerhört strategisk när det gäller
              att ta hand om stormskadat timmer och transportera det för vidareförädling
              eller till annan destination. Det är ett väldigt bra sätt, och
              kostnaderna för underhåll av infrastruktur på vattnet är ganska
              låga. Jag undrar om Moderaterna håller fast vid att man inte ska
              tillämpa de regler för sjöfarten som alla andra partier är överens
              om.
            </seg>
          </u>
          <note type="speaker" n="7eaf7f24">
            Anf. 141 BJÖRN HAMILTON (m) replik:
          </note>
          <u who="bjorn_hamilton_dc7c64_w" xml:id="i-acb3834ea3b3bf4c-2" n="cf3a8f00">
            <seg n="20a66138">
              Fru talman! Det är till ett försök med trängselskatter som man
              har anslagit de 1,7 miljarderna. Det är ett försök som en majoritet
              av alla som har blivit tillfrågade hitintills har sagt nej till.
              Man kan inte räkna som Karin Svensson Smith gör, att det här är
              någon form av besparing för framtiden och att det genererar intäkter.
              Det är en ren kostnad, och det ska folkomröstas efteråt, får jag
              hoppas. Det har man i alla fall lovat. Då kanske människor säger
              som de har sagt tidigare, att det inte ska bli av. Då är det pengar
              kastade i sjön i stället för i Småland, där de hade behövts.
            </seg>
          </u>
          <note type="speaker" n="a2a3a6c4">
            Anf. 142 MONICA GREEN (s) replik:
          </note>
          <u who="monica_green_b5ecfe_w" xml:id="i-091efee1c6669d54-9" n="f77eb170">
            <seg n="f24e0a46">
              Fru talman! Då ska jag börja med att be Kristdemokraterna om
              ursäkt för att jag försökte pådyvla dem en moderatåsikt. Det är
              Moderaterna, ni och Folkpartiet, som har reserverat sig mot lagändringen,
              och jag sade fel i hastigheten. Det är i alla fall tydligt att
              borgarna inte är överens.
            </seg>
            <seg n="6f847785">
              Jag delar inte Björn Hamiltons synpunkt att vi inte skulle vara
              noggranna i fråga om lagändringen. Jag tycker att det är trist
              när ledamöter i Sveriges riksdag försöker pådyvla majoriteten
              en sådan åsikt. Vi har gjort en bred remisshantering inför lagändringen.
              24 remissinstanser har yttrat sig. 21 av remissinstanserna har
              varit positiva och lämnat förslaget utan erinran. Bland dem kan
              nämnas Krisberedskapsmyndigheten, Konkurrensverket, Rikspolisstyrelsen,
              Glesbygdsverket, Svenskt Näringsliv samt Sveriges Kommuner och
              Landsting. SOS Alarm har, som jag sade i mitt anförande, tyckt
              att det har varit oerhört viktigt med samma krav på mobila nät
              som på nätkapacitet i datakommunikation. Även Post- och telestyrelsen
              har tyckt att det är oerhört viktigt att vi nu lägger fram förslaget
              till lagändring.
            </seg>
            <seg n="2b0b103f">
              Tre remissinstanser har varit tveksamma, inte till förslaget
              som sådant utan för att det har gått för snabbt fram. Men vi har
              varit oerhört noggranna i fråga om denna lagändring. Vi borde
              ha ändrat lagen redan 2003, men nu gör vi det så att vi slipper
              ha skevheter mellan fast telefoni och mobiltelefoni inför andra
              naturkatastrofer eller stormar som kan komma framöver.
            </seg>
          </u>
          <note type="speaker" n="f75dafbc">
            Anf. 143 BJÖRN HAMILTON (m) replik:
          </note>
          <u who="bjorn_hamilton_dc7c64_w" xml:id="i-acb3834ea3b3bf4c-3" n="cf3a8f00">
            <seg n="2fddf306">
              Fru talman! Jag sade inte att ni inte var noggranna, utan jag
              sade att vi ville vara noggranna. Det är en viss nyansskillnad.
            </seg>
            <seg n="abaea5d6">
              Jag tycker att det vid all lagstiftning är viktigt att man är
              noggrann. Det är lite förvånande, Monica Green, att du anser att
              yttranden från de tre remissinstanserna bland operatörerna kan
              nonchaleras de som ska fixa, betala och utföra vad vi lagstiftar
              om. Det är klart att det finns en hel del andra som knappt berörs
              som tycker att detta är bra. Jag tycker också att det är bra med
              en sådan lagstiftning, men de som ska fixa problemen vill ha längre
              tid på sig att analysera problemet och komma med konstruktiva
              förslag. Det är inte så jättenoggrant att inte ta hänsyn till
              vad de tycker. Att alla andra tycker att det är bra förstår jag
              eftersom jag i grunden delar den uppfattningen. Men här tycker
              jag att man borde ha varit försiktigare. Lagstiftningen hade kommit
              i vilket fall som helst. Jag hoppas att det inte kommer att ta
              så lång tid. Statsapparaten jobbar rätt trögt, men vi sade i vår
              reservation att vi ville att ärendet skulle påskyndas i det gängse
              tillvägagångssättet.
            </seg>
          </u>
          <note type="speaker" n="4b5daa7d">
            Anf. 144 MONICA GREEN (s) replik:
          </note>
          <u who="monica_green_b5ecfe_w" xml:id="i-091efee1c6669d54-10" n="f77eb170">
            <seg n="c602b560">
              Fru talman! Hur ska du ha det egentligen? Inledningsvis sade
              du att vi också var noggranna och att ni var det. Men på slutet
              kom du fram till att vi inte var noggranna i alla fall.
            </seg>
            <seg n="b19965ec">
              Vi menar att vi har gjort en noggrann remissbehandling. Vi har
              tagit hänsyn till remissinstanserna. Vi har noga analyserat förslaget
              från Vodafone, Telia Sonera och IT-företagen. De har sagt att
              de är för en lagändring. Men de vill naturligtvis förhala så länge
              som möjligt eftersom de är rädda för en ny naturkatastrof och
              de vill inte ha samma krav på mobiltelefonoperatörer som på fast
              telefoni, som det faktiskt är i andra EU-länder. I andra EU-länder
              får operatörerna vara så vänliga och återställa när det har varit
              en naturkatastrof med samma krav.
            </seg>
            <seg n="72946ea0">
              Vi menar att det här är en möjlighet för oss att rätta till det
              fel som har varit i lagen sedan 2003. Jag kallar det noggrannhet
              att vi nu har samma krav på fast telefoni och mobiltelefonoperatörerna.
              Vi har hanterat detta på bästa sätt. Vi har också skyndat på eftersom
              vi är oroliga för att det kan bli andra avbrott längre fram. Vi
              kan inte veta hur det blir med naturkatastrofer framöver mindre
              eller större.
            </seg>
          </u>
          <note type="speaker" n="3ceb7834">
            Anf. 145 BJÖRN HAMILTON (m) replik:
          </note>
          <u who="bjorn_hamilton_dc7c64_w" xml:id="i-acb3834ea3b3bf4c-4" n="cf3a8f00">
            <seg n="fa57aecd">
              Fru talman! Vi har olika uppfattningar. Vi vill bereda detta
              på annat sätt. Vem är mest noggrann? Vi tycker att vi är lite
              mer noggranna än vad ni är i det här fallet. Vi tar hänsyn till
              dem som ska ordna till och ta ansvar för att detta blir gjort.
              Det finns ingen illvilja från operatörerna att ha en sådan inställning.
              Men de vill också kunna analysera problemen och lägga fram dem
              på ett riktigt sätt. Det hann de inte på de tre veckor de nu hade
              på sig. Det var en orimligt kort remissrunda. Det måste ändå Monica
              Green hålla med om. Om vi hade gett detta mer tid hade vi i förlängningen
              fått de olika synpunkterna belysta på ett annat sätt.
            </seg>
          </u>
          <note type="speaker" n="82897a1c">
            Anf. 146 ANDERS G HÖGMARK (m):
          </note>
          <u who="unknown" xml:id="i-77dca9f91b37bfc8-2" n="aafb8ec9">
            <seg n="e2541cc2">
              Fru talman! Jag hade tänkt att säga ungefär vad flera andra har
              sagt. Det finns väl någon sanning i detta eftersom så många fäster
              sig vid att det definitivt hade varit bättre om riksdagen samlat
              hade kunnat diskutera stormkonsekvenserna, det vill säga effekterna
              av skadorna på grund av stormen.
            </seg>
            <seg n="3897a77e">
              Nu sitter här färre än 5 % av riksdagens ledamöter det finns
              ett antal på läktaren som nu ska ta del av och diskutera den största
              naturkatastrofen i Sveriges moderna historia. Jag har lite svårt
              att tänka mig att man i andra parlament i Europa skulle bete sig
              på det sättet.
            </seg>
            <seg n="82a26b7f">
              Eftersom nu i stort sett alla beklagar den här ordningen är vi
              väl bara ett offer för omständigheterna. Det finns all anledning
              att framöver fundera över vad det sätt som riksdagen hanterar
              frågorna signalerar ut till människorna inte minst i de drabbade
              områdena. De skulle väl tycka att det var något märkligt om riksdagen
              med den låga närvaron föreföll ha så litet intresse för frågorna.
            </seg>
            <seg n="8ec44231">
              Jag ska sedan förmedla en annan fråga, nämligen en fråga som
              jag ständigt och jämt, och säkert också mina kolleger från dessa
              trakter, får: Vet människorna i Helsingfors vad de nu menar, men
              de inkluderar säkert riksdagen, regeringen och myndigheter egentligen
              hur illa det är i våra trakter? Jag försöker ge svar, och då ska
              jag uppriktigt säga att jag svävar på målet. Jag tror, uppriktigt
              sagt, inte att flertalet i Helsingfors vad man nu menar med detta
              har klart för sig hur det ser ut. Några har varit på besök, och
              några har tagit till sig uppgifter, men jag är alldeles övertygad
              om att om man ska få en klar uppfattning om hur det förhåller
              sig, hur enskilda människor och företag har drabbats, måste man
              åka ned till dessa trakter, träffa människor av kött och blod,
              lyssna på deras berättelser och ta till sig. Jag hoppas verkligen
              att så många som möjligt av riksdagens ledamöter under de kommande
              månaderna, i den mån de inte har gjort det, tar sig besväret att
              åka till dessa trakter i Småland, Blekinge och Halland och skapa
              sig en bild. Det ligger på något sätt i uppdragets natur när vi
              ska hantera Sveriges största naturkatastrof i modern tid.
            </seg>
            <seg n="53d9096e">
              Nu har första fasen avvecklats, och människor har efter 4, 6,
              8, 10 kanske 12 veckor utan telefon och el börjat återhämta sig
              något, med stora uppoffringar och framför allt till stora privatekonomiska
              kostnader, som de nu håller på att kriga med el- och teleleverantörer
              och andra om att få rimlig ersättning för. Man har varit inne
              på detta i debatten tidigare, och jag tänker inte gå in på det.
              Det är alldeles uppenbart att det finns ett radikalt behov av
              förändringar så att enskilda människor inte ska behöva drabbas
              på det sättet. Man kan bara rikta en tacksamhetens tanke till
              alla de enskilda människor, goda grannar, lokala nätverk, LRF-nätverk
              och försvaret som har gjort stora insatser. Försvaret har framför
              allt markerat att Sverige som nation har brytt sig om människorna
              i regionerna, och det har betytt mycket. Ett stort tack till alla
              dem som har gjort stora insatser på den lokala nivån.
            </seg>
            <seg n="67d5e47c">
              Nu är det skede två, nämligen att arbeta upp det virke som har
              fällts. Bara för att ge stockholmare och andra en uppfattning,
              och framför allt få fört till riksdagens protokoll, ska jag nämna
              den praktiska innebörden av detta. Bara i mitt hemlän Kronobergs
              län ett av de mindre länen i Sverige har 22 miljoner kubikmeter
              träd fallit. Krister Örnfjäder nämnde att 18 % av skogsinnehavet
              har fällts. Det är skador för 67 miljarder kronor. Det är virkesvärdet.
              Det innebär att varje enskild människa i vårt län kan sägas ha
              förlorat 35 00040 000 kronor. Det är utslaget på varenda invånare.
              Varje skogsägare har förlorat mellan 500 000 och 600 000 kr. Flera
              tusen skogsägare har virke för över miljonbelopp liggande på backen.
            </seg>
            <seg n="73caca58">
              Det är uppenbart att det här får konsekvenser både för de enskilda
              människorna och för de lokala samhällena och så vidare. Det är
              en gigantisk utmaning att försöka rädda vad som räddas kan av
              det stormfällda virket. Jag kommer strax tillbaka till detta.
            </seg>
            <seg n="122322b8">
              Ett kuriosum i det hela, när vi talar om sårbarheten, är det
              transportslag som har klarat sig bäst. När stambanan stod någon
              vecka eller två, eller i alla fall något av spåren, när Kust-till-kust-banan
              stod i flera veckor, landade det första flygplanet på söndagsmorgonen
              kl. 6 eller 7 och var sedan i Växjö. Det är en av de kommunala
              flygplatser som vi så innerligt väl behöver och som staten definitivt
              har ett ansvar för att ge rimliga förutsättningar.
            </seg>
            <seg n="007d00df">
              Man kan le åt detta om man tycker att Högmark talar om flyget
              nu igen. Men man ska givetvis vara pedagog och visa värdet av
              det staten betalar pengar för, nämligen tillgången till dessa
              flygplatser. Framför allt är det Växjö, eftersom det passade logistiskt,
              dit det flögs in utrustning och personal från hela Europa, med
              frakt- och transportplan. Utan den logistiken hade det fördröjt
              för enskilda människor och för företag att få el och tele under
              dagar och flera veckor framåt. Där spelade alltså flyget en helt
              avgörande roll, genom att vara tillgängligt. På flygplatsen har
              de lärt sig sedan gammalt att röja, siktröja, så de har aldrig
              haft några problem med detta.
            </seg>
            <seg n="7227016d">
              Det är en lärdom man kan dra. Vilken lärdom man drar av det kommer
              vi väl att beskåda framöver i denna kammare. Jag tycker i alla
              fall att det är roligt att få illustrera med ett konkret exempel
              från verkligheten. Och den ska man ju lära av.
            </seg>
            <seg n="b9d0a9fb">
              Det är alltså en stor logistisk utmaning att arbeta upp virket.
              Här blir det ett väldigt test på samverkan mellan transportslag.
              Det är givetvis viktigt att de olika transportslagen, de olika
              aktörerna, får klara besked i god tid.
            </seg>
            <seg n="6d14f9e0">
              Somt har varit bra, fru talman, och somt har varit mindre bra.
              Det hade inte behövt ta så många veckor att få klartecken för
              fordon för cabotagetrafik. Varje veckas fördröjning innebar och
              innebär att ett antal hundratusen kubikmeter fördröjs, och det
              är sådant som inte går att ta igen i slutändan det virket är förstört.
              Varje transportslag är en så extremt trång sektion i dag.
            </seg>
            <seg n="13d748c3">
              Det var också en något saktfärdig hantering av lagringstillstånden.
              Detta ligger inte formellt under trafikutskottet, men det är bra
              att vi blickar lite grann över utskottsgränserna. Det är ingen
              tvekan om att hade vi fått tidigare besked när det gällde lagring
              i vatten eller lagringsplatser med bevattning hade man kunnat
              planera sin logistik på ett mycket effektivare sätt. Fördröjningar
              vecka efter vecka skapar osäkerhet för de stora aktörerna, sågverk
              och andra transportörer, om hur och var man ska lagra. Detta är
              olyckligt.
            </seg>
            <seg n="79c47a55">
              Det återfaller på det förhållandet att vi i Sverige har en benägenhet
              att låta kommunerna bestämma kanske väl mycket i sådana här situationer.
              Det är min uppfattning.
            </seg>
            <seg n="83de279c">
              På vägsidan är det ingen tvekan om att vägar nu körs sönder.
              Även om vi har haft en förhållandevis lindrig tjällossning, tack
              och lov, körs det nu sönder vägar, enskilda vägar och allmänna
              vägar, i en omfattning som är jättejobbig för själva virkestransporterna
              men också för de många tusen människor som i sitt övriga dagliga
              liv ska pendla med skolskjutsar, arbetspendla, barn och ungdomar
              som ska till dagis och fritis och till olika aktiviteter. De tvingas
              att i kilometer efter kilometer köra på en standard som aldrig
              hade accepterats någonstans i en tätort.
            </seg>
            <seg n="28937ace">
              Därför är det förvånande, Monica Green, när nu Vägverket ändå
              har gjort bedömningen att det behövs i storleksordningen 600700
              miljoner extra, att man inte vill leva upp till sitt rykte om
              att vara handlingskraftig i vissa delar har man varit det, kan
              vi erkänna. Varför ska man sjabbla på detta sätt och inte snabbt
              kunna ge besked?
            </seg>
            <seg n="927df415">
              Det finns många exempel, fru talman, där man har stängt av enskilda
              vägar just av det skälet att man inte vet om man får pengar för
              lagning. Då säger man att man för säkerhets skull stänger av de
              enskilda vägarna, eftersom man inte får besked om statliga pengar
              för extraordinära insatser.
            </seg>
            <seg n="7f54c4f6">
              En fråga till Monica Green är givetvis: Vad ligger det för poäng
              i detta, att försvåra planeringen för de enskilda vägsamfälligheterna,
              för de kommuner som hanterar sina bidrag till enskilda vägar?
              Var ligger poängen i detta att man ska tvingas stänga av enskilda
              vägar, som är det yttersta blodflödet ut till de olika virkestravar
              som ligger ute vid vägarna? Jag förstår väldigt lite av det, men
              det skulle vara roligt för kammaren att få ta del av en fundering.
            </seg>
            <seg n="0d5ea582">
              Ärendet bereds i Regeringskansliet, säger Ulrica Messing i ett
              svar på en fråga. Jag förstår att det gör det, eftersom vi inte
              har hört någonting. Men frågan är varför man inte kan bereda lite
              snabbare och på det sättet underlätta för att rädda de virkesvärden
              som finns.
            </seg>
            <seg n="763af82d">
              Fru talman! Det är ingen tvekan om att det finns väldigt många
              människor som lider och har lidit kolossalt och känner en vånda
              inför framtiden. Man behöver i och för sig inte vara skogsägare
              själv, som jag och råka trilla omkull på stockarna; det är farligt
              att vara ute i skogen, med eller utan såg. Många av dessa människor
              undrar med rätta hur framtiden ska gestalta sig för oss.
            </seg>
            <seg n="5bb7b5f4">
              Hemma säger man: Har det blåst ned mycket för dig? Ja, två tre,
              blir svaret. Det innebär 2 0003 000 kubik på backen. Man kan snabbt
              omvandla detta, och då vet man att det ligger en miljon på backen.
            </seg>
            <seg n="8eafaebd">
              Det är helt uppenbart att det nu behövs ett kraftfullt riktat
              stöd till de enskilda skogsbrukarna, där en hel del av dessa komponenter,
              som stöd till skogsbilvägar, borde få ingå, som tidigare har nämnts
              här. Det är inte att subventionera skogsägare, utan det är att
              ge dem en rimlig ersättning för det långsiktiga arbete de har
              bedrivit.
            </seg>
            <seg n="342bc676">
              Karin Svensson Smith hade någon synpunkt på skogsbruk, liksom
              Claes Roxbergh. Karin Svensson Smith säger att det här är ett
              resultat, om jag uppfattade det rätt, av kortsiktigt skogsbruk,
              kortsiktiga vinstintressen.
            </seg>
            <seg n="7847713c">
              Gå ut till människorna i Småland och säg att nu ligger deras
              skog, deras 80-åriga granskog, där och att det är ett resultat
              av kortsiktigt skogsbruk och vinstintressen! Jag tror inte att
              det blir så väldigt många röster. Jag vet inte vilken gruppering
              Karin Svensson Smith ska kandidera för framöver, och det är väl
              ingen större risk att hon kandiderar just i Småland. Men jag är
              inte säker på att ovationerna hade varit monumentala om hon hävdat
              att just situationen där är ett resultat av kortsiktigt skogsbruk.
            </seg>
            <seg n="1b59cca6">
              Vi kommer säkert, fru talman, att få tänka om när det gäller
              både trädslag och annat. Jag var i går på en stor konferens som
              hette Samtal i stormens öga på Växjö universitet, där skogsforskningsinstitutionen
              hade samlat många människor som var intresserade av skogsfrågor.
              Många experter vittnade entydigt om att vi kommer att tvingas
              hantera skogsskötselfrågorna delvis annorlunda, men inte så radikalt
              annorlunda.
            </seg>
            <seg n="10fdeb5a">
              Prognosen var att för södra Sverige kommer fortsättningsvis granen
              att vara det som spelar med naturen tillsammans med björken, även
              kanske i något annorlunda proportioner. Jag tror att man ska vara
              lite ödmjuk inför detta, därför att i grunden måste det finnas
              en möjlighet för de enskilda skogsbrukarna att få ekonomi på sin
              fastighet, om med adress till både Miljöpartiet och Vänstern människorna
              ska kunna leva kvar på den landsbygd som alla säger sig vilja
              värna om. Då krävs det också en ekonomisk bas för detta. Då krävs
              det också att skogsfastigheterna kan generera någon avkastning.
            </seg>
            <seg n="b5a62d8a">
              Avslutningsvis, fru talman, kommer de inte att göra det under
              de kommande 10, 15, 20 eller 25 åren. Det kommer inte att finnas
              någonting att hugga där. Nu krävs det kraftfulla insatser från
              statens sida, att ge en rimlig chans att komma tillbaka med återplantering
              och med riktat stöd till skogen, så att vi i nästa fas slipper
              se en insektskatastrof, som kan drabba i lika stor utsträckning
              som den första fasen.
            </seg>
            <seg n="51528c19">
              Jag vet att några i talmanspresidiet har varit på besök i Kronobergs
              län. Talmannen gör ju länsresor, och jag hade tyckt att det varit
              väldigt roligt om nästa länsresa, eller åtminstone något av de
              kommande besöken, hade gått till Kronobergs län för att förhoppningsvis
              beskåda detta. Då skulle människor där se att det finns något
              ljus och hopp inför framtiden. Hittills har det varit väldigt
              mörkt.
            </seg>
          </u>
          <note type="speaker" n="cd783a50">
            Anf. 147 KARIN SVENSSON SMITH (v) replik:
          </note>
          <u who="karin_svensson_smith_1a4270_w" xml:id="i-b858dc97759a1fc1-3" n="08746106">
            <seg n="fb8f5842">
              Fru talman! Till att börja med skulle jag vilja säga att jag
              håller med Anders G Högmark på en punkt, och det är att det är
              väldigt viktigt att se det här. Katastrofen är större än vad man
              kan föreställa sig när man läser om den. Eftersom jag veckopendlar
              mellan Skåne och Helsingfors åker jag tåg, och då ser jag en del
              av förödelsen i det län som du representerar. Jag har all respekt
              för att människorna där har lidit stor skada.
            </seg>
            <seg n="8dd24422">
              Det är kanske just därför som jag tror att det är viktigt att
              vi i Sveriges riksdag gör ansträngningar för att minska risken
              för att det här händer igen, eller minska risken för att det blir
              lika stora konsekvenser nästa gång det händer. Där håller jag
              med Claes Roxbergh. Vi påverkar klimatet med vårt sätt att leva
              nu. Frågan är bara när, hur och i vilken omfattning nästa katastrof
              kommer.
            </seg>
            <seg n="b28dee0c">
              I det sammanhanget är det viktigt att plantera lövträd där de
              passar det är inte överallt. Vid stormen 1999 i Skåne var det
              granen som föll, och de lövträd man planterade står fortfarande
              även där det var stora stormstyrkor i år.
            </seg>
            <seg n="60b448fc">
              Lövträd har ett större rotsystem och växer långsammare och är
              på det viset mer robust. Såvitt jag kan förstå utan att alls vara
              expert på det är blandad skog mer robust än om man har monokulturer
              som är likåldriga.
            </seg>
            <seg n="39586ee8">
              Det är viktigt att man tar ett gemensamt ansvar från de enskilda
              och staten för att göra skogsbruket mer hållbart så att även kommande
              generationer kan ha nytta av det. Det är en viktig näring i Sverige.
              Det måste vi fortsätta att se till att den är.
            </seg>
            <seg n="4c495e3a">
              Det var därför jag pläderade för att man kanske kunde stödja
              skogsägarna i form av ett lövträdsplanteringsbidrag i fortsättningen.
              Det är åtgärd som jag tycker att man ska överväga.
            </seg>
          </u>
          <note type="speaker" n="967e6f23">
            Anf. 148 ANDERS G HÖGMARK (m) replik:
          </note>
          <u who="unknown" xml:id="i-77dca9f91b37bfc8-3" n="aafb8ec9">
            <seg n="e40ba7bc">
              Fru talman! Jag kan garantera Karin Svensson Smith att man utan
              att plantera kommer att ha ett inslag av björk som saknar motstycke
              på dessa arealer. Vi behöver inte plantera en björkplanta. Några
              ädla lövträd kan planteras på kanske ett antal tusen hektar av
              de 160 000 som behöver återbeskogas.
            </seg>
            <seg n="bf9295cc">
              Den stora frågan är: Hur ska man sköta skogen framöver? På den
              konferens jag nämnde som var i går sade man mycket tydligt att
              det inte finns några klara belägg för att blandade skogar har
              bättre stormfasthet.
            </seg>
            <seg n="cdee007d">
              Lövträd har bättre stormfasthet om det blåser på vintern. Blåser
              det på sommaren är det sämre. Däremot ska man utesluta att gå
              in med sena gallringar. Man kommer med all sannolikhet att låta
              omloppstiderna kortas något ned till kanske 60 år. Det är klart
              att höga granar har lättare att falla omkull än något kortare,
              för att uttrycka det lite enkelt.
            </seg>
            <seg n="b4bbb68b">
              Men det är alldeles uppenbart att om man tittar miljömässigt,
              och jobbar med naturen, är det gran och björk som är de primära
              träslagen i de trakter som har drabbats. Att det sedan på marginalen
              finns ett antal hektar som kan beskogas med annan typ av lövskog
              är helt klart.
            </seg>
            <seg n="6944becb">
              Jag kan meddela Karin att även sju-, åttaåriga granplanteringar
              står nu efter stormen. Det är lite väl tidigt att dra några slutsatser
              av lövträdsplanteringarna. Generellt sett gäller att under vintern
              klarar sig lövträden bättre. Det är alldeles uppenbart.
            </seg>
          </u>
          <note type="speaker" n="2fa2dafb">
            Anf. 149 KARIN SVENSSON SMITH (v) replik:
          </note>
          <u who="karin_svensson_smith_1a4270_w" xml:id="i-b858dc97759a1fc1-4" n="08746106">
            <seg n="75f5bad7">
              Fru talman! En av anledningarna till att vi talar lite förbi
              varandra är att vi talar om våra respektive valkretsar. Björksly
              kommer tillbaka. Det vet också jag om. Men skogsägarna har en
              återplanteringsskyldighet.
            </seg>
            <seg n="604a6b4e">
              Det är där det är viktigt att inte bara se till det som växer
              snabbast och där man snabbast kan avverka och få ersättning för
              investeringarna utan att man ser långsiktigt på skogsbruket.
            </seg>
            <seg n="33e3a5a8">
              För Skånes vidkommande är inte granen i naturen ett trädslag
              som kan klara sig själv. Det är planterat där därför att det gav
              kortsiktiga vinster om inte stormen tog det. Nu har man planterat
              lövträd, och de stod kvar även i den storm som drabbade oss.
            </seg>
            <seg n="ed16ee50">
              Det tror jag är en poäng just där. Sedan gäller det inte som
              sanning över hela landet. Det beror på vad det är för mark och
              en mängd andra faktorer. Jag menar att vi från riksdagen måste
              hjälpa till så att skogsägarna har råd att plantera det som passar
              bäst just där de bor.
            </seg>
          </u>
          <note type="speaker" n="40d8cc04">
            Anf. 150 ANDERS G HÖGMARK (m) replik:
          </note>
          <u who="unknown" xml:id="i-77dca9f91b37bfc8-4" n="aafb8ec9">
            <seg n="6211a446">
              Fru talman! Det är helt riktigt att det självfallet är olika
              förutsättningar om man väljer att plantera på Söderåsen, Linderödsåsen
              eller alternativt någonstans i den småländska moränen. Man ska
              givetvis anpassa återbeskogningen till de trädslag som har bäst
              förutsättningar.
            </seg>
            <seg n="20e05033">
              Det är alldeles uppenbart framöver, även om det inte finns några
              statistiska bevis för att vi har fler stormar i dag jämfört med
              för 20, 30 år sedan. Det var också ett intressant påstående som
              vetenskapligt kunde beläggas på den konferens i går som jag nämnde.
            </seg>
            <seg n="812dc11a">
              Det är alldeles uppenbart att man kommer att väga in risknivån
              med olika typer av trädslagsblandning och framför allt åldern
              på träden på ett helt annat sätt framöver.
            </seg>
            <seg n="147f9cd2">
              I varje fall i den valkrets jag kommer ifrån kommer vi säkert
              att se gran och björk, förhoppningsvis ett ökat inslag också av
              tall. Men det är de trädslag som ändå kommer att dominera.
            </seg>
            <seg n="08157fbd">
              Fru talman! Även om det kan låta lite krasst med lönsamhet är
              det bara att konstatera. Den enskilde skogsägaren och hans familj
              ska kunna leva på det hela också. Detta är också en ganska viktig
              variabel. Vi kan bedriva skogsbruk av ett annat slag där dessa
              människor överger sina fastigheter eller bedriver skogsbruk mer
              passivt och flyttar in till tätorter. Vi får då en landsbygd som
              blir mer eller mindre öde.
            </seg>
            <seg n="8d98cd01">
              Det vill varken Karin Svensson Smith eller jag ha. Alla vill
              ha en rimligt levande landsbygd. Det förutsätter också att det
              finns en rimlig ekonomisk bas för människor att leva på och att
              inte alla blir långpendlare från sina fastigheter. Det tror jag
              inte heller vi vill ha.
            </seg>
            <seg n="bd0efb66">
              Därför måste vi vara realister och spela med naturen men också
              inse att ekonomin är väldigt viktig när man gör de valen. Det
              lär vi få återkomma till. Kanske kommer miljö- och jordbruksutskottets
              debatt den 27 maj att också ägna sig åt de frågorna. Vi har ju
              delat upp det så vist i olika etapper, fru talman.
            </seg>
          </u>
          <note n="98523b9f">
            Överläggningen var härmed avslutad.
          </note>
          <note n="436f255a">
            7 § Undantag från arvsskatt och gåvoskatt
          </note>
          <note n="697a5676">
            Föredrogs
          </note>
          <note type="speaker" n="25dc17c0">
            Anf. 151 LARS GUSTAFSSON (kd):
          </note>
          <u who="lars_gustafsson_32d368_w" xml:id="i-2ff47e1a9c6bce0e-0" n="e5325a10" next="i-6b53c7a423aaeffd-0">
            <seg n="ea2eb1c3">
              Fru talman! Det är ett enigt utskott som lägger fram ett betänkande.
              Men ibland kan det vara viktigt att man har bakgrund till det
              beslut som sedan ska fattas. Att detta ärende hanteras av finansutskottet
              beror på den budgetpåverkan det har för den statliga budgeten.
              Annars skulle detta ärende behandlas i skatteutskottet.
            </seg>
            <seg n="949e3886">
              Jag vill lyfta fram retroaktiviteten, som har en särskild historia
              i detta, eftersom det är ett retroaktivt beslut som vi kommer
              att fatta. Vid årsskiftet avskaffades arvs- och gåvoskatterna
              i Sverige. Det är bra att avskaffa arvsskatt, men det kan göras
              på ett klart olämpligt sätt
            </seg>
            <seg n="401d7d2f">
              Tyvärr har Socialdemokraterna inte velat avskaffa arvsskatten
              över huvud taget. Regeringen hänvisade i budgetpropositionen till
              de föreslagna förändringar i den statliga utredningen Egendomsskattekommitténs
              slutbetänkande samt till att de administrativa kostnaderna för
              skatten skulle bli så låga relativt intäkten.
            </seg>
          </u>
          <note n="7c73215a">
            I Egendomsskattekommittén arbetade Kristdemokraterna för att
            arvsskatten skulle urgröpas och avskaffas successivt. Först avskaffades
            arvsskatten för makar den 1 januari 2004. Detta kungjordes vid
            presentationen av budgetpropositionen i september 2003.
          </note>
          <u who="lars_gustafsson_32d368_w" xml:id="i-6b53c7a423aaeffd-0" n="e5325a10" prev="i-2ff47e1a9c6bce0e-0">
            <seg n="84eea9f5">
              Vi kristdemokrater menar att arvsskatten skulle ha avskaffats
              retroaktivt från det datum som propositionen presenterades. Socialdemokraterna
              har varit kallsinniga inför det kravet. Det har inneburit att
              människor som befunnit sig i sitt livs slutskede under hösten
              2003 och 2004 har tvingats oroa sig för när de ska avlida, eftersom
              ens eget dödsdatum har haft skattekonsekvenser för de efterlevande.
            </seg>
            <seg n="13c8b6b2">
              Den 26 december 2004 inträffade den mycket tragiska flodvågskatastrofen
              i Sydostasien som krävde hundratusentals människoliv, däribland
              över 500 svenskars. När Kristdemokraterna föreslog att arvsskatten
              skulle slopas retroaktivt för att tsunamins svenska offer skulle
              slippa alla problem med arvsskatten blev det hörsammat av många.
            </seg>
            <seg n="26fd994c">
              Med tanke på de särskilda omständigheterna som omgav katastrofen
              det gällde identifiering med mera och mångåriga dröjsmål med arvsskattens
              effektuering sågs förslaget av många som särskilt rimligt. Regeringen
              ansåg emellertid på nyåret att förslaget var ovärdigt.
            </seg>
            <seg n="9193ff66">
              Så sent som den 14 januari skriver Aftonbladet att finansministern
              avfärdar förslaget om retroaktivitet. Detta gör även skatteutskottets
              socialdemokratiske ordförande Susanne Eberstein och statsminister
              Göran Persson enligt DN den 14 januari. Bara några dagar senare
              ändrar man sig och föreslår ett retroaktivt avskaffande av arvsskatten
              från den 17 december 2004. Förslaget godtas givetvis av alla.
            </seg>
            <seg n="a8c063a8">
              Varför avskaffas arvsskatten? Arvsskatt inom familjen har hela
              tiden varit etiskt tveksam. Arv är uteslutande beskattade inkomster
              som förs från en avliden person till hans eller hennes närmaste.
              Att staten skulle ha mer rätt till en avliden persons en gång
              redan beskattade tillgångar än en maka eller barn är helt orimligt.
              Vi kristdemokrater har av detta skäl under många år verkat för
              arvsskattens avskaffande.
            </seg>
            <seg n="fbc60296">
              Varför borde arvsskatten avskaffas retroaktivt? Arvsskatten är
              en skatt som när den avskaffades borde ha avskaffats med omedelbar
              verkan. Att välja ett ikraftträdande i framtiden gjorde att datumet
              för dödsfallet blev avgörande för beskattning. I nära nog alla
              andra fall är det okej att höja och sänka en skatt med ikraftträdande
              i framtiden, eftersom individer kan råda över sina handlingar.
              De kan därför i de flesta fall förhålla sig rationellt till en
              skatteförändring. Men över döden råder man däremot inte.
            </seg>
            <seg n="65aa1a71">
              Det är inte antalet drabbade som ska avgöra ett beslut. Det är
              sakskälen. Historia, fru talman, är ett viktigt ämne. Det gäller
              inte enbart i skolan utan även i politiken.
            </seg>
          </u>
          <note n="98523b9f">
            Överläggningen var härmed avslutad.
          </note>
          <note n="20b2a276">
            8 § Gymnasieskolan
          </note>
          <note n="697a5676">
            Föredrogs
          </note>
          <note type="speaker" n="3d0ed7d4">
            Anf. 152 PETER DANIELSSON (m):
          </note>
          <u who="peter_danielsson_3672ac_w" xml:id="i-2de775f21d56e607-0" n="563d408c">
            <seg n="8e11fb0f">
              Fru talman! Låt mig börja med att säga att jag är glad att jag
              sedan förra onsdagen har fått möjlighet att arbeta i utbildningsutskottet.
              Det känns spännande att delta i min första debatt, och jag ser
              fram emot det fortsatta arbetet inom utskottet.
            </seg>
            <seg n="dd16d2f6">
              Dagens betänkande handlar om ett antal frågor som rör gymnasieskolan.
              Naturligtvis står vi moderater bakom alla våra reservationer,
              men för tids vinnande yrkar jag bifall endast till reservation
              nr 1.
            </seg>
            <seg n="e99ce719">
              Fru talman! Det sägs att man kan förutsäga ett samhälles framtid
              genom att titta på hur utbildningssystemet ser ut. Det skulle
              man kunna göra eftersom dagens skola utbildar och formar nästa
              generations medborgare. Efter att jag läst på en del om den svenska
              skolans resultat inför den här debatten så gör den prognosen mig
              lite orolig inför framtiden. Statistiken talar sitt tydliga språk.
              Det svenska utbildningssystemet klarar inte av sin uppgift. På
              papperet står det att eleverna först ska gå den obligatoriska
              grundskolan och sedan den frivilliga gymnasieskolan, och därefter
              ska de kunna gå vidare till högre studier, men i verkligheten
              missar en allt större andel av grundskoleeleverna målen och når
              inte gymnasiebehörighet. De hamnar i ett individuellt program
              och tar ett extra år redan på gymnasiet för att därefter gå direkt
              till Komvux för att höja och komplettera sina betyg. Därefter
              går de i bästa fall till högskola eller universitet, men många
              hamnar i förberedande utbildningar i collegeform med mera för
              att först senare gå vidare till högre studier.
            </seg>
            <seg n="4c4a4621">
              Tyvärr får gymnasiet ofta fungera som ett slags extra grundskola.
              Det är en förödande utveckling som inte bara drar ned utbildningsstandarden
              inom gymnasieskolan utan också leder till att högskolans kvalitetsnivå
              blir lidande när elever kommer oförberedda från gymnasiet. Grundprincipen
              bör naturligtvis vara att varje nivå i skolsystemet måste klara
              sitt mål. Det är varken mänskligt eller ekonomiskt försvarbart
              att skjuta problemen framför sig på det sätt som nu sker.
            </seg>
            <seg n="6f2857ac">
              Fru talman! En annan utgångspunkt är att eleverna bör uppleva
              gymnasiet som något nytt och intressant. Efter en nioårig grundskola
              är många elever skoltrötta de behöver nya utmaningar. Dessvärre
              skapar den ökande teoretiseringen, med den stora basen av kärnämnen
              som alla måste läsa, en situation där upp till nio av tio elever
              under sitt första gymnasieår tvingas läsa stora delar av nians
              kurs igen. Jag förstår hur skolorna tänker när man placerar kärnämneskurserna
              i början av gymnasiet. När alltfler kommer från grundskolan utan
              att ha godkänt i alla ämnen så tvingas ju gymnasiet lägga större
              fokus just på repetition. Men resultatet blir ju att det inte
              blir särskilt stimulerande för dem som trots allt blivit godkända
              i alla ämnen, för de får ju repetera nians kurs en gång till.
              Men starten blir inte heller bra för de elever som har valt yrkesprogram,
              för de möter inte de yrkesämnen som de vill ha, inte i så stor
              utsträckning som de hade förväntat sig, utan de tvingas i stället
              läsa kurser som de sällan är motiverade för och inte anser sig
              behöva. Följden blir misslyckanden och utslagning.
            </seg>
            <seg n="650f0d25">
              Fru talman! Statistiken är tydlig. Bara två tredjedelar av alla
              gymnasieelever fullgör gymnasiet inom den avsedda tiden, alltså
              tre år. Bara tre av fyra elever fullgör gymnasiet ens inom fyra
              år. Det är ett gigantiskt resursslöseri med både humankapital
              och skattepengar. Det är också ett av de största misslyckandena
              för den socialdemokratiska skolpolitiken. Det visar nämligen med
              all önskvärd tydlighet att den kollektivistiska likhetspolitiken
              inte fungerar. Den slår ut tusentals elever varje år och får många
              ungdomar att känna sig misslyckade.
            </seg>
            <seg n="dfeeac0f">
              Fru talman! Vi moderater menar att grundproblemet är just kravet
              att alla elever ska läsa akademiska ämnen. Regeringen har angivit
              ett mål om att 50 % av varje årskull som påbörjar gymnasiet ska
              gå vidare till högre utbildning. För elever på de yrkesförberedande
              programmen är det förödande de tvingas läsa ämnen som de inte
              har något intresse av. Och resultatet blir inte att alla som börjar
              gymnasiet blir högskolebehöriga. I stället blir resultatet att
              tusentals elever, främst från de yrkesförberedande programmen,
              hoppar av gymnasiet.
            </seg>
            <seg n="d97b8e87">
              LO har nyligen publicerat en rapport som heter Hur står det till
              med yrkesutbildningarna i gymnasieskolan , och i den kan man med
              all önskvärd tydlighet läsa att dagens gymnasieskola tjänar eleverna
              på yrkesprogrammen väldigt dåligt. Man kan läsa att runt 30 %
              av eleverna på vårdprogrammen och mellan 30 och 35 % av eleverna
              på handels- och administrationsprogrammen inte når slutbetyg inom
              fyra år. Som jämförelse kan nämnas att motsvarande siffra för
              de teoretiska programmen ligger runt 1215 %.
            </seg>
            <seg n="6842801c">
              Den utslagningen vägrar vi moderater att acceptera. Vi vill att
              såväl yrkesinriktade elever som akademiskt studiemotiverade elever
              ska kunna lyckas och utvecklas i gymnasiet. Problemet är att dagens
              gymnasieskola varken är anpassad för den förra gruppen eller för
              den senare.
            </seg>
            <seg n="98e26065">
              Fru talman! Det är orimligt att hävda att skolans undervisning
              ska bli individualiserad samtidigt som blivande läkare och elever
              på lärlingsutbildningar ställs inför samma teorikrav. I dag har
              de kurser motsvarande ett av de tre gymnasieåren gemensamma. Fler
              obligatoriska kärnämnen ger kanske ett sken av en hög kunskapsnivå,
              men i verkligheten blir det en gymnasieskola som fungerar sämre
              för alla.
            </seg>
            <seg n="d45ca21d">
              Vi moderater vill på allvar individualisera skolan. Vi vill göra
              det genom att dela gymnasiet i en studieförberedande och en yrkesförberedande
              inriktning med var sin examen. Kraven för gymnasieexamen på studieförberedande
              program bör höjas, och kraven på godkänt i matte, svenska och
              engelska ska alltid ingå. De gemensamma kärnämneskrav som i dag
              ställs för samtliga gymnasieutbildningar ska tas bort precis som
              kravet att alla utbildningar ska ge allmän högskolebehörighet.
              På lärlingsutbildningen ska inte generella krav på att läsa kärnämnen
              ställas. Däremot ska alla elever, oavsett utbildningsinriktning,
              garanteras möjligheten att läsa kurser som ger högskolebehörighet.
            </seg>
            <seg n="f2c206ed">
              Eftersom gymnasiet är en frivillig skolform är det också rimligt
              att eleverna får större ansvar för sin utbildnings utformande,
              exempelvis genom att välja kurser friare än i dag, oavsett inriktning
              på utbildningen. I sammanhanget är det viktigt att poängtera att
              högskolan måste få ställa de antagningskrav som gör att elevernas
              motivation att läsa svåra och relevanta kurser ökar.
            </seg>
            <seg n="ad9f00e6">
              Fru talman! Vi är övertygade om att en verkligt individualiserad
              gymnasieskola ger bäst förutsättningar för såväl yrkesinriktade
              elever som akademiskt studiemotiverade elever att lyckas och utvecklas
              i gymnasiet. Därför söker vi moderater tillsammans med alliansen
              mandat för att efter valet 2006 inte bara prata om individualisering
              i skolan utan också göra verklighet av den.
            </seg>
          </u>
          <note type="speaker" n="28948406">
            Anf. 153 AXEL DARVIK (fp):
          </note>
          <u who="axel_darvik_674b78_w" xml:id="i-1e25a6c2b698dff5-0" n="f3ed9aaf">
            <seg n="54a1d013">
              Fru talman! I går var jag ute på Södertörns högskola i Flemingsberg.
              Jag pratade med en hel del studenter där ute, och vi samtalade
              om många saker, bland annat om det liberala bildningsidealet och
              dess historia och om andra viktiga ideal som liberalismen står
              för, och om att man ska ge alla möjligheter att få utvecklas.
              Vad man sedan vill göra med sina möjligheter är det upp till var
              och en att själv bestämma över.
            </seg>
            <seg n="9e2a155e">
              Också den liberala synen på individen var någonting som vi diskuterade
              en hel del. Bland annat kom diskussionen upp om det här med statligt
              och privat, vem som driver verksamhet och så vidare. Jag brukar
              alltid tänka då: Är det detta som är det viktigaste, eller är
              det människan eleven, vårdtagaren, individen som är det viktigaste?
              Och mitt svar är självklart alltid att det är individen och människan
              som ska stå i centrum. Om man sedan väljer ett fristående alternativ
              eller offentligt driven skola spelar betydligt mindre roll.
            </seg>
            <seg n="2e200cd7">
              Jag fick också en fråga från en tjej där, som ganska nyligen
              hade börjat på högskolan. Hon sade: Ni säger att ni står för en
              kunskapsskola. Då undrar jag: Vad tycker ni om att man söker in
              på högskolan på de betyg som man fick i ettan? Själv, sa hon,
              tycker jag att det är fel att betyg från första ring ska väga
              lika tungt som de man får när man slutar.
            </seg>
            <seg n="772adf2f">
              För mig var det skönt att kunna ge ett tydligt svar. Ja, Folkpartiet
              tycker att det här är fel. Vi vill ha ämneskurser som ger möjlighet
              att lära sig på djupet och att inhämta kunskaper, och att de betyg
              som man sedan får med sig från gymnasieskolan faktiskt också visar
              vilka kunskaper man har när man lämnar gymnasiet och går vidare.
              Det är detta som måste vara viktigt när man söker in på högskolan.
              Att få möjlighet att lära sig på djupet är ju en av de reformer
              som vi i Folkpartiet har för att höja kvaliteten inom gymnasieskolan,
              men vi har också många andra, fru talman.
            </seg>
            <seg n="c653b2b0">
              Några av dem tar jag upp här nu. Det gäller bland annat att försöka
              höja läraryrkets status. För att detta ska bli möjligt måste man
              naturligtvis också ha en lärarutbildning som kan ge den här statusen.
              Att en av tio lärare på gymnasiet har möjlighet att få en lektorstjänst
              är ett riktmärke för oss.
            </seg>
            <seg n="65127d80">
              När vi pratar om att också se individen är det inte bara ord
              utan något innehåll. För att tydligt förklara vad detta innehåller,
              bland annat, vill vi i Folkpartiet ha tvååriga yrkesprogram där
              de som är väldigt intresserade av att lära sig ett yrke har möjlighet
              att koncentrera sig på detta.
            </seg>
            <seg n="482fa229">
              Vill man läsa för att skaffa sig en högskolebehörighet ska det
              var möjligt, men vill man koncentrera sig på yrkeskurser och yrkesämnen
              ska man också kunna få göra det.
            </seg>
            <seg n="73890da5">
              Vi vill ha olika examina, och vi föreslår tre stycken. Man har
              ju olika mål i livet, och det ska man också tillåtas att ha.
            </seg>
            <seg n="a9bca56c">
              Vi vill ha en studentexamen som öppnar för studier vidare in
              på högskola och universitet.
            </seg>
            <seg n="375e5857">
              Vi vill ha en yrkesexamen för dem som vill lära för att kunna
              gå ut i yrkeslivet direkt efter gymnasiet.
            </seg>
            <seg n="60361b89">
              Vi vill även ha en lärlingsutbildning som har en mycket tydlig
              koppling mellan arbetsplatsen och det som man lär sig.
            </seg>
            <seg n="2c844686">
              Socialdemokraterna vänder sig mot detta. De låter inte eleverna
              själva få bestämma. Det finns stora problem i gymnasieskolan i
              dag. Antalet avhopp är gigantiskt och kunskapsnivåerna sjunker.
              Men det största problemet är ändå att det förs en politik som
              inte är förankrad i verkligheten.
            </seg>
            <seg n="edab3f12">
              Den socialdemokratiska illusionen om hur samhället fungerar ställs
              framför lärarnas frihet att kunna vara professionella yrkesutövare
              och elevernas rätt att själva få välja vilken typ av utbildning
              som de vill ha och vilket livsmål de sätter upp.
            </seg>
            <seg n="b1f246d6">
              Jag kan aldrig komma ifrån att göra det ställningstagandet att
              eleverna själva ska kunna välja. Det är inte socialdemokratiska
              politiker i Rosenbad som ska ställa upp mål för eleverna, utan
              det är någonting som man avgör bäst själv. Här går det en skiljelinje,
              och den blir extra tydlig när man ser på skolpolitiken.
            </seg>
            <seg n="d708e140">
              Det finns en förhoppning om att en annan ordning är möjlig, och
              jag känner att det finns en kraft inom gymnasieskolan. Men för
              att detta ska bli möjligt krävs det en förändring, och det förpliktar
              oss liberaler att fortsätta att kämpa för en annan regering efter
              valet 2006.
            </seg>
          </u>
          <note n="fb1b81a8">
            Avslutningsvis vill jag yrka bifall till reservation nr 4 i betänkandet.
          </note>
          <note type="speaker" n="a0a9f2fb">
            Anf. 154 TORSTEN LINDSTRÖM (kd):
          </note>
          <u who="torsten_lindstrom_328841_w" xml:id="i-f8ea698ec4cc8a13-0" n="97711d64">
            <seg n="6680e70f">
              Fru talman! Utanför Riksdagshuset är våren äntligen på väg med
              vitsippor och allsköns andra blommor. Det är inte ofta jag gör
              det, men i dag ska jag citera en gammal kommunistledare: Låt tusen
              blommor blomma.
            </seg>
            <seg n="fc04a455">
              Så borde det vara i gymnasiet, att alla får blomma och utvecklas,
              bli sedda och respekterade, vattnade med kunskap och ompysslade
              med trygg atmosfär.
            </seg>
            <seg n="d8b35c7d">
              I gymnasieskolan läggs grunden för ett gott liv som vuxen, för
              studier och yrkesarbete. Där ska alla få plats. Där ska det finnas
              rum för alla elever att komma närmare förverkligandet av sina
              drömmar, oavsett om de nu vill bli rörmokare, kirurger eller om
              de väljer att byta yrkesinriktning under livets gång.
            </seg>
            <seg n="ced9766f">
              Vi kristdemokrater vill se en trygg gymnasieskola som ger kunskaper
              för livet och bereder för lärande hela livet. Vi utgår från tre
              hörnpelare.
            </seg>
            <seg n="f6275e19">
              I dag blommar inte alla blommor i gymnasiet. Var fjärde elev
              faller ur gymnasieskolan. Individuella programmet för dem som
              egentligen inte är behöriga att ens gå i gymnasiet har blivit
              det största. 9 000 hoppar av redan första året. Då hjälper inte
              att prata om utveckling när verkligheten visar en skrämmande,
              annorlunda bild, märk väl: en bild så väl underbyggd av olika
              undersökningar och fakta att ingen förutom majoriteten kan rulla
              tummarna och blunda. Det är en bild av en skola där unga människor
              inte blir bekräftade eller inte får de tydliga signaler och normer
              om vad ett liv som vuxen medborgare måste innebära, när normlösheten
              blivit norm.
            </seg>
            <seg n="275d9d18">
              Och som om det inte räcker: De styrande politikerna vill av kollektivistiska
              skäl stöpa alla elever i samma form, likt tennsoldater. Men människor
              är inte och ska inte vara tennsoldater. Det behövs en skola som
              tar fasta på allas olikheter, samma unika värde och rätt till
              respekt, kunskap och trygghet.
            </seg>
            <seg n="286adea0">
              Vad beror det då på att det inte är så i dag? Ja, självklart
              beror det inte på alla de professionella, hängivna lärare och
              annan personal som ser till att skolan ändå hankar sig fram. Men
              de politiker som ser mellan fingrarna när elever far illa, när
              unga människor inte får den hjälp, den uppmuntran och det stöd
              de behöver, där ligger ansvaret.
            </seg>
            <seg n="db26d5ae">
              Fru talman! I politiken älskar man utredningar. Inget är så kraftfullt
              som att utreda, var det någon som en gång sa till mig. Inget är
              så kraftfullt som att kräva en utredning. Då borde alla politiker
              som värdesätter utredande ha fått sitt lystmäte när det gäller
              gymnasiet, för den skolformen har då sannerligen utretts.
            </seg>
            <seg n="4b560ed8">
              Under senare år har gymnasiet utsatts för en rad förändringar
              en del bra, en del sämre. Senast var det Gymnasiekommitté 2000
              som förväntades komma med radikala grepp. Till slut, efter många
              om och men, kom det förslag. Men så blev det remissförfarande
              och hela tänket sågades i hög grad. Socialdemokraterna fick då
              förstås kalla fötter och sydde ihop en proposition som bidde knappt
              en tummetott.
            </seg>
            <seg n="13f2548c">
              På några punkter visade Socialdemokraterna och stödpartierna
              lite klarsyn. Ett första utkast till lärlingsutbildning kom, något
              som Socialdemokraterna med näbbar och klor tidigare motsatt sig,
              trots ihärdiga krav från oss kristdemokrater och från branscherna.
              Vi vill ju se en modern lärlingsutbildning som kombinerar yrkeskunskaper
              med kärnämnen, gärna på plats i företagen, en utbildning som har
              egen status som program. Nu införs i stället ett slags halvmesyr
              med lärlingsutbildning som valbart alternativ lite varstans. Det
              räcker inte. Vi kristdemokrater vill fortfarande se lärlingsutbildningen
              som en egen högstatuslösning.
            </seg>
            <seg n="f4b5fec9">
              Några andra kristdemokratiska önskemål om historia som kärnämne
              och en ny gymnasieexamen tillgodosågs, även om vi tycker att en
              examen ska kräva godkänt i samtliga kärnämnen och ska kunna se
              olika ut beroende på elevens kunskapsinriktning. Det blir vare
              sig hackat eller malet när kvarnarna borta i Rosenbad malt färdigt,
              bara trött maktkonst föga inspirerande för någon.
            </seg>
            <seg n="cc8dc519">
              Fru talman! Nu är ju propositionen klubbad i riksdagen. Det återstår
              att fortsätta driva de förändringar som så innerligt väl behövs.
            </seg>
            <seg n="b625a0ff">
              Skolan ska handla om kunskap det måste tydligen sägas om yrkeskunskap
              och teoretisk kunskap, om kunskap som håller för livet och förbereder
              ett bra liv. För att se till att så sker vill vi ha nationella
              prov i fler ämnen och fler betygssteg. De nationella proven ska
              säkra att betygssättningen sker utifrån samma mål och kriterier
              i hela landet och stötta elever och lärare.
            </seg>
            <seg n="af9eadf2">
              Visst är det bra att regeringen tagit till sig kristdemokraternas
              önskemål om ämnesbetyg i stället för kursbetyg detta för att komma
              bort ifrån den snuttifieringen. Men det räcker inte. Både Skolverket
              och Riksrevisionen har granskat betygen och funnit flera bekymmersamma
              brister.
            </seg>
            <seg n="44b232dc">
              I Riksrevisionens rapport från förra året pekas på oklarheter
              i ansvarsfördelningen. Regeringen har inte gjort det den borde.
              Vi vill därför se en översyn av betygen så att de blir tydligare
              och rättvisare. Inför övergången från kursbetyg till ämnesbetyg
              får det inte heller bli som det har varit, att lärarna ska famla
              i mörkret på Skolverkets hemsida och surfa fram mellan olika versioner
              av kursplaner och betyg för de kurser som redan pågår. Det måste
              bli tid att genomföra nya planer och betyg på ett professionellt
              sätt där myndigheterna stöder skolorna och lärarna.
            </seg>
            <seg n="5ef6d831">
              Alla sorters kunskaper ska rymmas i skolan. Därför vill vi kristdemokrater
              se en uppgradering av yrkesutbildningen, inte enbart i lärlingsutbildningen
              utan överlag genom samverkan mellan skolan och arbetslivet. Det
              räcker heller inte att, som Socialdemokraterna så ofta gör, tillsätta
              små delegationer och myndigheter för att grubbla över problem
              senast Yrkesutbildningsdelegationen. Tvärtom behövs större steg
              än så.
            </seg>
            <seg n="77e9a36d">
              Kristdemokraterna står bakom riksdagens beslut om en parlamentarisk
              översyn av de eftergymnasiala yrkesutbildningarna. Regeringen
              har i stället valt att tillsätta en egen utredning som ännu inte
              lämnat sitt betänkande, trots att den är försenad. Hur länge ska
              människor och företag tvingas vänta på en nationellt likvärdig
              och högkvalitativ yrkesutbildning? Att en sådan inte kommer till
              stånd hindrar både människor i deras utveckling och vårt lands
              tillväxt.
            </seg>
            <seg n="b4155024">
              Lika självklart borde det vara med fullvärdig valfrihet och kvalitet
              för alla elever. Självklart ska de fristående gymnasieskolorna
              få ge det individuella programmet. Det finns det också majoritet
              för om Miljöpartiet skulle lösgöra sig från den påträngande vänsterfamnen.
            </seg>
            <seg n="4b0d8a53">
              För att främja ett jämställt samhälle fritt från i dessa tider
              så uppskruvade och konstlade tongångar om konflikter behövs ett
              medvetet arbete för att båda könen ska komma till sin rätt och
              inte fastna i märkliga föreställningar.
            </seg>
            <seg n="9fc136ea">
              Grunden är förstås att skolan behöver goda värderingar. Jag kan
              inte med min människosyn acceptera att en enda elev kränks och
              mobbas i gymnasiet. Tyvärr utsätts många för just detta. Därför
              vill vi kristdemokrater se ett starkare värdegrundsarbete på varje
              skola.
            </seg>
            <seg n="12a2a583">
              Religionskunskapsämnet borde utvecklas till det naturliga hemmet
              för värderingsfrågorna. Ämnet ska ge god grund i kristendomens
              och andra livsåskådningars synsätt och ge eleverna möjlighet att
              reflektera över de etiska frågor och livsfrågor som berör alla
              oss människor.
            </seg>
            <seg n="462e4b21">
              Herr talman! Vi kristdemokrater vill se en gymnasieskola med
              kunskap, trygghet och ansvar. Det är en skola där människor är
              människor, inte tennsoldater. Flytta in vårens mångfald i gymnasiebesluten
              så att vi ser en skola där tusen blommor verkligen blommar! Fört
              att främja det står jag givetvis bakom alla kristdemokratiska
              reservationer i betänkandet men yrkar för tids vinnande bifall
              enbart till reservationerna 12 och 22.
            </seg>
          </u>
          <note type="speaker" n="f39917d6">
            Anf. 155 LENNART GUSTAVSSON (v):
          </note>
          <u who="lennart_gustavsson_b9aa2d_w" xml:id="i-bf73bfdf8b4bf3fd-0" n="79581918" next="i-6a130a9fda55d39d-0">
            <seg n="f2a34ef5">
              Herr talman! Jag väljer att använda mina minuter till att tala
              utifrån några av de funderingar som Vänsterpartiet har och som
              vi också har formulerat i några reservationer.
            </seg>
            <seg n="f2727c09">
              I utredningen Den könsuppdelade arbetsmarknaden pekas på vikten
              av att föra en politik som luckrar upp de stelheter som är starkt
              förknippade med kön som finns på arbetsmarknaden. Det vill säga
              en politik som avlägsnar både synliga och osynliga hinder som
              finns för kvinnors och mäns fria val. Utredningen ger ett antal
              förslag på åtgärder inom ramen för Skolverket, Myndigheten för
              skolutveckling och olika arbetsmarknadspolitiska program.
            </seg>
            <seg n="928bcdbf">
              Jag kan som vänsterpartist instämma i många av förslagen. Jag
              vill peka på vikten av att satsningar som syftar till att få kvinnor
              att göra otraditionella utbildnings- och yrkesval ges fortsatt
              prioritering, samtidigt som vi anser att regeringen ska förtydliga
              och konkretisera uppdrag till berörda myndigheter i syfte att
              öka mäns deltagande i kvinnodominerade yrken. I första hand gäller
              det kanske Myndigheten för skolutveckling, som ska få i uppdrag
              att utarbeta kurser i enlighet med det koncept som tidigare använts
              för flickornas kurser i teknik, det vill säga kurser som ger pojkar
              möjlighet att pröva på yrken inom vård, skola och omsorg.
            </seg>
            <seg n="b2f2cb3f">
              Skolverket bör också få i uppdrag att granska den arbetsplatsförlagda
              verksamheten, som i dag bedrivs för elever inom grund- och gymnasieskolan,
              för att se att den överensstämmer med de skrivningar om jämställdhet
              som finns i läroplanerna.
            </seg>
            <seg n="169cfdd4">
              Myndigheten för skolutveckling borde se till att gruppen praktikhandledare,
              mentorer och studie- och yrkesvägledare får kunskap om hur man
              aktivt kan arbeta för att bryta könstraditionella mönster, inklusive
              yrkesvalet. I samband med detta yrkar jag bifall till reservation
              8.
            </seg>
            <seg n="59da4bf0">
              Herr talman! I dagens samhälle blir de val som varje individ
              ska göra alltfler och alltmer avgörande. Det ställer stora krav
              på individen. Det gäller att veta vilka val som ska göras, när
              och vilka konsekvenser de får. Det handlar också om att skaffa
              sig information, kritiskt granska och dra slutsatser. För den
              som går på gymnasiet handlar valen om fortsatta studier och om
              att ta sig ut på arbetsmarknaden. Det är det viktigt att ha kunskap
              om. Också i livet som familjemedlem, partner eller konsument gör
              vi dagligen mängder av val.
            </seg>
            <seg n="df35bf9e">
              I ett samhälle som kännetecknas av valfrihet gör sig skillnader
              i individers förutsättningar gällande på ett nytt sätt. För möjligheten
              att göra väl grundade val är faktorer som socioekonomisk bakgrund
              och föräldrarnas utbildningsnivå saker som spelar stor roll.
            </seg>
            <seg n="17db827c">
              Det finns en uttalad målsättning om att minska snedrekryteringen
              till högskolan. Val ska göras utifrån individuella intressen och
              egen förmåga inte utifrån traditionella könsmönster, socioekonomiska
              möjligheter eller etnisk bakgrund. Inte heller ska man hindras
              utifrån funktionshinder eller sexuell läggning.
            </seg>
            <seg n="a1696226">
              Gymnasieskolan är en viktig länk, inte bara för att man ska uppfylla
              de formella kraven för antagning till högskolan utan också för
              att ge kunskaper om valmöjligheter, ansökningsförfarandet och
              livet som student eller arbetande.
            </seg>
            <seg n="45147e18">
              Det finns många situationer i vuxenlivet som man kanske kan känna
              sig skrämd av när man är ung. Det vi ofta talar om som vett och
              etikett handlar inte bara om reglerna för beteende vid en fin
              middag utan över huvud taget om hur man uppträder i olika livssituationer
              om anställningsintervjuer, om hur man hävdar sin rätt som konsument
              och om kontakt med myndigheter, liksom om olika mer privata situationer,
              relationer med partner, föräldrar, barn och andra medmänniskor.
            </seg>
            <seg n="12ae962e">
              I regeringens ungdomspolitiska proposition tas steg i rätt riktning
              genom den kursplaneöversyn som uppdragits åt Skolverket. Där är
              uppdraget att överväga hur kunskaper i arbetsrättsliga frågor
              kan ges ökad betydelse. Gymnasieskolan måste ta ett större ansvar
              än tidigare för att ge eleverna en god kunskapsbrunn för livet
              efter gymnasiet och för alla de val som ska göras. Därför menar
              vi att uppdraget till Skolverket bör utökas ytterligare.
            </seg>
            <seg n="158ca7de">
              Jag kan ta några exempel. Förutom att man får kunskaper i arbetsrättsliga
              frågor är det viktigt att man under gymnasietiden får klart för
              sig vilka studievägar som finns, kunskap om studiemedelssystemet,
              kunskaper i olika konsumenträttsliga frågor, kunskap om hur man
              gör när man söker arbete, kunskap om bostadsköer, hyreskontrakt
              och om de rättigheter och skyldigheter som hör ihop med det. I
              det här sammanhanget kommer det naturligtvis också in frågor om
              sex- och samlevnadsundervisning.
            </seg>
            <seg n="94bc0091">
              Jag tror att vi skulle vara betjänta av att Skolverket fick ett
              vidgat uppdrag. Livet efter gymnasiet är rikt på möjligheter.
              Gymnasieskolan ska ge eleverna redskap att hantera dessa möjligheter.
              Den kunskap som erfordras är så omfattande att det skulle behövas
              utrymme för ett nytt ämne i gymnasieskolan.
            </seg>
            <seg n="8a345f94">
              Vi från Vänsterpartiet avstår dock från att i detta läge föreslå
              något nytt ämne. Vi vill inkludera den kunskap som jag har försökt
              tala om i befintliga ämnen. På det sättet kan gymnasieskolor också
              inspireras till att utveckla lokala kurser inom området.
            </seg>
            <seg n="0c87034b">
              Genom ändrade direktiv till Skolverket angående den kursplansöversyn
              som pågår vill vi från Vänsterpartiet inkludera det mest basala
              kunnandet om livet efter gymnasiet inom ramen för befintliga ämnen.
            </seg>
          </u>
          <note n="54cf5a5a">
            Avslutningsvis, herr talman, yrkar jag bifall till reservation
            20.
          </note>
          <note n="d47823cf">
            Anf. 156 BIRGITTA SELLÉN (c):
          </note>
          <u who="lennart_gustavsson_b9aa2d_w" xml:id="i-6a130a9fda55d39d-0" n="79581918" prev="i-bf73bfdf8b4bf3fd-0">
            <seg n="1c96cffb">
              Herr talman! För Centerpartiets del gör vi storsatsningar inom
              grundskolan. Det kommer jag att utveckla i nästa veckas debatt.
              Anledningen till den satsningen är 27 906 elever, alltså. Det
              är 27 906 elever som inte har klarat skolan med godkända betyg.
              Det är var fjärde elev.
            </seg>
            <seg n="3355fd25">
              När gymnasiereformen sattes i sjön 1992 var Centerpartiet en
              av påhejarna. I reformen fanns många riktiga förslag om ökad valfrihet
              och större samverkan mellan ämnena. Ett led i den reformen var
              att ge alla elever grundläggande högskolebehörighet. Centerpartiet
              trodde ärligt att det var möjligt att klara det med dagens djupa
              kunskap om pedagogik och elevers olika inlärningsstilar.
            </seg>
            <seg n="a28b4142">
              Behovet av ett livslångt lärande, av att kunna gå vidare och
              fortbilda sig hela livet, är stort och kommer att bli ännu större.
              Alltfler människor byter under sin yrkesverksamma tid arbetsgivare,
              och alltfler byter dessutom spår i yrkeslivet. Om det kunde vi
              till exempel läsa i gårdagens DN. 78 % har i dag inte det jobb
              som de är utbildade för ett år efter examen. Många av dem är arbetslösa,
              studerar något nytt eller har ett jobb som de inte är utbildade
              för. Bara var femte fick det jobb de studerade till enligt den
              kartläggning som DN har gjort.
            </seg>
            <seg n="fd3280ba">
              I stället för en skola som ger alla en ärlig chans har vi fått
              en skola som stänger dörrarna till jobb och livslångt lärande
              för alltfler. Det är slutsatsen när vi konstaterar att 25 % av
              alla avgångselever förra året tvingades lämna gymnasieskolan utan
              slutbetyg. Det leder i sin tur till ökat utanförskap och ökad
              långtidsarbetslöshet bland ungdomarna. Störst är misslyckandet
              när det gäller de elever som vi redan från början visste behövde
              extra mycket stöd eller särskilt anpassad undervisning för att
              klara av gymnasiet. Bara var femte elev som började på det individuella
              programmet år 2000 kunde lämna gymnasiet 2004 med slutbetyg alltså
              bara var femte elev i IV-programmet!
            </seg>
            <seg n="bdbc9d6a">
              Antalet elever på det individuella programmet har vuxit så mycket
              att det är gymnasieskolans näst största program. Tydligare går
              det inte säga det: Tanken med en gymnasieskola som gav alla möjligheter
              att gå vidare till högskola eller universitet var god, men den
              visade sig svår att infria. Följden har i stället blivit att många
              elever har fått en svårare situation. Varje år får tiotusentals
              ungdomars självförtroende en knäck då de får uppleva att de inte
              duger och inte kan leva upp till de krav som utformats enkom med
              tanke på den högre utbildningen.
            </seg>
            <seg n="52e967b9">
              Herr talman! Centerpartiet ställer sig frågan: Varför är det
              så? Vad kan vi göra? Vi i Centerpartiet vill se en gymnasieskola
              som erbjuder eleverna tre olika utbildningsvägar. För det första
              är det ett program som är högskoleförberedande. Den elev som är
              mogen att redan i gymnasieskolan skaffa sig behörighet till högskolan
              ska kunna göra det. Det är en självklarhet.
            </seg>
            <seg n="3f67452d">
              För det andra är det ett yrkesförberedande program. Den elev
              som på grund av skoltrötthet eller av andra skäl vill skaffa sig
              en gymnasieutbildning men inte är motiverad att läsa in en högskolekompetens
              ska kunna välja en yrkesförberedande väg i gymnasiet. Det innebär
              inte att vi gör avkall på kunskapshöjd och kunskapsinnehåll i
              ämnena. Det betyder att eleverna inte behöver läsa alla teoretiska
              ämnen som krävs för en högskolebehörighet. Men de som så önskar
              ska själva kunna välja ämnen som ger högskolebehörighet. I yrkesförberedande
              program är det också så, som vi vet, att det går väldigt många
              elever som har väldigt höga betyg men som valt yrkesförberedande
              program i stället för att gå högskoleförberedande. De ska ges
              möjlighet till både högskolebehörighet och yrkesförberedelse.
            </seg>
            <seg n="46e4fc26">
              För det tredje vill vi också se en modern och flexibel lärningsutbildning
              som riktar sig både till den elev som av olika skäl behöver göra
              huvuddelen av sin gymnasieutbildning på en arbetsplats och till
              de elever som vill utbilda sig i ett yrke där det är en fördel
              att få en utbildning direkt i en praktisk verksamhet. Det kan
              till exempel handla om att utbilda sig genom att skaffa sig en
              väldigt specifik verkstadsutbildning eller en hantverksutbildning,
              till exempel tapetserare eller finsnickare. Genom att de ges möjlighet
              att få in en fot i ett företag kan det hända att det företag som
              de har lärlingsplats hos får förtroende för eleven. De kan få
              ett jobb efter avslutad skolgång. Viktigt att nämna i detta sammanhang
              är också att vi anser att det behöver vara en lärlingspeng. Annars
              är det bara de stora företagen som har möjlighet att ta emot lärlingar.
            </seg>
            <seg n="95b4f98a">
              Skolverket ska få utreda, säger utskottet. Skolminister Baylan
              har sagt några positiva ord, bland annat under skolmässan i Älvsjö
              nu i går. Det gör han i sina försök att hitta lösningar på regeringens
              misslyckade utbildningspolitik.
            </seg>
            <seg n="f8dd87f0">
              Den socialdemokratiska regeringen har konsekvent vägrat att se
              de problem som finns och hävdat att det är gymnasieskolans sak
              att täppa igen de kunskapsluckor som eleverna har från grundskolan.
              Men att lappa och laga i efterhand är sällan en långsiktigt klok
              strategi. Målet måste vara att åtgärda problemen när de uppstår.
              Därför behöver också grundskolans uppdrag förändras, som jag sade
              inledningsvis och som jag kommer att utveckla ännu mer nästa vecka.
            </seg>
            <seg n="a8a57ead">
              I stället för att föreskriva att alla barn och ungdomar ska ha
              nio års skolplikt borde skollagen garantera alla elever rätt till
              de kunskaper som grundskolan ska förmedla. Om det tar Lisa åtta
              år att tillgodogöra sig de kunskaperna, eller om det tar henne
              nio eller till och med tio år, är mindre intressant. Grundskolans
              uppgift måste vara att ge alla elever grundläggande kunskaper
              innan de går vidare till gymnasiet. Ingen elev ska behöva vänta
              tills man är 16 år för att lära sig läsa, skriva och räkna när
              man kommer till det individuella programmet.
            </seg>
            <seg n="7869cd7b">
              Regeringen sätter skygglappar för ögonen och proppar i öronen.
              Den verkar inte vilja se och höra om de problem som finns i dagens
              skola. Det går inte att göra som mitt lilla barnbarn, som blundar
              för allt som han inte vill se och tror att det inte finns.
            </seg>
            <seg n="24ad903a">
              Centerpartiet står bakom alla reservationer men yrkar bara bifall
              till reservation 15.
            </seg>
          </u>
          <note type="speaker" n="fe0bedbc">
            Anf. 157 LENNART GUSTAVSSON (v) replik:
          </note>
          <u who="lennart_gustavsson_b9aa2d_w" xml:id="i-bf73bfdf8b4bf3fd-1" n="79581918" next="i-6a130a9fda55d39d-1">
            <seg n="a833653b">
              Herr talman! Jag ska börja min replik med att rätta mig själv.
              Jag ska yrka bifall till reservation 19, inte nr 20. Därmed var
              det gjort.
            </seg>
            <seg n="2cb2c5fb">
              Men jag tyckte också att det fanns anledning att ställa i alla
              fall någon fråga till Centerpartiets representant i den här debatten.
              Låt mig ta två citat. Sedan skulle jag vilja höra din kommentar,
              om du ställer upp på dem. Gymnasieskolan ska vara en skola med
              en minsta gemensam kunskapsbas för såväl studie- som yrkesförberedande
              utbildningar, t.ex. bör kärnämnena vara gemensamma för samtliga
              utbildningar.
            </seg>
            <seg n="79a49319">
              Nästa citat: Den kunskap som motsvarar högskolebehörighet är
              viktig för att kunna vara en aktiv samhällsmedborgare och också
              för att kunna få ett arbete.
            </seg>
            <seg n="7b0f9c73">
              Ställer Centerpartiet upp på de beskrivningarna?
            </seg>
          </u>
          <note n="ac0e9884">
            Anf. 158 BIRGITTA SELLÉN (c) replik:
          </note>
          <u who="lennart_gustavsson_b9aa2d_w" xml:id="i-6a130a9fda55d39d-1" n="79581918" prev="i-bf73bfdf8b4bf3fd-1">
            <seg n="fa9487c3">
              Herr talman! När det gäller kärnämnena har vi matte, svenska,
              engelska som det är oerhört viktigt att alla har grundkunskaperna
              i. Sedan är det så när det gäller det här yrkesförberedande att
              det kan hända att du kanske inte på en gång har nått de här kärnkunskaperna.
              Då måste du ges möjligheter att läsa upp dem. Det är det som vi
              ställer stora krav på.
            </seg>
            <seg n="55f03031">
              Jag hann inte riktigt med på ditt andra citat, för jag skrev
              lite samtidigt. Jag hoppas att du kan ta om det en gång till.
            </seg>
          </u>
          <note type="speaker" n="145a54d7">
            Anf. 159 LENNART GUSTAVSSON (v) replik:
          </note>
          <u who="lennart_gustavsson_b9aa2d_w" xml:id="i-bf73bfdf8b4bf3fd-2" n="79581918" next="i-6a130a9fda55d39d-2">
            <seg n="7319fdda">
              Herr talman! Mitt andra citat var: Den kunskap som motsvarar
              högskolebehörighet är viktig för att kunna vara en aktiv samhällsmedborgare
              och också för att kunna få ett arbete. De här två citaten är hämtade
              ur utbildningsutskottets majoritetstext, som Centerpartiet står
              bakom. Centerpartiets tillbakagång in i den moderata och folkpartistiska
              utbildningspolitiken verkar ha gått ganska fort i och med en DN-artikel
              i lördags. Man har gått från ett ställningstagande till ett helt
              annat ställningstagande. Därför tycker jag att det är märkligt
              att man står bakom utbildningsutskottets skrivningar i den här
              frågan. Där är man ganska tydlig tillsammans med oss andra. Sedan
              pläderar man för en annan politik, både i DN:s debattartikel och
              från talarstolen.
            </seg>
          </u>
          <note n="32aad60f">
            Anf. 160 BIRGITTA SELLÉN (c) replik:
          </note>
          <u who="lennart_gustavsson_b9aa2d_w" xml:id="i-6a130a9fda55d39d-2" n="79581918" prev="i-bf73bfdf8b4bf3fd-2">
            <seg n="d8f34fc5">
              Herr talman! Självklart är det önskvärt att kunna ställa upp
              till hundra procent på det du säger om det här med arbete och
              högskoleutbildning. Men vi vet ju av erfarenhet, både Lennart
              Gustavsson och jag som båda har jobbat med barn, att vår dröm
              kanske inte går att nå till hundra procent. Men det finns möjligheter
              genom att man kan lära sig på många olika sätt. Vi brukar ofta
              säga att barn föds med 100 språk men vi berövar dem 99. Vi i Centerpartiet
              vill inte beröva dem det. Vi vill att de ska kunna jobba och lära
              sig på andra sätt än bara teoretiskt. Det är därför som vi också
              prioriterar det här med yrkesinriktade program nu, för att vi
              ser att vi är tvungna att göra det.
            </seg>
            <seg n="4a2e97c8">
              Men som jag sade inledningsvis vill vi satsa på grundskolan i
              allra första hand, och det kommer jag att utveckla i debatten
              i nästa vecka. Drömmen är självklart att alla ska nå kunskapsmålet.
              Det är en utopi. Men det finns en önskedröm om att man ska nå
              så mycket som möjligt.
            </seg>
            <seg n="e9442d2f">
              När det individuella programmet inte längre är det näst största
              programmet har vi större möjligheter att satsa ännu mer på högskoleinriktade
              program och på yrkesinriktade program, som kan vara befogade för
              många. Och som jag sade är många av dem som väljer yrkesinriktade
              program väldigt högt begåvade men skoltrötta för tillfället och
              vill därför varva yrkesutbildning med teori.
            </seg>
          </u>
          <note type="speaker" n="0e7c7e17">
            Anf. 161 HELENA HILLAR ROSENQVIST (mp):
          </note>
          <u who="helena_hillar_rosenqvist_f176be_w" xml:id="i-eb9f7a709f557b22-0" n="b11f2510">
            <seg n="0c70b9ab">
              Herr talman! Nu blir ni nog lite förvånade. Men det är egentligen
              Mikaela Valtersson som talar genom mig. Jag lånar min röst till
              henne eftersom hon har förlorat sin. Men ni kommer att känna igen
              tongångarna här ändå, det lovar jag.
            </seg>
            <seg n="9bb17a74">
              Det var inte så länge sedan som en gymnasieproposition som innehöll
              elva viktiga punkter för att stärka kvaliteten i gymnasieskolan
              debatterades här i kammaren. Det har inte gått så lång tid sedan
              dess, men det kan finnas anledning att betona Miljöpartiets viktigaste
              ståndpunkter.
            </seg>
            <seg n="8ef5199b">
              En av de viktigaste förändringarna blir förslaget att utveckla
              en ny lärlingsutbildning så att man kan nå de gemensamma målen
              på olika sätt och med varierande pedagogik. Miljöpartiet har under
              många år drivit frågan om en lärlingsutbildning. Vi måste vara
              beredda att gå vidare med att individanpassa utbildningen och
              förstå att alla människor är olika och att vi behöver en mångfald
              i fråga om metoder för att nå resultat. Det är viktigt med en
              modern lärlingsutbildning som höjer statusen för dessa yrkesutbildningar
              och bidrar till ett fördjupat lärande. Lärlingsutbildningen ska
              bli en attraktiv utbildning i nära samarbete med näringslivet.
            </seg>
            <seg n="d5e5f909">
              En lärlingsutbildning tillsammans med ett förändringsarbete med
              kärnämnen som bättre anpassas efter utbildningens karaktär samt
              större kurser kan bidra till en ökad motivation och därmed bättre
              resultat hos eleverna.
            </seg>
            <seg n="81bfdc69">
              Vi måste vidga synen på kunskap och vilka vägar till kunskap
              som kan väljas. Det räcker inte att elever i gymnasiet får teoretisk
              kunskap för att skapa ett bra samhälle för alla människor. De
              praktiska formerna av kunskap har tyvärr länge haft en underordnad
              ställning, och vi har under lång tid främst fokuserat på teoretisk
              kunskap. Det är en viktig uppgift för skolan att ge dessa praktiska
              kunskaper en bättre ställning, och denna reform är ett led i detta
              arbete.
            </seg>
            <seg n="2777c30e">
              För oss i Miljöpartiet är det viktigt att ha en mer mångfasetterad
              syn på kunskap och att framför allt ha en gymnasieskola som i
              hög grad är anpassad efter olika individer och olika förutsättningar.
              Praktisk kunskap består ofta av färdigheter, om att veta hur till
              skillnad från teoretisk kunskap som traditionellt brukar handla
              om att veta att eller att veta om.
            </seg>
            <seg n="fe2e86b2">
              Estetiskt och annat praktiskt arbete ska genomsyra skolan. Om
              eleverna ges goda möjligheter att uttrycka sig genom exempelvis
              bild, musik och drama får detta en gynnsam inverkan på hela arbetsklimatet
              i skolan.
            </seg>
            <seg n="6e9c49f8">
              Vi behöver i ökad utsträckning en flexibel och individanpassad
              gymnasieutbildning som tar hänsyn till varje elevs unika behov
              och förutsättningar. Ett sätt är att främja utvecklingen av profilklasser,
              profilskolor och nivågrupperingar och genom att göra skolan lustfylld
              med utgångspunkt i elevers egen verklighet.
            </seg>
            <seg n="1cfeefa4">
              Att öka kvaliteten på det individuella programmet genom att det
              alltid ska vara heltid, så att fler fullföljer sin utbildning,
              ger fler möjligheter att välja att läsa vidare. Det är viktigt
              att elever på det individuella programmet inte lämnas i sticket
              med bara några timmars undervisning i veckan. Fokus måste vara
              på att eleverna ska stanna i IV så kort tid som möjligt, att de
              ska få det stöd som de behöver och kunna gå över till ett nationellt
              program.
            </seg>
            <seg n="f028ac55">
              Frågan om frisökning har vi drivit under arbetet med både utredningen
              och propositionen, och det är en viktig reform. Att ge eleverna
              en ökad frihet att söka sig till den skola som de vill blir ett
              ytterligare steg på vägen till en skola där elevers intresse och
              egen vilja står i fokus. Det ökar elevernas motivation och kan
              förbättra studieresultaten.
            </seg>
            <seg n="0d03c033">
              Ibland kan man trots en mängd goda undantag känna att det kanske
              borde ha hänt mer när det gäller pedagogisk utveckling i gymnasieskolans
              olika ämnen. Att kärnämnena i högre grad bör präglas av utbildningens
              inriktning borde vara en självklarhet. Det betonas i gymnasiepropositionen
              att så ska ske, och en sådan utveckling måste ytterligare stödjas.
              Vi måste i skolan utgå från eleverna där de befinner sig och möta
              dem i deras verklighet. På detta sätt kan man öka intresset och
              känslan av relevans för kärnämnen.
            </seg>
            <seg n="378c1bb9">
              Kritiskt tänkande, analys och problemlösning bör utgöra en naturlig
              del av alla undervisningsmoment. Vi vill att undervisningen i
              konflikthantering, jämställdhet och samlevnad ska förbättras och
              ges större utrymme i gymnasieskolan.
            </seg>
            <seg n="1a9d047b">
              För att elever, lärare och övrig personal ska kunna känna delaktighet
              i skolan och dess verksamhet krävs att de kan vara med och påverka
              sin skola utifrån demokratiska principer. Skolstyrelser där eleverna
              är i majoritet är en framkomlig väg. För att kunna få elever att
              ta ansvar måste man ge dem ansvar. Det är viktigt att det då handlar
              om att ett reellt inflytande ökat. Elevernas inflytande över den
              dagliga arbetssituationen är det som måste öka.
            </seg>
            <seg n="234e7eac">
              Jag yrkar bifall till reservation 9 där vi tillsammans med Vänstern
              tar upp en viktig jämställdhetsfråga. Vi vill att Myndigheten
              för skolutveckling ska få i uppdrag att utarbeta kurser i enlighet
              med det koncept som tidigare har använts för flickornas kurser
              i teknik, det vill säga kurser som ger pojkar möjlighet att prova
              på yrken inom vård, skola och omsorg. Det är minst lika viktigt
              att det finns män inom dessa sektorer som att det finns kvinnor
              inom de mer traditionellt manliga.
            </seg>
          </u>
          <note type="speaker" n="c817676d">
            Anf. 162 AGNETA LUNDBERG (s):
          </note>
          <note n="ae032783">
            Herr talman! Jag vill börja med att yrka bifall till förslaget
            i utskottets betänkande UbU6 och avslag på samtliga reservationer
            och motioner.
          </note>
          <note n="d85b0e77">
            I detta betänkande behandlas 56 yrkanden från den allmänna motionstiden
            2004 som gäller gymnasieskolan. Yrkandena handlar bland annat
            om behörighet till gymnasiet och högskolan, livslångt lärande,
            examensformer, fritt val av skola, jämställdhet, yrkesprogrammen,
            arbetsplatsförlagd utbildning, lärlingsutbildning och entreprenörskap.
            Jag ska beröra några av dessa områden.
          </note>
          <note n="3aba6842">
            Frågan om behörighet till gymnasieskolan behandlas i betänkandet
            Utveckling av gymnasieskolan . Där underströk utskottet vikten
            av att reglerna för behörighet i gymnasiets nationella program
            upprätthålls.
          </note>
          <u who="agneta_lundberg_99f9a7_w" xml:id="i-736f670e53aedd76-0" n="16c0a7a2">
            <seg n="3623a6a0">
              Elever som saknar godkänt betyg i svenska, svenska som andra
              språk, engelska eller matematik och inte kan antas till gymnasieskolans
              nationella program innan de har skaffat sig nödvändiga förkunskaper
              ska i stället erbjudas plats på ett individuellt program. Utskottet
              har ingen annan uppfattning nu.
            </seg>
            <seg n="a82c2280">
              Att eleverna slutar grundskolan utan att ha uppnått behörighet
              till gymnasieskolan är djupt otillfredsställande. Grundskolan
              har ansvar för att möjliggöra för eleverna att nå målen för utbildningen,
              och det måste ske. Utskottet vill peka på att det pågår ett kvalitetsarbete
              i grundskolan för att nå detta mål. Till exempel fortgår arbetet
              med att implementera kvalitetsprogrammet Alla skolor ska vara
              bra skolor .
            </seg>
            <seg n="a0fa45a2">
              Utgångspunkten är att statens stora ekonomiska satsning på skolan,
              bland annat genom personalförstärkningar, måste följas av tydliga
              insatser för att uppnå en nationellt likvärdig och kvalitativt
              god utbildning.
            </seg>
            <seg n="ba16bda4">
              Även det förhållandet att elever slutar sina gymnasiestudier
              utan att ha slutfört studierna är enligt utskottets uppfattning
              djupt otillfredsställande.
            </seg>
            <seg n="b58a7668">
              Det är viktigt att man tar reda på vilka orsakerna är till att
              eleverna går på ett individuellt program.
            </seg>
            <seg n="75654a93">
              Enligt Skolverket förhåller det sig så att en tredjedel, ca 3
              000 elever, inte har kommit in på sitt förstahandsval eller inte
              alls har sökt på grund av skoltrötthet, vilsenhet eller därför
              att de trott att de skulle få jobb. Dessa elever blir återvisade
              till gymnasieskolan och kommer då till ett individuellt program.
              Där läser de i kapp och går sedan över till ett gymnasieprogram.
              Cirka hälften av eleverna har redan avbrutit ett gymnasieprogram
              och är alltså behöriga men går på ett individuellt program. En
              viktig faktor är att de inte har kommit in på sitt förstahandsval.
              De har avbrutit ett gymnasieprogram. Dessutom har vi de elever
              med utländsk bakgrund som har kommit sent till Sverige och inte
              klarar av svenska språket. Det är då ganska självklart att de
              inte klarar utbildningen.
            </seg>
            <seg n="520673b9">
              Jag tycker att det är viktigt att man i gymnasieskolan arbetar
              med att eleverna i så stor utsträckning som möjligt kommer in
              på sitt förstahandsval och att de får stöd när de börjar sin gymnasieutbildning
              så att de klarar av den och inte hoppar av den. Det har visat
              sig att det ofta är så att eleverna inte kräver så mycket stöd
              för att klara det. Det gäller att vara väldigt vaksam och se när
              eleverna behöver stödet.
            </seg>
            <seg n="abcc3618">
              Sedan har vi den grupp som inte har gymnasiebehörighet. Grundskolan
              kan förebygga detta genom ett ökat samarbete med gymnasieskolan
              bland annat. För att ytterligare stödja dessa elever har regeringen
              presenterat propositionen Kunskap och kvalitet elva steg för utveckling
              av gymnasieskolan .
            </seg>
            <seg n="69cb7872">
              Jag vill ytterligare en gång understryka att det är oerhört angeläget
              att grundskolan gör sitt jobb. Men bortsett från om grundskolan
              gör sitt yttersta kommer vi alltid att ha elever som går till
              gymnasieskolan utan att vara färdiga så att säga. Det kan inte
              vara så att gymnasieskolan stöter bort dem, utan självklart ska
              man ta hand om dem och hjälpa dem vidare.
            </seg>
            <seg n="0470416e">
              Riksdagen har beslutat om nämnda proposition, Kunskap och kvalitet
              elva steg för utveckling av gymnasieskolan . Där föreslås stora
              förbättringar när det gäller individuella program.
            </seg>
            <seg n="eed81b63">
              Ett viktigt beslut är att utbildning som påbörjas efter den 1
              juli 2006 på ett individuellt program ska bedrivas i en omfattning
              som motsvarar heltid. Jag tror att det kommer att göra väldigt
              stor skillnad.
            </seg>
            <seg n="2c298dee">
              Syftet med förslaget är att stärka gymnasieskolans förutsättningar
              att i direkt anslutning till grundskolan möta och fånga upp de
              elever som saknar behörighet att söka till ett nationellt program.
            </seg>
            <seg n="7c39adc5">
              Gymnasieskolan ska på så sätt kunna erbjuda en utbildning som
              har hög kvalitet och som kan utgöra den nödvändiga bro mellan
              grundskolan och gymnasieskolan som behövs för att minimera studieavbrott
              och avhopp.
            </seg>
            <seg n="fac5e561">
              Regeringen tillför kommunerna 450 miljoner kronor årligen från
              år 2006 för att studier på det individuella programmet ska kunna
              bedrivas på heltid alltså ytterligare en förstärkning.
            </seg>
            <seg n="93285355">
              Utskottet vill framhålla möjligheten att enligt 5 kap. 4 § skollagen
              inrikta ett individuellt program mot studier på ett nationellt
              eller specialutformat program ett programinriktat individuellt
              program. Den möjligheten finns redan nu. Eleverna kan där utifrån
              egna förutsättningar läsa gymnasiekurser i kombination med olika
              stödinsatser och bli behöriga.
            </seg>
            <seg n="be14b0f7">
              Möjligheten att följa ett sådant program är ett steg när det
              gäller att tydliggöra att studier på ett individuellt program
              ska leda till att man övergår till ett nationellt eller specialutformat
              program.
            </seg>
            <seg n="ab0c333c">
              Utskottet vill understryka att kommunerna enligt utskottets uppfattning
              så långt som möjligt bör erbjuda elever programinriktade individuella
              program på heltid. Det är inget som hindrar att man gör det redan
              i dag.
            </seg>
            <seg n="cbc59cfb">
              När det gäller Centerpartiets yrkanden om att gymnasieskolan
              ska vara en förberedelse för ett livslångt lärande delar utskottet
              den uppfattningen men menar att den förberedelsen ska ske ända
              från förskolan och upp genom hela utbildningsväsendet.
            </seg>
            <seg n="42b8a178">
              Gymnasieskolan ska vara elevanpassad och flexibel, och det finns
              det goda förutsättningar för det gäller bara att använda verktygen.
              Men Centerpartiets 180-gradersomsvängning i skolpolitiken åt höger
              med att sortera elever visar inte vägen till en flexibel och elevanpassad
              gymnasieskola. Jag är väldigt besviken på Centern som ju tidigare
              haft en helt annan inriktning, som Lennart Gustavsson påpekade.
            </seg>
            <seg n="50fb9063">
              Drygt 97,9 % av de elever som slutade i grundskolan 2003 fortsatte
              direkt till gymnasieskolan. Av alla elever som började i gymnasieskolan
              1998 fick 73 % slutbetyg inom fyra år. Läsåret 2003/04 lämnade
              81,5 % av eleverna årskurs 3 i gymnasieskolan med slutbetyg.
            </seg>
            <seg n="f45245d3">
              Självklart ska vi inte slå oss till ro med dessa resultat, utan
              det är viktigt att vi jobbar vidare och försöker höja kvaliteten
              i gymnasieskolan.
            </seg>
            <seg n="8a09b852">
              I betänkandet Utveckling av gymnasieskolan slog utskottet fast
              att gymnasieskolan ska vara en skola med en minsta gemensam kunskapsbas
              för såväl studie- som yrkesförberedande utbildningar. Därför ska
              kärnämnena vara gemensamma för samtliga utbildningar.
            </seg>
            <seg n="6a330879">
              Gymnasieskolan är inte enbart en förberedelse inför högre studier
              utan också en förberedelse inför arbetslivet och för livet som
              aktiva samhällsmedborgare. Utskottet avvisar därför Folkpartiets
              förslag om införandet av tvååriga linjer. Utskottet menar att
              den gymnasiala yrkesutbildningen måste hålla hög kvalitet och
              ha hög legitimitet. Därför är det arbetsplatsförlagda lärandet
              och ett nära samarbete med arbetslivet ytterst angeläget från
              kvalitetssynpunkt.
            </seg>
            <seg n="2705ae0e">
              För att det ska vara attraktivt att välja ett yrkesinriktat program
              är det dessutom viktigt att det finns ett brett utbud av eftergymnasial
              utbildning.
            </seg>
            <seg n="d084a1a1">
              När det gäller den nya lärlingsutbildningen har regeringen gett
              Skolverket i uppdrag att utreda och lämna förslag till utformning
              och reglering av detta. Det ska redovisas den 1 februari 2006.
            </seg>
            <seg n="609eeaa9">
              Utskottet delar den oro som flera motionärer upplever vad gäller
              hantverksutbildningarnas fortlevnad men utgår från att kontakter
              och den utredning som pågår kommer att belysa vilka branscher
              som är speciellt lämpade att omfattas av lärlingsutbildning.
            </seg>
            <seg n="02cbc71a">
              Det blir intressant att följa de olika gymnasieskolornas arbete
              med att höja kvaliteten och vara mer flexibla och elevinriktade.
              Verktygen finns!
            </seg>
          </u>
          <note type="speaker" n="7c50cdfa">
            Anf. 163 PETER DANIELSSON (m) replik:
          </note>
          <u who="peter_danielsson_3672ac_w" xml:id="i-2de775f21d56e607-1" n="563d408c">
            <seg n="a96e4459">
              Herr talman! Agneta Lundberg började med att erkänna problem
              inom både grundskolan och gymnasieskolan. Jag tror att Agneta
              Lundberg till och med kallade det för djupt otillfredsställande
              att så många hoppar av gymnasieskolan som i dag sker. Det gläder
              mig att hon delar min uppfattning på den punkten; hon har helt
              rätt.
            </seg>
            <seg n="50e494d1">
              Men det som skiljer mig från Agneta Lundberg är att jag inte
              har haft makt att påverka gymnasieskolans utveckling under de
              senaste elva åren, vilket hon har haft. Därför vilar ett tungt
              ansvar på Agneta Lundbergs och hennes kollegers axlar.
            </seg>
            <seg n="85124ef4">
              Även om nu Agneta Lundberg har kommit till insikt om problemen
              kvarstår frågan vad man ska göra för att komma till rätta med
              dem. Jag skulle vilja fråga vad Agneta Lundberg avser att göra
              för att se till att tusentals elever inte slås ut från gymnasieskolan
              och känner sig misslyckade.
            </seg>
          </u>
          <note type="speaker" n="a46f74f7">
            Anf. 164 AGNETA LUNDBERG (s) replik:
          </note>
          <u who="agneta_lundberg_99f9a7_w" xml:id="i-da46c5183f59efbb-0" n="16c0a7a2">
            <seg n="1fc4d329">
              Herr talman! Först och främst: Jag nämnde i mitt anförande att
              vi har givit en förstärkning om 450 miljoner för att stödja just
              de elever som har svårigheter. Det tycker jag är det viktigaste,
              för vi har inte råd med att egentligen någon elev inte går igenom.
              Därför ser jag där en insats. Vidare tillför vi på olika sätt
              kommunerna pengar för att de ska stärka utbildningen.
            </seg>
            <seg n="74bd95b8">
              Det här är de insatser vi kan göra. Det är ju ett delat ansvar,
              så kommunerna måste också se till att ett bra jobb görs. Är det
              brister när det gäller kompetensen bland lärare ska man se till
              att de lärarna får kompetensutveckling och så vidare. Det är alltså
              många olika saker som kan göras, och som också görs!
            </seg>
          </u>
          <note type="speaker" n="b99e02d8">
            Anf. 165 PETER DANIELSSON (m) replik:
          </note>
          <u who="peter_danielsson_3672ac_w" xml:id="i-2de775f21d56e607-2" n="563d408c">
            <seg n="d3032b91">
              Herr talman! Det spelar ingen roll hur mycket Agneta Lundberg
              pratar om åtgärder som ska sättas in. Grundproblemet kvarstår
              ändå, det vill säga att alla elever i dagens gymnasieskola tvingas
              att läsa ämneskurser som ger dem högskolebehörighet.
            </seg>
            <seg n="4b2935a8">
              Motivet bakom det är vällovligt. Men resultatet är inte att alla
              blir behöriga att gå vidare till högskolan. Tvärtom är resultatet
              att tusentals elever, framför allt på de yrkesförberedande programmen,
              slås ut.
            </seg>
            <seg n="4faa2433">
              Jag är smått intresserad av att höra om Agneta Lundberg är beredd
              att göra en omvärdering just för att göra något åt de problem
              som hon själv erkände i sitt huvudanförande.
            </seg>
            <seg n="a61381ae">
              Tycker alltså Agneta Lundberg att 3040-procentiga avhoppsfrekvenser
              på en del yrkesförberedande program är ett rimligt pris att betala
              för att upprätthålla en kollektivistisk likhetspolitik?
            </seg>
          </u>
          <note type="speaker" n="e98a35c7">
            Anf. 166 AGNETA LUNDBERG (s) replik:
          </note>
          <u who="agneta_lundberg_99f9a7_w" xml:id="i-da46c5183f59efbb-1" n="16c0a7a2">
            <seg n="d406166d">
              Herr talman! Vi står inte för någon kollektivistisk utbildningspolitik.
              Det där är något som ni på den borgerliga kanten tjatar om. Vi
              ser till den enskilde eleven, och det har vi alltid gjort.
            </seg>
            <seg n="dd189aa3">
              Jag är ganska trött på den här diskussionen. Det är ett väldigt
              cyniskt sätt att sortera yrkesinriktade program och högskoleförberedande
              program och värdera dem utifrån att de som går på yrkesinriktade
              program inte klarar någonting. De klarar sina kärnämnen men inte
              den teoretiska delen. Jag har inte mött speciellt många yrkesmän
              och yrkeskvinnor som inte är både teoretiska och praktiska. Då
              klarar man ju inte jobbet. I dag är yrkena så avancerade att man
              måste ha bådeoch. Man kan inte till exempel bara meka med bilar,
              utan man måste också kunna svenska och matte. Därför är det cyniskt
              att lämna de här eleverna utan de kunskaperna.
            </seg>
            <seg n="3f75bc80">
              Det handlar bara om att vi måste höja ribban och göra ännu fler
              insatser. Jag tror på dessa förslag om att vi måste öka samarbetet
              mellan till exempel karaktärsämnen och kärnämnen så att man får
              svenskan mer integrerad. Då kan man känna att svenskan och matten
              är verktyg och inte ämnen.
            </seg>
            <seg n="bc4dc68f">
              Jag har pratat med väldigt många ungdomar som absolut inte vill
              ha en lägre nivå på kärnämnena än vad vi har i dag.
            </seg>
          </u>
          <note type="speaker" n="906cc571">
            Anf. 167 AXEL DARVIK (fp) replik:
          </note>
          <u who="axel_darvik_674b78_w" xml:id="i-1e25a6c2b698dff5-1" n="f3ed9aaf">
            <seg n="0d4df394">
              Herr talman! Agneta Lundberg erkänner problemen i skolan. Det
              är bra att det har kommit så långt att vi har en gemensam problembild.
              40 % av 20-åringarna når inte upp till målet för gymnasieskolan.
              Resultatet för dem är att de varken får med sig någon högskolebehörighet
              eller några yrkeskunskaper som gör att de kan klara sig i yrkeslivet.
              Arbetslösheten bland ungdomar är just nu den högsta på 2000-talet.
            </seg>
            <seg n="af21b0cb">
              Jag tycker mig ändå kunna skönja en viss retorisk förskjutning
              hos Socialdemokraterna. Det gäller den tidigare utbildningsministern
              Östros och den nya ledningen också. Detta manifesteras också i
              att flummets höjdpunkt, Gymnasiekommitténs förslag, faktiskt landade
              i papperskorgen. Det är många som tycker att det var tur.
            </seg>
            <seg n="dff69dea">
              Ser man tillbaka har vi en historia av att, delvis tillsammans
              med Socialdemokraterna, ha kämpat för en kunskapsskola, men på
              70-talet gled vi ifrån varandra. Socialdemokraterna poängterade
              inte längre på samma sätt att kunskapen var det absolut viktigaste
              och att alla ska ges möjlighet att utvecklas. Jag hoppas nu att
              man kanske börjar hitta tillbaka till det här bildningsidealet.
            </seg>
            <seg n="b079b632">
              Jag skulle vilja ställa en fråga. Vilken syn har Agneta Lundberg
              på individens möjligheter att mer själv kunna få välja vilken
              typ av utbildning man vill gå, det vill säga om man vill ha en
              studentexamen, om man vill ha en yrkesexamen eller om man vill
              gå ett lärlingsprogram för att få lärlingsexamen?
            </seg>
            <seg n="48993079">
              Jag hoppas att det har väckts en del tankar och nya insikter
              som gör det möjligt att på allvar ge upp den flummiga skolpolitiken.
            </seg>
          </u>
          <note type="speaker" n="320a6068">
            Anf. 168 AGNETA LUNDBERG (s) replik:
          </note>
          <u who="agneta_lundberg_99f9a7_w" xml:id="i-da46c5183f59efbb-2" n="16c0a7a2">
            <seg n="b6579de3">
              Herr talman! Jag har en bakgrund i arbetarrörelsen. Där har kunskap
              varit det centrala. Det har varit ett viktigt instrument för att
              man ska kunna gå vidare i livet och få bättre förutsättningar.
              Jag är 58 år, men jag har växt upp med det. Samma sak gäller bildningsidealet
              man skaffar sig inte bara ämneskunskaper, utan man skaffar sig
              också en bildning. Det är hedersord för mig.
            </seg>
            <seg n="a9f0f0fa">
              Jag tycker att det är cyniskt när man tycker att en grupp av
              elever ska ha en bättre fil och en annan grupp ska ha en sämre
              fil och sämre förutsättningar. Det kan jag aldrig ställa upp på.
              Det gäller att oförtrutet jobba vidare för att få eleverna att
              nå så långt som möjligt.
            </seg>
            <seg n="509ddb8d">
              Sedan är det ju så att man väljer fritt i dag. Om man inte klarar
              utbildningen har skolorna möjlighet att låta eleverna välja bort
              en del kurser. Men det är ingenting man ska ta till i första hand.
              Det viktiga är ju att man lägger ribban högt och försöker se till
              att alla elever når så långt som möjligt. Därför vill jag inte
              att man, när det nu går tungt, genast ska sänka ambitionsnivån
              och säga att vissa ska gå tvååriga linjer. Det tycker jag är cyniskt.
            </seg>
          </u>
          <note type="speaker" n="0937e5e5">
            Anf. 169 AXEL DARVIK (fp) replik:
          </note>
          <u who="axel_darvik_674b78_w" xml:id="i-1e25a6c2b698dff5-2" n="f3ed9aaf">
            <seg n="08045c13">
              Herr talman! Förlamningen i Socialdemokraternas och regeringsunderlagets
              skolpolitik sänder ut tydliga signaler. Det finns en splittring
              mellan stödpartierna och regeringen och det finns en splittring
              inom Socialdemokraterna mellan olika attityder i skolpolitiken.
              Det ger den här förlamningen. Det gör det också omöjligt för vänsterkartellen
              att ta tag i de här mycket besvärliga problemen. Agneta Lundberg
              pratade en del om det. Det finns en del som hon inte ville prata
              om.
            </seg>
            <seg n="a7d2a49f">
              Vi har en grym utslagningsmaskin i gymnasieskolan i dag. 40 %
              av 20-åringarna når inte upp till målet för gymnasieskolan. Den
              här grymma utslagningsmaskinen tuggar vidare om man inte gör något
              åt problemen.
            </seg>
            <seg n="a57f8602">
              Du säger att man får välja fritt. Ja, det handlar om att välja
              fritt inom en tydlig och tajt socialdemokratisk ram som man inte
              får gå utanför. Vi vill däremot ge individen möjlighet att själv
              få välja. Vill man läsa en yrkesutbildning ska vi kunna erbjuda
              en yrkesutbildning med hög kvalitet där det är ett tydligt fokus
              på att man sedan ska kunna få ett arbete. Vill man läsa vidare
              på högskola ska det finnas sådana program på gymnasiet som ger
              kunskaper så att man klarar av högskoleutbildningen. I dag får
              vi gång efter gång rapporter om att kunskapsnivån hos de gymnasister
              som lämnar gymnasieskolan är betydligt sämre än för ett antal
              år sedan.
            </seg>
            <seg n="8d7fc199">
              De här allvarliga problemen måste man tackla på något sätt. Vi
              vill ge individen möjligheter att välja den typ av utbildning
              som man vill ha. Vi får uppenbarligen inte Socialdemokraternas
              stöd här. Vi hoppas att väljarna gör en annan bedömning.
            </seg>
          </u>
          <note type="speaker" n="db8ca323">
            Anf. 170 AGNETA LUNDBERG (s) replik:
          </note>
          <u who="agneta_lundberg_99f9a7_w" xml:id="i-da46c5183f59efbb-3" n="16c0a7a2">
            <seg n="f630d4bf">
              Herr talman! Vi har ingen delad uppfattning om att yrkesutbildningen
              ska ha hög kvalitet. All gymnasieutbildning ska ha hög kvalitet.
              Självklart är det så. Det är därför som vi i det senaste förslaget
              har försökt att göra förstärkningar för bland annat ett lärlingsprogram.
              Det är en metod. Det är ett annat sätt att lära sig ett yrke.
              Men det är viktigt att den lärlingsutbildningen inte blir en B-utbildning
              så att man inte har svenskan, engelskan och matten med sig. Då
              är man ju handikappad sedan. Man kan självfallet läsa vidare sedan,
              men man behöver det i arbetet också, inte sedan. Man behöver det
              också i starten.
            </seg>
          </u>
          <note type="speaker" n="a249f3e5">
            Anf. 171 TORSTEN LINDSTRÖM (kd) replik:
          </note>
          <u who="torsten_lindstrom_328841_w" xml:id="i-f8ea698ec4cc8a13-1" n="97711d64">
            <seg n="c54310fb">
              Herr talman! Under Agneta Lundbergs anförande kunde jag inte
              låta bli att fundera på förra gången som utbildningsutskottet
              hade debatt här i kammaren. Det handlade om lärarutbildning. Socialdemokraterna
              i riksdagen sade med emfas nej till allt som oppositionen föreslog.
              Allt var hemskt. Vi skulle vänta och vänta. Beslut var fattade,
              och det skulle bli bra. Det dröjde inte många dagar förrän utbildningsministern
              på DN Debatt gick många av oppositionens krav till mötes och spolade
              den linje som Socialdemokraterna i riksdagen pläderat för.
            </seg>
            <seg n="4de22f7c">
              Herr talman! Frågan är hur lång varaktighet det är på Agneta
              Lundbergs anförande i dag. Hur länge ska vi behöva vänta på att
              en del av de förslag vi pläderar för här i dag blir genomförda,
              men då lite grann i panik, då lite grann och inte så lite som
              en sämre kopia av originalet? Kan det vara tydligare?
            </seg>
            <seg n="1b40497e">
              Herr talman! Svensk gymnasieskola behöver en långsiktighet, rena
              raka motsatsen till det Socialdemokraterna står för. Jag kommer
              att tänka på den klassiska visan: Än slank de hit, än slank de
              dit och än slank de ned i diket.
            </seg>
            <seg n="c140053a">
              Herr talman! När Agneta Lundberg pratar om bättre och sämre när
              det gäller yrkeskunskaper i gymnasieskolan ger hon onekligen en
              känsla av att socialdemokrater ser ned på yrkeskunskaper. Varför
              orkar inte Socialdemokraterna göra precis tvärtom och erkänna
              att yrkeskunskaper är viktiga? Varför kan inte Socialdemokraterna
              gå hela vägen fram och ge lärlingsutbildningen en egen status
              som en rejäl och bra utbildning i svensk gymnasieskola?
            </seg>
          </u>
          <note type="speaker" n="330180d2">
            Anf. 172 AGNETA LUNDBERG (s) replik:
          </note>
          <u who="agneta_lundberg_99f9a7_w" xml:id="i-da46c5183f59efbb-4" n="16c0a7a2">
            <seg n="d9ca0a2c">
              Herr talman! Jag kan svara så här: Jag hoppas självklart att
              de borgerligas förslag aldrig blir ett beslut i den här kammaren.
              Jag tycker att det är en oerhört hög status på yrkeskunskaper.
              Jag är mycket imponerad av alla yrkeskvinnors och yrkesmäns skicklighet.
              Men jag vet också att de har ett svårt jobb, och därför tycker
              jag att det är angeläget att de också är rustade inte bara med
              kunskaper i yrkesämnet utan också med en teoretisk bakgrund. Då
              är de oslagbara.
            </seg>
          </u>
          <note type="speaker" n="6330c504">
            Anf. 173 TORSTEN LINDSTRÖM (kd) replik:
          </note>
          <u who="torsten_lindstrom_328841_w" xml:id="i-f8ea698ec4cc8a13-2" n="97711d64">
            <seg n="9177a596">
              Herr talman! Av naturliga skäl har jag en helt annan förhoppning
              än Agneta Lundberg om vilka beslut som ska fattas i kammaren framöver.
              Jag tycker att det visar sig med all önskvärd tydlighet att Socialdemokraterna
              blivit otroligt trötta i skolpolitiken och verkligen behöver bytas
              ut så att vi får en annan politisk inriktning.
            </seg>
            <seg n="cf1468ef">
              Nu säger Agneta Lundberg plötsligt att hon är imponerad av yrkeskunskaper,
              och det är jag med. Agneta Lundberg börjar låta som en kristdemokrat,
              eller vi kan i alla fall mötas i det sammanhanget. Vi ska båda
              vara imponerade.
            </seg>
            <seg n="edcf4059">
              När vi kristdemokrater lägger fram vår modell om lärlingsutbildning
              som ett eget program med egen status, utbildning ute på arbetsplatserna,
              kärnämnen som kan färgas in, anpassas och pedagogiskt finnas med
              vi kan använda vilka ord vi vill för detta säger likväl Socialdemokraterna
              nej. I stället ska den in, vilket i och för sig är ett steg åt
              rätt håll, som en valmöjlighet lite varstans. Ingen vet riktigt
              hur det ska bli. Kunde inte, herr talman, till och med Agneta
              Lundberg nu när ni socialdemokrater börjar fundera på vad ni ska
              ändra er om till nästa gång, till nästa DN Debatt-artikel börja
              fundera på om det inte vore dags att en gång för alla markera
              att yrkesutbildning är viktig, att en modern yrkesutbildning behövs,
              en modern lärlingsutbildning behövs, uppgradera och uppvärdera
              den och se till att den får en vettig chans, i stället för de
              här halvmesyrerna, som andas ett förakt för vissa sorters kunskaper?
            </seg>
          </u>
          <note type="speaker" n="6edfa3b5">
            Anf. 174 AGNETA LUNDBERG (s) replik:
          </note>
          <u who="agneta_lundberg_99f9a7_w" xml:id="i-ae14069ac8be7f78-1" n="16c0a7a2" next="i-736f670e53aedd76-1">
            <seg n="858a3e85">
              Herr talman! Jag vill ytterligare understryka att jag tycker
              att yrkeskunskaperna och yrkesutbildningarna är viktiga.
            </seg>
            <seg n="9458afdd">
              Lärlingsutbildning tycker jag egentligen är en metod. Ni säger
              att den ska ha egen status. Men om jag som elev inte vill gå ett
              traditionellt yrkesinriktat program utan i stället vill välja
              vägen att gå via en lärlingsutbildning ska jag kunna göra det
              fordonsprogrammet eller industriprogrammet eller vad det är för
              någonting. Jag tror inte att alla kommuner kan erbjuda det, och
              jag tror att det är viktigt att markera det. Ska lärlingsutbildningen
              bli bra och ha kvalitet måste också kommunerna kunna garantera
              att de har en arbetsplats för eleven, med handledning, och att
              de kan ge den utbildning eleven behöver. Det kan inte vilken arbetsplats
              som helst.
            </seg>
            <seg n="40680c3d">
              Det är en kvalitetsaspekt som jag har, inte att jag är motståndare
              till lärlingsprogram, absolut inte.
            </seg>
          </u>
          <note n="2728a04e">
            Anf. 175 BIRGITTA SELLÉN (c) replik:
          </note>
          <u who="agneta_lundberg_99f9a7_w" xml:id="i-736f670e53aedd76-1" n="16c0a7a2" prev="i-ae14069ac8be7f78-1">
            <seg n="fdb6f2ee">
              Herr talman! Jag är besviken över att det inte har blivit någonting
              diskuterat runtomkring arbetslösheten. Där ser vi oerhört skrämmande
              siffror i dag, och det nämnde jag i mitt inledningsanförande.
              Vi har 78 % som inte har de jobb som de är utbildade till. 37
              % sade år 2000 att de anser att de har högre utbildning än vad
              jobbet kräver. Det är en fördubbling jämfört med 1974. Många blir
              dessutom i dag inte kallade till intervjuer på grund av att de
              är överkvalificerade.
            </seg>
            <seg n="8f9bf05d">
              Jag funderar på varför Socialdemokraterna så konsekvent hela
              tiden motarbetar och talar illa om de yrkesförberedande program
              som vi från borgerliga vill ha och bara säger att de ska utreda
              och utreda.
            </seg>
            <seg n="c222e26c">
              Det är bra att Agneta Lundberg säger sig vara positiv till lärlingsutbildningen
              och säger att det gäller att se över kvaliteten. Det ställer vi
              upp på till hundra procent. Jag skulle vilja veta om Agneta Lundberg
              också är intresserad av att det ska vara lärlingspeng för att
              även de mindre företagen ska ha möjlighet att ta emot lärlingar.
            </seg>
            <seg n="0fa2d796">
              Grundskolan har ansvar för att man når kunskapsmålen. 27 906,
              var fjärde elev, klarar inte kunskapsmålen. Därför behövs mer
              resurser till duktiga lärare, som vi ju faktiskt har runtom i
              landet.
            </seg>
            <seg n="d4ec8492">
              Den helomvändning som Agneta Lundberg pratar om att Centerpartiet
              har gjort handlar, som hon säger, om att sortera ut elever. Jag
              förstår inte det. Vi vill ge eleverna möjligheter, vi vill skapa
              möjligheter så att de kan välja vad de vill. Som jag sade i mitt
              anförande har vi oerhört många duktiga elever med väldigt goda
              betyg som väljer yrkesinriktat program därför att de är skoltrötta
              och tycker att de ändå vill göra någonting åt det.
            </seg>
            <seg n="d104b03e">
              Vad menar Agneta Lundberg med när hon säger att vi sorterar elever
              och att ni ska ge dem en bättre fil?
            </seg>
          </u>
          <note type="speaker" n="458841a1">
            Anf. 176 AGNETA LUNDBERG (s) replik:
          </note>
          <u who="agneta_lundberg_99f9a7_w" xml:id="i-ae14069ac8be7f78-2" n="16c0a7a2" next="i-736f670e53aedd76-2">
            <seg n="c89f9ebd">
              Herr talman! Birgitta Sellén svarar egentligen på frågan själv.
              Man förutsätter att de elever som väljer yrkesinriktad utbildning
              är skoltrötta och inte vet vad de vill. Så är det inte. Det är
              lika många bland de elever som väljer samhällsprogrammet som känner
              sig trötta, är vilsna och inte vet. Det är många gånger kanske
              därför de väljer samhällsprogrammet.
            </seg>
            <seg n="4aef7bb4">
              Jag tycker att det är en förskjutning åt att nedvärdera yrkesinriktade
              program.
            </seg>
          </u>
          <note n="9597a479">
            Anf. 177 BIRGITTA SELLÉN (c) replik:
          </note>
          <u who="agneta_lundberg_99f9a7_w" xml:id="i-736f670e53aedd76-2" n="16c0a7a2" prev="i-ae14069ac8be7f78-2">
            <seg n="6319f0d1">
              Herr talman! Det där förstod jag inte alls. Att de duktiga är
              skoltrötta så har jag inte uttryckt mig.
            </seg>
            <seg n="8c8e4f67">
              Det ställer jag inte upp på.
            </seg>
            <seg n="d04071a9">
              Vi i Centerpartiet inser vad som behöver ändras, medan Socialdemokraterna
              ser verkligheten men bara trampar på och hela tiden begär utredningar.
              I dag ser vi en tendens till en stark kunskapssegregering i skolan.
              Hur kan Socialdemokraterna tillåta det?
            </seg>
          </u>
          <note n="7d14b1ff">
            (AGNETA LUNDBERG (s): Elever på yrkesprogrammen, sade du.)
          </note>
          <note type="speaker" n="86b6c941">
            Anf. 178 AGNETA LUNDBERG (s) replik:
          </note>
          <u who="agneta_lundberg_99f9a7_w" xml:id="i-ae14069ac8be7f78-3" n="16c0a7a2" next="i-736f670e53aedd76-3">
            <seg n="eba9bd89">
              Herr talman! Det är det vi inte gör. Det är därför vi på olika
              sätt försöker stödja skolorna med resurser, med fortbildning och
              annat. Det är ett samspel mellan vad staten gör och vad kommunerna
              gör som gör att kvaliteten på skolan höjs.
            </seg>
          </u>
          <note n="98523b9f">
            Överläggningen var härmed avslutad.
          </note>
          <note n="6fdc3022">
            9 § Betyg
          </note>
          <note n="697a5676">
            Föredrogs
          </note>
          <note n="f2f8dcb8">
            Förste vice talmannen konstaterade att ingen talare var anmäld.
          </note>
          <note n="859f0b8c">
            Ajournering
          </note>
          <note n="63ee4746">
            Kammaren beslutade kl. 15.57 på förslag av förste vice talmannen
            att ajournera förhandlingarna till kl. 16.00 då votering skulle
            äga rum.
          </note>
          <u who="agneta_lundberg_99f9a7_w" xml:id="i-736f670e53aedd76-3" n="16c0a7a2" prev="i-ae14069ac8be7f78-3">
            <seg n="8296eb89">
              Återupptagna förhandlingar
            </seg>
          </u>
          <note n="5653dbb1">
            Förhandlingarna återupptogs kl. 16.00.
          </note>
          <note n="a3f60d85">
            10 § Beslut om ärenden som slutdebatterats vid dagens sammanträde
          </note>
          <note n="29d2a626">
            Punkt 5
          </note>
          <note n="8956b39d">
            Punkt 46
          </note>
          <note n="cff159da">
            Punkt 60
          </note>
          <note n="3c333166">
            Övriga punkter
          </note>
          <note n="53121f88">
            Punkt 1
          </note>
          <note n="29d2a626">
            Punkt 5
          </note>
          <note n="5377fb40">
            Punkt 9
          </note>
          <note n="3c333166">
            Övriga punkter
          </note>
          <note n="53121f88">
            Punkt 1
          </note>
          <note n="e226aa62">
            Punkt 4
          </note>
          <note n="019a7e96">
            Punkt 7
          </note>
          <note n="ca0a93f2">
            Punkt 8
          </note>
          <note n="af7884f5">
            Punkt 11
          </note>
          <note n="2c0323f8">
            Punkt 14
          </note>
          <note n="cb3f1b69">
            Punkt 21
          </note>
          <note n="78eb3495">
            Punkt 26
          </note>
          <note n="3c333166">
            Övriga punkter
          </note>
          <note n="d347bc7f">
            11 § Fristående skolor
          </note>
          <note n="697a5676">
            Föredrogs
          </note>
          <note type="speaker" n="f5cdbb74">
            Anf. 179 STEN TOLGFORS (m):
          </note>
          <u who="sten_tolgfors_a082a8_w" xml:id="i-19f4bd217cdf0d66-0" n="02ccba15">
            <seg n="eeac83e8">
              Herr talman! Syftet med moderat skolpolitik är att varje elev
              ska finnas i en skola där han eller hon kommer till sin rätt och
              kan nå skolans kunskapsmål. Det är skolans kvalitet som är det
              allt överskuggande intressanta. Vem som äger eller driver skolan
              är i sig inte den överordnade frågan.
            </seg>
            <seg n="af8841ad">
              Därför är det beklagligt att vi har en regering som ständigt
              försöker göra huvudmannaskapet till skolpolitikens huvudfråga.
              Det är det inte. Det är kunskap. Däremot är alternativ, mångfald
              och valfrihet förutsättningar för en skola med kvalitet för alla
              barn. Eftersom barn inte är enhetliga, vilket alla som känner
              fler än ett barn vet, kan inte heller skolutbudet vara enhetligt
              för att fungera väl.
            </seg>
            <seg n="9249a6c8">
              En skola med lika hög kvalitet för alla barn innebär att skolans
              former måste kunna se olika ut. Olika profiler och inriktningar,
              pedagogiker och driftsformer ska inte bara accepteras utan också
              varmt välkomnas. Att kunna välja skola uppskattas av 90 % av föräldrarna,
              enligt Skolverket. Med moderat politik får alla elever i landet
              fritt välja skola efter eget intresse och behov.
            </seg>
            <seg n="cc02ca95">
              Förutsättningarna både för landets kommunala skolor och friskolor
              måste stärkas, fast på olika sätt, för att kunskapsresultaten
              ska kunna höjas. Skolpolitiken ska vara neutral inför huvudmannaskap,
              men sätta kvaliteten i centrum. Kommunala skolor måste ges ökad
              frihet. Friskolorna måste ges bland annat ökad rättssäkerhet och
              bättre villkor vid etablering.
            </seg>
            <seg n="448eb4cd">
              Herr talman! Skolverkets hantering av friskolor måste förbättras.
              Det är inte acceptabelt att en statlig myndighet styr vilka skolor
              som ska finnas. Det är allvarligt att Skolverket har börjat godkänna
              fristående skolor men samtidigt underkänna rätten till bidrag.
              Det innebär att dörren stängs till nya friskolor även om de bedöms
              hålla en mycket hög kvalitet.
            </seg>
            <seg n="36b91daf">
              Goda skolor ska med moderat politik alltid ges möjlighet att
              verka. Skolverket ska därför inte heller bedöma vilka skolor som
              anses behövas i en kommun, vilket nu har börjat ske. Det ska elever
              och föräldrar själva göra genom sina fria val av skola. Det blir
              då en positiv konkurrens om elevernas och föräldrarnas förtroende.
              Skolverket ska inte ha till uppgift att hindra det och i praktiken
              stänga kommuner för etablering av nya skolor i ett statiskt resonemang
              om elevantalets utveckling. Skolverkets uppgift ska däremot vara
              att se till att skolor håller en tillräckligt hög kvalitet för
              att få starta, och sedan granska att kvaliteten också upprätthålls.
            </seg>
            <seg n="78e67bdd">
              Vi ser i dag, herr talman, en hårdnande attityd mot friskolor
              som bottnar i en vilja från regeringen att skylla ifrån sig skolpolitikens
              bristande resultat. Exemplen på detta är många. Regeringen pratar
              hellre huvudmannaskap än kunskapsresultat. Skolministern och integrationsministern
              har gett fullständigt motstridiga besked om regeringens inställning
              till konfessionella skolor. Den ena vill stoppa och förbjuda och
              den andra vill bevara.
            </seg>
            <seg n="2b06b078">
              Det signaleras om stopplagar och att de juridiska formerna för
              vem som ska få bedriva skola ska få begränsas. En stopplag vore
              fullkomligt förödande för skolutvecklingen i landet. Det enda
              syftet med en sådan kan vara att hindra friskolor från att vinna
              elever från kommunala skolor.
            </seg>
            <seg n="75ec14b6">
              Regeringen signalerar vinstförbud för friskolor. Man ägnar all
              kraft åt att försöka få människor att tro att detta icke-existerande
              problem kräver en lösning. Alla vet dock att friskolor inte kan
              ha löpande underskott som många kommunala skolor har, för då tvingas
              friskolan att stänga.
            </seg>
            <seg n="a8437c01">
              Statsministern försökte i TT i december till och med antyda att
              friskolor skulle ligga bakom de bristande kunskapsresultaten i
              skolan. Han sade: Jag vet inte om friskolorna bidrar till de försämrade
              prestationerna. Statsministern försökte alltså styra blickarna
              åt det hållet. Men det är ju precis tvärtom! Friskolor höjer kvaliteten
              i det totala skolsystemet men också i andra skolor.
            </seg>
            <seg n="80a4778a">
              Regeringen har beordrat fram starkt politiserade granskningar
              av hela grupper med friskolor. När de granskningarna inte har
              kunnat påvisa de problem som regeringen tyckte sig se har regeringen
              tagit sig för att överpröva resultaten och velat stänga hela grupper
              av friskolor i alla fall.
            </seg>
            <seg n="abfacb29">
              Skolverket vill få möjlighet att stänga friskolor utan fastslagen
              anledning och lagakraftvunna beslut när man finner lämpligt. Det
              är häpnadsväckande.
            </seg>
            <seg n="fa2010d9">
              Skolverket signalerar också att den som driver flera skolor i
              koncernform ska särbehandlas och tvingas betala avgifter vid ansökningar
              om godkännande. Denna motsträvighet och misstänksamhet mot alternativ
              från regeringens sida resulterar i att friskolor hindras från
              att starta och växa. Det gäller inte bara även om de är efterfrågade
              av elever och föräldrar utan till och med särskilt om de är efterfrågade
              av elever och föräldrar. Det är då de ses som hot.
            </seg>
            <seg n="ec1438e2">
              Många skolor får besked av kommunerna om eleversättningens storlek
              först efter det att terminen har börjat, vilket skapar total osäkerhet
              om ekonomin. Väntetiden för godkännande från Skolverket kan vara
              lång. Många kommuner motarbetar och försöker stoppa etablering
              av friskolor i sina yttranden till Skolverket inför behandling
              av ansökan. Sedan ska samma kommun på ett trovärdigt sätt beräkna
              rätt eleversättning för den skola som man just har försökt stoppa.
              Det säger sig självt att det är ett icke-fungerande system.
            </seg>
            <seg n="338c7696">
              Det förekommer också att friskolor hindras genom det kommunala
              planarbete som kommunerna laborerar med eller att man begränsar
              tillgången till skollokaler. Plötsligt fanns där ingenting att
              hyra därför att kommunerna äger lokalerna!
            </seg>
            <seg n="e3946271">
              Det finns inte tydliga regler för hur ersättningen till friskolor
              ska beräknas, vilket ger en betydande rättsosäkerhet. Enligt riksdagen
              ska en elev ha samma stöd från samhället för sin skolgång oavsett
              om han eller hon går i en kommunal eller en fristående skola.
              Men beräkningsgrunderna för bidragen är ofta oklara. I praktiken
              är det inte sällan frågan om en ren förhandling, vilket regeringen
              utan trovärdighet förnekar. Det finns ett alldeles för stort utrymme
              för kommunerna att själva tolka och avgöra hur stor ersättningen
              ska bli.
            </seg>
            <seg n="443a5651">
              Dessutom måste många friskolor förhandla med ett mycket stort
              antal kommuner samtidigt och få olika ersättning från olika kommuner.
              Reglerna måste förtydligas och ersättningen också kunna prövas
              i domstol. Det krävs en riksnorm eller riksprislista för ökad
              rättssäkerhet.
            </seg>
            <seg n="46fd6074">
              Vi vill också markera, herr talman, att tillsynen av friskolor
              fortsättningsvis ska klaras av av Skolverket och inte av konkurrenten
              kommunen. Varje skola, oavsett i vilken form den bedrivs, bör
              granskas med samma ögon. Friskolor ska inte särbehandlas, vare
              sig negativt eller positivt. Resultaten av kvalitetsgranskningen
              ska offentliggöras så att barn och föräldrar ska känna sig trygga
              i sitt val av skola.
            </seg>
            <seg n="b605c4ab">
              Ett särskilt problem är att möjligheten för kommunen att göra
              skolpliktsavdrag öppnar för felaktiga ersättningar. Det baseras
              ofta på en fiktiv kostnad, och hundratals miljoner kronor dras
              omotiverat bort från friskolorna i syfte att hindra alternativ.
              Skolpliktsavdraget motiveras med att kommunen sägs ha en kostnad
              för ansvaret för att alla barn ska få skolgång. Därför måste platser
              hållas tomma och kommunen ha beredskap att omedelbart överta hundratals
              elever om ortens friskolor fallerar. Men den kostnaden finns ju
              bara om ett stort antal skolplatser hålls öppna just av detta
              skäl, och inte av andra skäl. Om det är av andra skäl så finns
              inte kostnaden, som om en kommunal skola av rena kvalitetsskäl
              väljs bort till förmån för en friskola. Vilken kommun håller medvetet
              tomma platser i egna skolor för att det finns friskoleelever?
              Jag tror knappast att det förekommer.
            </seg>
            <seg n="5c61d8e0">
              I stället handlar det om att man låter friskolor få betala för
              kommunens centrala administration förutom för sin egen. I vissa
              kommuner, herr talman, anses det rimligt att det kostar 10 % av
              vad det kostar att undervisa en elev att inte undervisa samma
              elev. Det är naturligtvis fullkomligt orimligt.
            </seg>
            <seg n="81926156">
              Friskolor måste alltid anpassa sig till variationer i elevantal
              och leva med att deras kvalitet är det som de konkurrerar med
              om ett större elevantal. Att elever kommer och går under ett år
              är någonting naturligt, som skolan måste kunna hantera. Regeringen
              har försökt lagfästa skolpliktsavdrag, men riksdagen har avvisat
              det. Trots det förekommer det att kommuner försöker kringgå riksdagens
              uppfattning.
            </seg>
            <seg n="1a0cec32">
              Vi menar att friskoleavdraget bör förbjudas. Riksdagen bör också
              lägga fast tydliga riktlinjer och regler för hur ersättningen
              till friskolor ska beräknas. Den offentliga finansieringen av
              skolan ska följa eleven efter eget val av skola.
            </seg>
          </u>
          <note n="dbbdc446">
            Med detta, herr talman, vill jag yrka bifall till reservationerna
            1 och 11 i detta betänkande.
          </note>
          <note type="speaker" n="4c1c621e">
            Anf. 180 ANA MARIA NARTI (fp):
          </note>
          <note n="7533798e">
            Herr talman! Jag ska också yrka bifall till reservationerna 1
            och 11.
          </note>
          <u who="ana_maria_narti_43d7b2_w" xml:id="i-340b9df82d957e32-0" n="81999894">
            <seg n="8159351d">
              Vi tycker att det är mycket viktiga reservationer. De kan hjälpa
              oss att bli av med misstänksamheten mot friskolor. Det är dags
              att avliva denna misstänksamhet. Om reservationerna, som talar
              om lika villkor för alla skolor och om en förnuftig tidsram för
              förberedelse av etablering av nya skolor, går igenom så har vi
              plockat bort två hinder. Det är två svårigheter som står i vägen
              för utveckling av fria skolor.
            </seg>
            <seg n="6801b8d8">
              Vi får också hoppas att voteringsknapparna fungerar då så att
              vi inte får den otrevliga överraskning som vi har fått några gånger
              när fem partier har beslutat att stödja vissa ställningstaganden
              och voteringen trots det har visat en helt annan situation. Jag
              är nästan glad för att vi inte voterar om dessa två reservationer
              i dag.
            </seg>
            <seg n="5f2a5f2c">
              Egentligen är det mycket små steg framåt som vi talar om. Och
              egentligen är det absolut obegripligt att misstänksamheten mot
              de så kallade friskolorna finns kvar. Vi har nu år av goda erfarenheter
              bakom oss. Vi vet att jämförelser mellan fristående skolor och
              kommunala skolor har varit till fördel för bägge sidor i den ständigt
              pågående fredliga och inspirerande tävlingen. Det finns sådana
              tävlingar också. Alla tävlingar är inte av ondo, och det vet vi
              som tycker om idrott. Det är samma sak med kunskap. Det kan vara
              lika spännande att upptäcka nya sätt att arbeta med kunskap som
              att upptäcka nya träningsmetoder för våra idrottare. Sedan blir
              vi mycket glada när vi ser att de hoppar så högt.
            </seg>
            <seg n="faf3e0c7">
              Den här misstänksamheten har yttrat sig på olika sätt under åren
              som gått, och den ligger hela tiden bakom vissa ställningstaganden
              som för vissa partier fortfarande verkar helt acceptabla. Ett
              sådant exempel hade vi när Skolverket drog tillbaka tillståndet
              för Vittra skola på Södermalm. Lika snabbt kom tillståndet tillbaka.
              Men de flesta sådana fall förekommer i kommunerna. Behandlingen
              av fria skolor är mycket varierande från kommun till kommun. Det
              visar att det är stora svagheter när det gäller rättssäkerheten
              för de fria skolorna.
            </seg>
            <seg n="b4c62695">
              Samma misstänksamhet kommer till uttryck i ordet enskild, som
              plötsligt har poppat upp i beskrivningen av de fri skolorna. Varför
              ska vi byta namn på dem? Enskild betyder isolerad, inriktad mot
              sig själv. Dessutom är de finansierade med enskilda medel. Ordet
              är inte ens korrekt. Ändå finns det kvar i officiella dokument.
              Friskolor eller fria skolor är den riktiga benämningen av den
              här sortens skolor. Det är den benämningen som talar om att denna
              skola bygger på människornas initiativ, att den bygger på lust
              som kommer nedifrån, från lärare, från föräldrar, från elever.
              Den bygger på passion för pedagogik och för förnyelse. Vad är
              det för fel på det namnet?
            </seg>
            <seg n="8d0ce73b">
              Jag tycker att vi ska gå vidare i den mycket envisa ansträngningen
              att plocka bort misstänksamheten mot de fria skolorna. Kom ihåg
              en sak: Ingen av dessa skolor som vi nu har diskuterat i ganska
              många år har visat sig vara ett hot mot skolsystemet. Man har
              försökt att bevisa det när det gäller konfessionella skolor. Man
              har till och med försökt skapa mycket starka rörelser mot dessa
              skolor. Men detta har inte lett någonvart. Föräldrarna vill inte
              låta sig dras in i de här kampanjerna, och eleverna är nöjda och
              når bra resultat.
            </seg>
            <seg n="1c4f24f7">
              Dessutom finns det andra vinster. Minoriteterna i Sverige, som
              har gråtit över avsaknaden av egna skolor under decennier, fick
              äntligen sin normala, naturliga rättighet tillfredsställd när
              de fria skolorna kom. Framför allt är finländarna mycket glada
              över detta. Vi som har väldigt mycket att lära av finländarna,
              både i Finland och i Sverige, borde titta lite närmare på de finländska
              fria skolorna. Där finns en stark och mycket begåvad pedagogik.
            </seg>
            <seg n="a9e80a4d">
              Mycket kort om de konfessionella skolorna ett ämne som ofta återkommer.
              Det är mycket enkelt att upprepa de ställningstaganden som visar
              varför vi har konfessionella skolor i dag och varför vi vill ha
              en mycket stark kontroll över dessa skolor. Ingen konfessionell
              skola ska kunna bedriva religiös indoktrinering. Det skulle vara
              farligt och odemokratiskt. Men ateistiska grupper ska inte heller
              få använda konventionella skolor för hatpropaganda mot religionen.
              Hatpropaganda mot religionen skapar som vanligt när extremerna
              kommer i dialog med varandra utrymme för fundamentalister. Det
              är när de kan visa att de är förtryckta och förföljda som de får
              anhängare.
            </seg>
            <seg n="64871b29">
              Med dessa ord tackar jag för den här gången.
            </seg>
          </u>
          <note type="speaker" n="7b45f36e">
            Anf. 181 INGER DAVIDSON (kd):
          </note>
          <u who="inger_davidson_bee704_w" xml:id="i-162ca638c7bdfcb0-7" n="d2e7d8c2">
            <seg n="69fe85fd">
              Herr talman! Dagens Nyheter presenterade häromdagen en genomgång
              av de senaste årens ansökningar till Skolverket om att få starta
              en fristående skola. Enligt tidningen är trenden tydlig; intresset
              för att starta fristående skolor har svalnat. Det borde väl få
              vara förvånade över.
            </seg>
            <seg n="e09c01dd">
              De senaste åren har det närmast förts något slags kampanj mot
              fristående skolor i allmänhet och mot konfessionella skolor i
              synnerhet. I medierna har fristående skolor framställts som segregationsskapande,
              trots att flera undersökningar visar motsatsen.
            </seg>
            <seg n="f45aa36a">
              Skolverket, som redan tidigare hade ägnat den största delen av
              sin tillsynsverksamhet åt de fristående skolorna, har ändå fått
              i uppdrag av regeringen att göra en särskild granskning av de
              konfessionella skolorna. I resultatet av granskningen konstaterades
              att skolornas verksamhet inte strider mot de allmänna mål och
              den värdegrund som gäller för all utbildning inom det offentliga
              skolväsendet. Men det räcker inte. Den nye skolministern Ibrahim
              Baylan började sin bana med att deklarera att han inte är för
              konfessionella friskolor, men att det inte går att stoppa dem
              eftersom Sverige skrivit under internationella konventioner som
              säger att föräldrarna har rätt att välja skola för sina barn.
              Och det sades med en suck.
            </seg>
            <seg n="77ba204c">
              LEstradska gymnasiet här i Helsingfors, som också Ana Maria Narti
              nämnde, fick sitt tillstånd indraget av Skolverket ett oerhört
              långtgående ingrepp som kränkte både lärare och elever vid skolan.
              Men det hade gjorts på så löslig grund att det sedan fick lämnas
              tillbaka. Tala om rättsosäkerhet!
            </seg>
            <seg n="cba3d55b">
              Många kommuner ger dessutom de fristående skolorna sämre resurser,
              och de ekonomiska förhandlingarna mellan kommunerna och friskolorna
              tenderar att dra ut så långt på tiden att all långsiktig planering
              blir omöjlig. Så här skulle jag kunna fortsätta.
            </seg>
            <seg n="274d4f33">
              Det är klart att allt det här påverkar lusten att lägga ned den
              tid, den kraft och det engagemang som krävs för att dra i gång
              ett så stort projekt som det innebär att starta och driva en skola.
            </seg>
            <seg n="eb57b854">
              Jag antar att regeringspartierna ser positivt på den vikande
              friskoletrenden. Kristdemokraterna gör det inte. Kommunala och
              fristående skolor är båda viktiga delar av skolväsendet. De kompletterar
              och befruktar varandra på ett positivt sätt. Och självklart ska
              de därför behandlas likvärdigt av staten, av kommunerna och av
              Skolverket.
            </seg>
            <seg n="f3210b97">
              Alla skolor behöver granskas och utvärderas för att föräldrar
              och elever ska kunna känna sig trygga med att undervisning och
              verksamhet i övrigt bedrivs enligt de lagar och regler som lagts
              fast. Och avvikelser ska beivras och rättas till om skolan ska
              få fortsätta sin verksamhet. Jag tror inte att någon är emot det.
              Det vi kristdemokrater och många med oss reagerar mot är den negativa
              särbehandling som de fristående skolorna är föremål för. Det är
              det som det måste bli ett slut på.
            </seg>
            <seg n="9fa5a4ab">
              Utvärderingar och undersökningar visar samstämmigt att eleverna
              generellt sett trivs bra i fristående skolor och får bra resultat
              och att en mycket stor majoritet av föräldrarna gillar idén med
              friskolor, oavsett om de själva har valt en sådan för sina barn
              eller inte. Det, om inte annat, borde avskräcka regeringen från
              att komma med ytterligare inskränkningar för friskolorna, något
              som jag starkt misstänker är på gång i den revidering av skollagen
              som dragit ut så på tiden.
            </seg>
            <seg n="70687a82">
              Men självklart krävs det inte bara lust och vilja att starta
              en fristående skola utan också kunskap om vad det innebär. Därför
              är själva ansökningsförfarandet en viktig del i processen. Där
              har Skolverket nyligen skärpt kraven för den som ska starta en
              friskola, och delar av den skärpningen tycker jag är befogade.
              Det handlar om att man ska kunna visa att man har kunnat göra
              relevanta beräkningar av kostnaderna och visa upp budgetförslag
              och ett trovärdigt koncept när det gäller möjligheten att få elever
              till skolan. Det är ju vad man bör kunna kräva. Och detta ska
              göras på speciella ansökningshandlingar och så vidare.
            </seg>
            <seg n="f212b318">
              Däremot anser jag att möjligheten att få dispens från kravet
              på minst 20 elever för att få starta en skola borde öka. Det kravet
              omöjliggör för många föräldrar i glesbygd att ta över och driva
              en skola som hotas av nedläggning. Om det finns finansieringslösningar
              som är godtagbara ska inte en mindre avvikelse från det exakta
              elevantalet vara skäl nog för avslag.
            </seg>
            <seg n="10d572dc">
              Jag ska också ta upp några andra områden där vi kristdemokrater
              kräver en ändring och därför har reserverat oss i det här betänkandet.
            </seg>
            <seg n="6d89447d">
              Fristående skolor får inte starta individuella program i gymnasiet.
              Det är fullständigt feltänkt, eftersom det inom just de programmen
              krävs ett stort mått av den sortens pedagogiska nytänkande som
              finns i många fristående skolor. Inte heller vuxenutbildning får
              i dag bedrivas i fristående regi. Att vuxna människor inte är
              betrodda att kunna välja utbildningsanordnare övergår min fattningsförmåga.
            </seg>
            <seg n="87c8b727">
              En ytterligare insnävning i de fristående skolornas möjlighet
              att verka är att kommunen inte är skyldig att betala skolskjuts
              för elever som väljer en annan skola än den kommunen anvisat.
              Vi anser att kommunen borde vara skyldig att betala skolskjuts
              även till en fristående skola, om det inte innebär en merkostnad
              i förhållande till kostnaden för skolskjuts till den kommunala
              skolan. Det är väl ett ganska hemult krav, kan man tycka. I glesbygd
              kan den här begränsningen vara avgörande för om en elev kan välja
              skola eller inte, och det är ett ganska effektivt sätt att stoppa
              det fria valet.
            </seg>
            <seg n="f3eadb43">
              Sammanfattningsvis vill jag säga till regeringen och stödpartierna:
              Låt den positiva utveckling som det innebär att vi nu har både
              kommunala och fristående skolor att välja mellan få fortsätta!
              Satsa på att utveckla alla skolor, oavsett huvudman, inom de områden
              där det finns brister i stället för att ägna en stor del av energin
              till att försöka svälta ut eller stoppa några av dem utan sakliga
              skäl!
            </seg>
            <seg n="084f8914">
              Jag yrkar bifall till reservationerna 1 och 11, som andra tidigare
              har gjort, men jag vill också lägga till reservation 18.
            </seg>
          </u>
          <note type="speaker" n="eca6963c">
            Anf. 182 LENNART GUSTAVSSON (v):
          </note>
          <u who="lennart_gustavsson_b9aa2d_w" xml:id="i-ee37d792a61043a3-0" n="79581918">
            <seg n="35e00525">
              Herr talman! Jag ska försöka ta min utgångspunkt i mitt anförande
              i den enda reservation som Vänsterpartiet har i det här betänkandet.
              Den utgår från vår bedömning att det saknas en fullständig analys
              av de samhälleliga konsekvenser som det rådande regelverket för
              fristående skolor har och har haft.
            </seg>
            <seg n="1180d761">
              Vi menar att det finns behov av att göra en utredning av det
              här som inte bara identifierar problem utan också lämnar förslag
              på lösningar. Det gäller till exempel kommunernas ekonomi och
              möjligheten att planera verksamheten, inte bara inom skolans område,
              utan det handlar även om vad det har för effekter på annan verksamhet.
              Även effekterna på statens ekonomi och verksamheter bör tas upp.
              Andra frågor som behöver belysas är de fristående skolornas inverkan
              på jämställdhet och segregation samt skoldemokrati och inflytande.
              I det här sammanhanget vill jag yrka bifall till reservation nr
              4 jag hoppas att jag gör rätt nu i detta betänkande.
            </seg>
            <seg n="4ac09f42">
              Jag ska ge några beskrivningar av konsekvenser som jag menar
              har uppstått på grund av det gällande regelverket för fristående
              skolor och hur de här reglerna har tillämpats. Det finns fler
              frågor som kan diskuteras, men jag ska ta upp några frågor.
            </seg>
            <seg n="2394cb8c">
              Jag menar att det övergripande kommunala ansvaret för att vid
              varje tillfälle erbjuda alla barn och ungdomar en god utbildning
              måste tydliggöras. En kommun ska i alla lägen kunna erbjuda elever
              plats i sina skolor, till skillnad från en fristående skola som
              kan optimera sin skolorganisation.
            </seg>
            <seg n="27dc26c6">
              Inflyttningar, elevökningar, fristående skolor som inte startar
              sin verksamhet eller fristående skolor som upphör medför att kommunen
              ska ha en beredskap och en överkapacitet som troligen medför högre
              kostnader per elev. Det är kanske en sak man ska titta på.
            </seg>
            <seg n="0890fcf3">
              För mig är det självklart att kommunen borde ha möjlighet att
              fatta det avgörande beslutet vid godkännande av en ny fristående
              skola. Det skulle alltså innebära att för att Skolverket ska kunna
              godkänna en fristående skola som bidragsberättigad ska kommunen
              i fråga ha tillstyrkt ett sådant beslut.
            </seg>
            <seg n="66e74718">
              Jag tror också att det är viktigt att kommunen ska ha möjlighet
              att bedöma kvalitet i all skolverksamhet som erbjuds barn och
              ungdomar i kommunen och som finansieras med offentliga medel.
              Jag menar att den kommunala uppföljningen och utvärderingen av
              fristående skolor borde stärkas. En kommun skulle vara skyldig
              att inkludera fristående skolor i den uppföljning och utvärdering
              som kommunen gör av sina egna skolor. Det skulle innebära att
              kommunen måste ha insyn i verksamheten hos en fristående skola
              som får offentligt bidrag. Det skulle också innebära att den fristående
              skolan skulle vara skyldig att delta i kommunens uppföljning och
              utvärdering.
            </seg>
            <seg n="20dcb929">
              Jag vill bara säga att jag använder fristående skolor som begrepp
              till dess vi eventuellt har ändrat till något annat.
            </seg>
            <seg n="2c22cd75">
              En annan sak som Ana Maria Narti tog upp var den intressanta
              diskussion som vi har haft många gånger. I läroplanerna, både
              för det obligatoriska skolväsendet och för gymnasieskolan, anges
              att undervisningen i skolan ska vara icke-konfessionell. Och att
              undervisningen inte ska ta ställning för en viss trosuppfattning
              utan i stället uppmuntra till eget kritiskt sökande efter kunskap
              och ge stöd i skapandet av en egen världsbild är grundläggande
              i en demokrati. Jag tror att vi allihop ställer upp på det.
            </seg>
            <seg n="bfa050ea">
              Jag har fortfarande svårt att hantera den här frågan när vi säger
              att vi ska ha en icke-konfessionell undervisning och samtidigt
              ska lämna offentliga medel till fristående skolor som drivs på
              konfessionell grund. Men jag tycker att det vore intressant att
              titta djupare på det här, hur det förhåller sig.
            </seg>
            <seg n="88688fa6">
              Sedan ska jag avslutningsvis, herr talman, säga att idén om en
              demokratisk skola som mötesplats för elever med olika social och
              kulturell bakgrund är en hörnsten i Vänsterpartiets politik. Vi
              vill därför utveckla och förbättra den kommunala skolan. Av den
              anledningen har vi också varit kritiska vi har ofta varit ganska
              ensamma i kritiken till den expansion av de fristående skolor
              som har skett. Vi har i en rad motioner föreslagit förändrade
              regler som, utifrån vårt perspektiv, har syftat till att skapa
              mer rättvisa villkor mellan kommunala och fristående skolor.
            </seg>
            <seg n="e5c425fa">
              Vad vi har lyft fram i den reservation vi har är alltså vår bedömning
              att det behövs en ganska bred översyn av samhälleliga konsekvenser
              på det här området. Det är därför jag har yrkat bifall till den.
            </seg>
          </u>
          <note type="speaker" n="85f7186f">
            Anf. 183 ANA MARIA NARTI (fp) replik:
          </note>
          <u who="ana_maria_narti_43d7b2_w" xml:id="i-fd399c340636680a-0" n="81999894">
            <seg n="8dbaba95">
              Herr talman! Jag ska försöka förklara för min kamrat, Lennart
              Gustavsson, hur det kan gå till när man är verksam i en konfessionell
              skola samtidigt som man uppmuntrar kritiskt tänkande och demokratiska
              grundläggande attityder. Det är precis samma sak som att befinna
              sig i skolan som lärare och vara medlem i Vänsterpartiet eller
              Folkpartiet.
            </seg>
            <seg n="6f8ed295">
              Att jag är medlem i Folkpartiet betyder inte alls att jag använder
              min undervisningstimme till att värva medlemmar till mitt parti.
              Jag berättar för eleverna och diskuterar med eleverna om olika
              partier och om min politiska tro, men jag använder mig inte av
              den fördel jag har som lärare för att förstärka min organisation.
            </seg>
            <seg n="3bcfedbf">
              Precis på samma sätt kan en troende människa i en konfessionell
              skola berätta om att han eller hon är katolik, men han respekterar
              protestantismen och kan beskriva islam och livsuppfattningar som
              grundar sig på ateistiska bilder av livet. Det är helt möjligt.
              Det viktigaste är att det är nödvändigt. Vi som lärare får inte
              gömma oss bakom en falsk mask av objektivitet. Vi har våra övertygelser.
              Vi har våra trosuppfattningar, eller vi är ateister. Det ska vi
              bekänna inför barnen. Att ljuga för barnen, att låtsas att man
              är ett slags docka utan tro är direkt destruktivt.
            </seg>
          </u>
          <note type="speaker" n="006c9e7a">
            Anf. 184 LENNART GUSTAVSSON (v) replik:
          </note>
          <u who="lennart_gustavsson_b9aa2d_w" xml:id="i-ee37d792a61043a3-1" n="79581918">
            <seg n="8a42100f">
              Herr talman! Jag är helt överens med mycket av det som Ana Maria
              Narti säger. Det är det sista; man ska inte ljuga eller förställa
              sig inför barn. Det är bland det sämsta man kan göra. Det vet
              jag mycket väl efter en lång yrkeserfarenhet. Jag har aldrig heller
              skämts för att presentera vad jag tycker i en mängd olika saker.
              Jag tror att det är viktigt att man som lärare vågar göra det
              i sin profession.
            </seg>
            <seg n="61700467">
              Det jag försökte problematisera var egentligen någonting helt
              annat. Jag menar att vi kanske borde titta djupare på det. Jag
              försöker anlägga en ganska ödmjuk inställning i den här debatten
              för att föra den framåt. Jag är ibland lite trött på att vi står
              och slänger de stenhårda argumenten i huvudet på varandra.
            </seg>
            <seg n="3154aee4">
              Jag tror att vi alla är överens om att undervisningen i skolan
              ska vara icke-konfessionell. Jag tycker att det är lite grann
              det jag pratar om. Det är en grundbult i den svenska skolan. Samtidigt
              säger vi, ibland med hänvisning till en del internationella överenskommelser,
              att vi ska uppmuntra fristående skolor som drivs på konfessionell
              grund och också ge offentliga medel till dem.
            </seg>
            <seg n="072f613b">
              Jag har svårt att få det att gå ihop. Jag har en konkret fråga.
              Delar Ana Maria Narti uppfattningen att en grundläggande punkt
              i det svenska obligatoriska skolväsendet är att undervisningen
              i skolan ska vara icke-konfessionell?
            </seg>
          </u>
          <note type="speaker" n="c7433b32">
            Anf. 185 ANA MARIA NARTI (fp) replik:
          </note>
          <u who="ana_maria_narti_43d7b2_w" xml:id="i-fd399c340636680a-1" n="81999894">
            <seg n="7e1fc063">
              Herr talman! Om jag säger som jag redan har gjort under mitt
              anförande, att skolorna oavsett om de är konfessionella eller
              inte absolut inte får bedriva religiös indoktrinering säger jag
              precis vad du säger med andra ord. Men att erkänna att man tror
              på någonting och beskriver den trosuppfattningen är en helt annan
              sak.
            </seg>
            <seg n="e87e86c9">
              Jag vill också påminna Lennart Gustavsson om påvens begravning.
              Man kan säkert kritisera den döde påven för väldigt mycket, men
              man kan absolut inte förneka att hans gärning har varit mycket
              viktig för demokratiseringen av det kommunistiska Östeuropa. När
              man ser vilken kärlek väldigt många människor och unga människor
              bär på till den här gamle mannen är det lite svårt att helt säga
              ifrån. Det kanske finns något mycket värdefullt i dessa människors
              upplevelser. Vad är det som ger den utomstående, den som inte
              delar denna kärlek, den som inte delar denna entusiasm, rätt att
              se ned på detta hav av kärlek?
            </seg>
          </u>
          <note type="speaker" n="d8f3c7a0">
            Anf. 186 LENNART GUSTAVSSON (v) replik:
          </note>
          <u who="lennart_gustavsson_b9aa2d_w" xml:id="i-ee37d792a61043a3-2" n="79581918">
            <seg n="5f629e0f">
              Herr talman! Jag ska inte kommentera påvens begravning. Däremot
              vet vi att han är död.
            </seg>
            <seg n="d6e5ab5c">
              Jag konstaterar att Ana Maria Narti säger att icke-konfessionell
              undervisning är okej. Jag tycker att man i skolan ska kunna presentera
              olika trosuppfattningar utifrån sina grundläggande värderingar
              och sin syn och utifrån den professionalitet man äger som lärare
              kunna föra dialogen utan att för den skull direkt påverka eleverna
              till att bli folkpartister, vänsterpartister eller muslimer eller
              något annat. Det tror jag att man klarar av inom professionen.
              Men jag har svårt att greppa vad det är som hindrar att man kan
              göra det inom den existerande icke-konfessionella skolan. Det
              måste ju finnas en anledning att man väljer att skapa en skola
              med en konfessionell grund. Det måste finnas en anledning till
              det. Det är det jag skulle vilja att man fick titta lite mer och
              lite djupare på.
            </seg>
          </u>
          <note type="speaker" n="d626127e">
            Anf. 187 INGER DAVIDSON (kd) replik:
          </note>
          <u who="inger_davidson_bee704_w" xml:id="i-162ca638c7bdfcb0-8" n="d2e7d8c2">
            <seg n="d3a658bc">
              Herr talman! Jag ska först säga att det var reservation 19 som
              jag ville yrka bifall till. Jag råkade säga fel, och det behöver
              komma in i protokollet att det var den det handlade om.
            </seg>
            <seg n="5fbebcd2">
              Värdeneutralitet finns inte, Lennart Gustavsson. Det kan vi tala
              om hur mycket vi vill, men varje person har en uttalad åskådning,
              en livsåskådning, antingen den har en religiös bakgrund eller
              inte. Ibland talar vi om den dolda läroplanen i den vanliga skolan.
              Ibland, vill jag säga, är den inte särskilt dold. Jag minns hur
              mina lärarkompisar på 70-talet gick med stora Mao-märken och var
              väldigt uttalade med sin kommunistiska inriktning. Det var i den
              vanliga skolan. Så att tala om att det finns någonting som är
              värdeneutralt kan vi glömma.
            </seg>
            <seg n="30d7ff5c">
              Frågan är vad Lennart Gustavsson är så rädd för. Och vad vill
              han ska göras mer? Jag skulle förstå det här om det var en nyhet,
              att vi inte hade haft några sådana här skolor förut, men nu har
              vi haft dem i en massa år, och en massa saker har gjorts, som
              jag talade om i min inledning. Till och med har Skolverket fått
              ett särskilt uppdrag, trots att de har granskat och granskat och
              ägnat nästan hundra procent av sin granskningsverksamhet åt just
              de här skolorna, varit där dagar, veckor i ända, pratat med elever,
              pratat med lärare och deras slutsats är att skolornas verksamhet
              inte strider mot de allmänna mål och den värdegrund som gäller
              för all utbildning inom det offentliga skolväsendet. Vad behövs
              mer?
            </seg>
          </u>
          <note type="speaker" n="15e4db19">
            Anf. 188 LENNART GUSTAVSSON (v) replik:
          </note>
          <u who="lennart_gustavsson_b9aa2d_w" xml:id="i-ee37d792a61043a3-3" n="79581918">
            <seg n="4375d685">
              Herr talman! Nej, värdeneutralitet finns inte. Jag tror att det
              samtal som jag och Ana Maria Narti hade här också tyder på det.
              Naturligtvis har man utifrån sina erfarenheter och sina övertygelser
              värderingar i olika frågor. Jag försöker att tydliggöra att utifrån
              den professionalism jag eller du har som lärare kan vi ge eleverna
              en möjlighet att fatta beslut. Sedan har vi de grundläggande värderingar
              som vi har pratat om utifrån värdegrund och sådant som vi har
              diskuterat många gånger.
            </seg>
            <seg n="049156f1">
              Jag tror inte att Skolverket använder nära nog hundra procent
              av sina resurser för att granska de fristående skolor som drivs
              på konfessionell grund. Jag kan ställa en fråga för att jag ska
              förstå det hela lite bättre. Vad är anledningen till att man vill
              starta en fristående skola på konfessionell grund för att sedan
              bedriva en undervisning som ska vara icke-konfessionell?
            </seg>
          </u>
          <note type="speaker" n="d9b14e81">
            Anf. 189 INGER DAVIDSON (kd) replik:
          </note>
          <u who="inger_davidson_bee704_w" xml:id="i-162ca638c7bdfcb0-9" n="d2e7d8c2">
            <seg n="b8460590">
              Herr talman! Det är uppenbart så att Skolverket har ägnat alla
              sina resurser tidigare åt just de konfessionella skolorna fristående
              över huvud taget men mest de konfessionella. Man kan gå tillbaka
              och titta i deras verksamhetsplaner. Då ser man det. Nu har de
              fått nya uppdrag av regeringen. Äntligen ska alla skolor granskas,
              och det ska göras under en sexårsperiod. Det är ett väldigt bra
              beslut, tycker jag.
            </seg>
            <seg n="aae727c4">
              Jag undrar hur många konfessionella skolor som Lennart Gustavsson
              har besökt. Har du besökt någon konfessionell skola? Då tror jag
              att den här rädslan skulle försvinna lite grann. Det är inte så
              att det står en massa predikanter i de här klassrummen och försöker
              missionera och pådyvla eleverna en viss trosuppfattning. Men man
              har sin bakgrund. Man vill betona, till exempel att man tar sin
              etiska utgångspunkt i kristendomen, i judendomen eller i islam
              i vissa förekommande fall. Det har man rätt att göra enligt svensk
              skollag. Det är inte så att alla lärare i en arabisk skola är
              muslimer till exempel eller i en kristen skola tillhör någon frikyrkorörelse
              eller något sådant.
            </seg>
            <seg n="6270c939">
              Det finns alldeles vanliga människor som fungerar som lärare
              i de här skolorna. Det är framför allt inte bara föräldrar som
              tillhör samma trosriktning som väljer de här skolorna. Det är
              ett väldigt brett spektrum. Man gör det av olika anledningar.
              Man kanske tycker att det är en lugnare miljö. Det kanske är en
              tryggare miljö eller man kanske tycker att det är bra att man
              ägnar sig lite mer åt värdegrundsfrågor i de skolorna.
            </seg>
            <seg n="96566a59">
              Besök dem! Jag vill uppmuntra till det.
            </seg>
          </u>
          <note type="speaker" n="1e37213a">
            Anf. 190 LENNART GUSTAVSSON (v) replik:
          </note>
          <u who="lennart_gustavsson_b9aa2d_w" xml:id="i-ee37d792a61043a3-4" n="79581918">
            <seg n="2f83bf43">
              Herr talman! Ja, jag har besökt ett antal fristående skolor som
              drivs på konfessionell grund. Jag har diskuterat med dem ungefär
              på det sätt som vi diskuterar här och nu.
            </seg>
            <seg n="f4d8b1b0">
              När det gäller frågan om att alla skolor ska granskas kan jag
              instämma i Inger Davidsons synpunkter att det är bra. Det är naturligtvis
              bra i det styrsystem vi har för den svenska skolan att vi har
              olika system för att följa upp och granska kvaliteten. Självklart
              ska vi göra det.
            </seg>
            <seg n="6f25cdac">
              Jag är nästan säker på att jag inte delar Inger Davidsons uppfattning
              att de här skolorna inte verkar segregerande och förhindrar det
              som jag säger är viktigt, nämligen att den offentliga obligatoriska
              skolan i Sverige skapar mötesplats för en mängd olika elever med
              bred och olika bakgrund.
            </seg>
            <seg n="3fb7d13e">
              Vi ska ha en skola som ska verka i ett mångkulturellt samhälle.
              Därför tror jag att det mänskliga mötet mellan elever och barn
              med erfarenheter från olika kulturer är viktigt att skapa.
            </seg>
          </u>
          <note type="speaker" n="011d3969">
            Anf. 191 STEN TOLGFORS (m) replik:
          </note>
          <u who="sten_tolgfors_a082a8_w" xml:id="i-19f4bd217cdf0d66-1" n="02ccba15">
            <seg n="4f3c8e5d">
              Fru talman! Lennart Gustavsson vill belysa allt gällande konfessionella
              friskolor utom kunskapsresultat och trivsel. Han har över huvud
              taget inget elevperspektiv i det han vill granska utan enbart
              ett system- och överhetsperspektiv. Det är systemen som ska värnas
              inte elevernas möjlighet till en god skolgång.
            </seg>
            <seg n="ec241e0e">
              Få skolor är så granskade som de kristna friskolorna. Man har
              inte funnit några värdegrundsproblem. Det finns skolor där det
              har förekommit kränkningar, värdegrundsproblem, lydnadstvång och
              problem för barn med särskilda behov dessutom under lång tid.
              Jag tänker då till exempel på den kommunala skolan i Knutby. Där
              förekom allt det som Vänsterpartiet försöker pådyvla konfessionella
              friskolor. Där användes offentliga medel på just det sätt som
              Vänsterpartiet vill ta avstånd från i sitt särskilda yttrande
              på s. 33 i dagens betänkande.
            </seg>
            <seg n="22df57ef">
              Vilka generella åtgärder föranleder det Lennart Gustavsson att
              nu kräva vad gäller mindre kommunala skolor i glesbygd? Ska de
              stoppas? Ska de särgranskas? Ska vi kräva redovisningar? Jag har
              inte hört något som helst sådant förslag.
            </seg>
            <seg n="a6bd8ec0">
              Det är alldeles uppenbart, precis som Lennart Gustavsson själv
              säger, att han inte förstår varför konfessionella kristna friskolor
              behövs. Därom är vi alldeles överens. Det är knappast heller poängen
              med dem. Poängen är att föräldrarna förstår och att skolorna efterfrågas.
            </seg>
            <seg n="139a2941">
              Lennart Gustavsson vill alltså överpröva det behov som barn och
              föräldrar själva ser. Det är ett tydligt överhetsperspektiv. Det
              vilar inte på saklig grund. Det bör fullkomligt avvisas.
            </seg>
          </u>
          <note type="speaker" n="2ee924c9">
            Anf. 192 LENNART GUSTAVSSON (v) replik:
          </note>
          <u who="lennart_gustavsson_b9aa2d_w" xml:id="i-ee37d792a61043a3-5" n="79581918">
            <seg n="ef547938">
              Fru talman! Jag inledde med att prata om att jag menade att det
              fanns ett behov av att göra en översyn av samhälleliga konsekvenser,
              som vi har i vår reservation, för det regelverk vi har för de
              fristående skolorna. Jag var inte enbart problemfixerad, om du
              lyssnade på vad jag sade. Jag hävdade också att man måste se på
              vad som händer i skolan.
            </seg>
            <seg n="38a9f12c">
              Jag nämnde sådant som jämställdhet, segregation, skoldemokrati
              och inflytande. Du har en hyfsat förutfattad mening. Om jag säger
              att man ska titta på de sakerna utgår du ifrån att jag med automatik
              har tagit ställning i frågan.
            </seg>
            <seg n="8154e828">
              Jag har försökt att vara seriös när jag har lyft fram behovet
              av en översyn. En översyn kan naturligtvis mycket väl visa på
              erfarenheter och konsekvenser där du kanske skulle säga: Vad var
              det vi sade? Eller: Det var roligt att få veta det också.
            </seg>
            <seg n="be0171f1">
              Vi måste våga granska det som händer och har hänt. Under den
              föregående debatten om gymnasieskolan var det en ganska stor jeremiad
              över hur eländigt tillståndet var. Jag tror inte att tillståndet
              är så eländigt som det beskrevs i den debatten. Jag tror inte
              heller att all lycka som ibland påstås komma genom de fristående
              skolorna kommer ur det regelverk som finns.
            </seg>
          </u>
          <note type="speaker" n="1e7cfd26">
            Anf. 193 STEN TOLGFORS (m) replik:
          </note>
          <u who="sten_tolgfors_a082a8_w" xml:id="i-19f4bd217cdf0d66-2" n="02ccba15">
            <seg n="7a2a52cc">
              Fru talman! Jag tror att Lennart Gustavsson kan lyckas sälja
              in sig själv som ganska många olika saker i politiken men knappast
              som att han inte skulle vara en särdeles problemorienterad politiker
              vad gäller de konfessionella friskolorna.
            </seg>
            <seg n="f14f0155">
              Han försöker säga att jag har en förutfattad mening om vad han
              tycker att granskningen ska visa. Låt mig därför citera vad Lennart
              Gustavsson själv skriver på s. 33 i dagens betänkande, eftersom
              han själv uppenbarligen har glömt, förnekat, förträngt och backat
              från det han skriver. Jag citerar: Jag ställer mig därför frågande
              till hur de fristående skolor som drivs på konfessionell grund
              uppfyller detta grundläggande krav. Det syftas då på allsidighet
              i undervisningen.
            </seg>
            <seg n="28a4887b">
              Lennart Gustavsson ifrågasätter ju detta. Det är precis det som
              det här syftar till. Sprid misstro, underkänn varje granskning
              som kommer fram till annat än vad Lennart Gustavsson själv vill.
              Här har skett särskilda granskningsåtgärder från Skolverkets sida,
              till och med starkt politiserade sådana, på uppdrag av regeringen.
              Man gjorde en typ av granskning som annars bara förekommer i skolor
              där man har akuta situationer som man har fått anmälningar om.
              Här gjordes oanmälda besök. Man fann inget problem.
            </seg>
            <seg n="1d3533d9">
              Lennart Gustavsson vet ju bättre. Han vet alldeles särskilt bättre
              än alla föräldrar som väljer dessa skolor med alla inbyggda dolda
              problem som han försöker pådyvla dem.
            </seg>
            <seg n="57c14563">
              Det har ju förekommit att skolor har haft exakt den typ av problem
              som Lennart Gustavsson försöker larma om, men det har varit i
              en liten kommunal skola i glesbygd. Om det fanns någon intellektuell
              hederlighet från Vänsterpartiets sida skulle detta föranleda kraftfulla
              krav på stärkt kvalitetsgranskning av den typen av skolor. Det
              har jag aldrig någonsin hört.
            </seg>
            <seg n="a19766e9">
              Här står man i stället för en politik där elever kan traska igenom
              hela sin skoltid i en kommunal skola utan att skolan någonsin
              hamnar under kvalitetsgranskning från Skolverket. Hur är detta
              förenligt med den upprördhet över skolans kvalitet som Lennart
              Gustavsson försöker ge sken av?
            </seg>
            <seg n="1b9708c1">
              Jag tror, som sagt, att Lennart Gustavsson kan sälja sig som
              många olika saker men knappast som en politiker som inte är problemfixerad
              vad gäller konfessionella och kristna friskolor.
            </seg>
          </u>
          <note type="speaker" n="e85f7d23">
            Anf. 194 LENNART GUSTAVSSON (v) replik:
          </note>
          <u who="lennart_gustavsson_b9aa2d_w" xml:id="i-ee37d792a61043a3-6" n="79581918">
            <seg n="19557acc">
              Fru talman! Jag undrar om herr Tolgfors utifrån den benämningen
              kan sälla sig till skaran av problemorienterade.
            </seg>
            <seg n="9eeb5242">
              Jag ska använda min tid till att kommentera behovet av kvalitetsgranskningar
              på de kommunala skolorna.
            </seg>
            <seg n="34407da0">
              Jag vet inte i vilken utsträckning jag som vänsterpartist har
              sagt att vi inte ska granska dem. Jag sade i ett tidigare replikskifte
              att en viktig del i det styrsystem som vi har valt att ha inom
              det svenska utbildningsväsendet är att ha kvalitetsuppföljningar
              och kvalitetsredovisningar.
            </seg>
            <seg n="3f69780f">
              Naturligtvis ska alla skolor vara bra skolor, som någon sade
              tidigare. Det gäller även de kommunala skolorna, och naturligtvis
              ska brister och felaktigheter inom den kommunala skolan påpekas
              och åtgärdas.
            </seg>
            <seg n="4e9e7e3d">
              I det här sammanhanget blir det lite märkligt för mig när man
              från moderat håll trycker så hårt på behovet av kvalitetsredovisningar,
              uppföljningar, tillsyn och så vidare. Det vore en logisk självklarhet
              att man såg till att kommunerna hade ansvar för tillsynen gentemot
              de fristående skolorna, och samtidigt att de fristående skolorna
              såg det som positivt att få ingå i den kommunala tillsynen och
              ha ett ansvar att rapportera in till dem.
            </seg>
          </u>
          <note type="speaker" n="c620e9cd">
            Anf. 195 HÅKAN LARSSON (c):
          </note>
          <note n="47e1248f">
            Fru talman! Jag vill också börja med att yrka bifall till reservationerna
            nr 1 och 11.
          </note>
          <u who="hakan_larsson_9da24e_w" xml:id="i-9b8939dd0a229673-0" n="6080a4eb">
            <seg n="78191fd1">
              Jag ska villigt erkänna att jag har haft en ganska skeptisk inställning
              till de fristående skolorna. Den skepsisen har dock minskat successivt
              ju mer jag har lärt mig om hur de fungerar. I dag anser jag att
              de är en väldigt viktig del av det svenska skolsystemet. De medverkar
              till att öka öppenheten och valfriheten för elever och föräldrar,
              vilket är positivt. Bakom dessa skolor finns ofta också människor
              med ett starkt engagemang och en vilja att utveckla skolan. Självfallet
              är det en kraft vi bör ta till vara, särskilt som många fristående
              skolor medverkar till att olika pedagogiska inriktningar får möjligheter
              att utvecklas. Ibland kan en fristående skola vara ett sätt att
              bevara en skola i glesbygd som annars hotas av nedläggning. Jag
              tror att de här olika typerna av skolor kan stimulera varandra.
            </seg>
            <seg n="8ebf2850">
              Ibland hävdas det att de fristående skolorna på något sätt skulle
              vara på väg att konkurrera ut den kommunala skolan. Det är en
              våldsam överdrift. Mellan 5 och 6 % av landets grundskoleelever
              och mellan 8 och 9 % av landets gymnasieelever går i fristående
              skolor. Den stora majoriteten kommer vad jag kan förstå även i
              framtiden att gå i kommunala skolor.
            </seg>
            <seg n="e0a901e3">
              Det borde i dagens läge vara en självklarhet att landets skolor
              ska verka och utvecklas på någorlunda likvärdiga villkor. Kommunala
              och fristående skolor ska ha samma rättigheter och skyldigheter.
              Vi har inte kommit riktigt så långt än, av debatten att döma.
            </seg>
            <seg n="b83e10cd">
              I det här betänkandet pekar vi på några exempel på vad man borde
              justera.
            </seg>
            <seg n="cb3ec96f">
              Om alla kunde enas om att skolor ska få verka på likvärdiga villkor
              oberoende av driftsform vore detta knappast något problem.
            </seg>
            <seg n="511131d2">
              Vad de fristående skolorna efterlyser i dag, vad jag förstår
              efter de kontakter jag haft, är arbetsro. Man vill arbeta långsiktigt
              för att skapa en så bra utbildning som möjligt för sina elever.
              Tyvärr verkar inte denna arbetsro infinna sig än, trots att de
              här skolorna diskuterats i 15 år vid det här laget. Det verkar
              som om kritikerna laddar om igen, kanske inför valet 2006.
            </seg>
            <seg n="f47dc40d">
              Som jag ser det måste målsättningen vara att vi ska ha en bra
              skola som ger bra kunskap för landets alla elever vare sig de
              går i kommunala eller fristående skolor. Därför bör vi satsa krafterna
              på att åstadkomma ett långsiktigt hållbart system för de fristående
              skolorna men naturligtvis också för de kommunala. De ska behandlas
              lika och granskas lika. Vi ska se till att alla svenska elever
              får en bra undervisning.
            </seg>
          </u>
          <note type="speaker" n="7ae447dc">
            Anf. 196 HELENA HILLAR ROSENQVIST (mp):
          </note>
          <u who="helena_hillar_rosenqvist_f176be_w" xml:id="i-eb9f7a709f557b22-1" n="b11f2510">
            <seg n="202e46bd">
              Fru talman! Även i debatten om detta betänkande är det egentligen
              Mikaela Valtersson som står för inlägget, men jag lånar min röst
              åt henne eftersom hon har förlorat sin.
            </seg>
            <seg n="b36f8109">
              Fru talman! Man kan undra varför detta betänkande har en egen
              debatt. De fristående skolorna borde väl vid det här laget ses
              som en del av svenskt skolväsende och inte som en udda företeelse.
              För de flesta elever och föräldrar som väljer skola är nog inte
              det viktiga vem som råkar huvudman utan om det är en bra skola
              eller inte.
            </seg>
            <seg n="8918610e">
              Etableringen av friskolor har inneburit något mycket positivt
              för det svenska skolväsendet. Friskolorna har gett barn och föräldrar
              en större mångfald och valfrihet när det gäller deras utbildning.
              Vi måste ha skolor som håller de kvaliteter och profiler som medborgarna
              vill ha. Antalet elever som väljer att gå i en fristående skola
              ökar. Friskolorna har tillfört och tillför mycket i form av skolutveckling
              och nytänkande i Sverige, vilket också inneburit en positiv utveckling
              för de kommunala skolorna. Låt oss vara positiva till det och
              ytterligare främja en utveckling där alla skolor är fria och där
              vi får en stor pedagogisk mångfald oavsett huvudman! Jag vill
              betona att det är viktigt med en mångfald av pedagogiska metoder
              och innehåll även i den kommunala skolan. Vi måste bedöma skolor
              utifrån innehåll och kvalitet och ha en bra tillsyn över hur man
              lever upp till de regler vi fastställer i stället för att fokusera
              på vem som driver en skola.
            </seg>
            <seg n="e91b2bf5">
              Vi måste alltid främst ha barnens och elevernas bästa för ögonen.
              Det gäller politiker, skolledare och alla som finns ute i våra
              skolor. Skolan har en viktig roll som förmedlare av samhällets
              syn på demokrati, jämställdhet och medborgares rättigheter och
              skyldigheter. Vi tycker från Miljöpartiet att skoldebatten och
              de förslag man lägger fram ska inrikta sig på innehållet och kvaliteten
              i skolan snarare än på vilken huvudman det råkar vara som driver
              en skola. Dit hör frågor om skolans uppdrag och hur det förvaltas,
              lärarrollen, elevinflytande och skolans förmåga att ta vara på
              varje elevs unika begåvning. Detta uppdrag gäller oavsett om skolan
              barnet går i råkar vara kommunal eller fristående.
            </seg>
            <seg n="0175bc53">
              Vi vill ha lika villkor för olika huvudmän att verka. Precis
              på samma sätt vill vi ha lika möjligheter för alla elever att
              kunna välja profil på sin utbildning. Att ge lika villkor ska
              enligt vårt sätt att se inte betyda att man inskränker de fristående
              skolornas frihet utan att man i stället ökar de kommunala skolornas
              frihet.
            </seg>
            <seg n="27758265">
              Undersökningar visar att lärare som arbetar på fristående skolor
              trivs bättre och känner att de har större möjlighet att påverka
              sin arbetssituation, att man blir mer sedd och att ens ambitioner
              bättre tas till vara. Dessa framgångsfaktorer bör man studera
              närmare och ta till sig i andra delar.
            </seg>
            <seg n="aab5e30b">
              Vi anser att det är viktigt att även fristående gymnasieskolor
              har rätt att starta individuella program. Detta är viktigt för
              elevernas skull. Om jag som elev inte har klarat Godkänt i till
              exempel engelska ska jag naturligtvis ha samma möjligheter som
              mina kamrater att välja den skola jag vill. Friskolor är också
              ofta små enheter och har en pedagogik som gör att de är väl lämpade
              att ta hand om elever som behöver extra stöd och passar många
              gånger dessa elever bättre.
            </seg>
            <seg n="3ff564ac">
              Detta hör till de förslag som just nu diskuteras i förhandlingar
              om den nya skollagen mellan vårt parti, Socialdemokraterna och
              Vänstern. Därför avstår vi från att yrka bifall till det i dag,
              men det är ett viktigt krav från oss i dessa förhandlingar.
            </seg>
            <seg n="659be54a">
              Vi har två gemensamma fempartireservationer i dagens betänkande.
              En handlar om det självklara att ge huvudmännen lika villkor att
              verka. För att kunna ta till vara den positiva drivkraft som friskolor
              och elevers möjlighet att välja skola kan utgöra är det viktigt
              att alla skolor, fristående som kommunala, får verka under likvärdiga
              villkor. Vi vill också understryka att fristående skolor har en
              betydelsefull roll i det svenska skolväsendet, inte minst genom
              den mångfald av olika pedagogiska inriktningar som de representerar.
              I dag förekommer fortfarande orättvisor i till exempel ersättningssystem,
              momsregler och sanktionsregler.
            </seg>
            <seg n="ab977270">
              Den andra handlar om att få ett sista datum för besked om tillstånd
              från Skolverket. Det handlar i praktiken om att ge rimliga planeringsförutsättningar
              för de fristående skolorna. Det bör finnas ett sista datum för
              när fristående skolor bör få sina besked om de får starta friskola
              för att de i god tid ska kunna förbereda sin start till nästa
              hösttermin om de får tillstånd. Även besked om avslag är viktigt
              att få tidigt så att skolan kan hinna med att eventuellt överklaga
              avslaget eller ansöka på nytt i nästa ansökningsomgång.
            </seg>
            <seg n="18f2e20c">
              Det behövs bättre sanktionsmöjligheter för tillsynsmyndigheten.
              Skolverket måste få möjlighet till ytterligare en sanktion, böter,
              precis som Skollagskommittén föreslår. Sanktionerna för de olika
              huvudmännen bör bli mer lika. Det är inte rimligt att friskolorna
              ständigt lever under hotet om indraget tillstånd medan den yttersta
              åtgärden för de kommunala skolorna, att regeringen tar över och
              tvångsförvaltar skolan, aldrig någonsin använts. Vägen till den
              yttersta åtgärden måste vara lika lång om vi vill ha lika regler
              att verka inom. Vi anser att även en kommunal skola som en sista
              åtgärd måste kunna stängas om det är kraftiga missförhållanden
              som ej rättats till trots påpekanden.
            </seg>
          </u>
          <note n="a218ba93">
            Med detta yrkar jag bifall till reservationerna 1 och 11.
          </note>
          <note type="speaker" n="cdaea72d">
            Anf. 197 MIKAEL DAMBERG (s):
          </note>
          <u who="mikael_damberg_dbfe61_w" xml:id="i-5f21b1dca8b22d58-0" n="5d51f842">
            <seg n="9c9a4598">
              Fru talman! Det är skönt när en spänning släpper. En spänning
              har släppt för mig. Debatten har nu dragit ut så långt på tiden
              att jag missat mitt flyg, så nu har jag all tid i världen att
              koncentrera mig på dagens debatt. Jag har gått och oroat mig hela
              dagen för detta. Nu känns det tryggt.
            </seg>
            <seg n="62bad163">
              Vi behandlar i dag utbildningsutskottets betänkande UbU8 innehållande
              45 yrkanden från allmänna motionstiden som alla gäller fristående
              skolor.
            </seg>
            <seg n="9af4fdbb">
              Jag vill klargöra från början att flertalet ställningstaganden
              i betänkandet berör frågor som anknyter till Skollagskommitténs
              betänkande Skollag för kvalitet och likvärdighet och som för närvarande
              bereds i Regeringskansliet. Arbetet med att utarbeta ett förslag
              till ny skollag bedrivs just nu i samverkan mellan Socialdemokraterna,
              Vänsterpartiet och Miljöpartiet, varför vi är överens om att denna
              beredning bör avvaktas innan ställningstagande görs i ett antal
              frågor.
            </seg>
            <seg n="15b3d3f8">
              Jag vill inleda med, för att inte glömma bort det, att yrka avslag
              på samtliga yrkanden och bifall till utskottets förslag.
            </seg>
            <seg n="4723a477">
              Fru talman! Utgångspunkten för Socialdemokraterna är och har
              alltid varit att alla skolor i Sverige ska vara bra skolor. Undervisningen
              ska hålla en hög kvalitet och vara likvärdig i hela landet, i
              alla bostadsområden och i alla olika former av skolor.
            </seg>
            <seg n="586b9a11">
              Min grundläggande övertygelse är att vi tillsammans måste ta
              ansvar för en gemensam och bra skola som ger alla barn och ungdomar
              den utbildning som krävs för att de ska kunna förverkliga sina
              innersta drömmar.
            </seg>
            <seg n="25b9f4e5">
              För att åstadkomma ett kvalitetslyft för den svenska skolan gick
              vi socialdemokrater till val 2002 på ett program för att anställa
              15 000 fler lärare och andra specialister i skolan. Den stora
              skolsatsningen har beslutats här i Sveriges riksdag och genomförs
              nu steg för steg.
            </seg>
            <seg n="1a1a8f93">
              Resultatet av denna öronmärkta satsning, som på intet sätt var
              okritiserad av oppositionen, är att tusentals nya lärare i dag
              står i sina klassrum och bedriver undervisning för våra elever
              på såväl kommunala som fristående skolor. Faktum är att lärartätheten
              i grund- och gymnasieskolan har ökat varje år sedan 1997.
            </seg>
            <seg n="337ffc2d">
              Fru talman! En bärande princip för den nya skollagen, som vi
              nu diskuterar och som är under utarbetande, är just att alla skolformer
              ska ha en så långt möjligt gemensam reglering, oavsett om huvudmannen
              är en kommun eller en enskild. Jag är övertygad om att detta är
              rätt och riktigt. Jag hoppas verkligen att de partier som i dag
              har höjt rösten för att kräva likvärdiga villkor och krav på fristående
              och kommunala skolor står fast vid detta när förslaget till nya
              skollag diskuteras och voteras i denna kammare.
            </seg>
            <seg n="9d6f45f2">
              Rätten och möjligheten att välja pedagogisk inriktning för undervisningen
              är självklart värdefull för elever och föräldrar. Men ingen elev
              eller förälder ska känna sig tvingad att välja bort en skola för
              att den är dålig. Vi socialdemokrater har därför en principiell
              uppfattning att den skola som ligger närmast hemmet ska hålla
              en hög kvalitet.
            </seg>
            <seg n="32600800">
              Under denna debatt har vi fått höra att de fristående skolorna
              har bidragit till ökad mångfald och pedagogisk förnyelse. Jag
              kan också vittna om det. Jag har själv besökt många fristående
              skolor där detta otvivelaktigt är sant. Men jag har också besökt
              fristående skolor där upplägget och innehållet inte är något annat
              än en karbonkopia av den kommunala skolan, bara enskild. Om vi
              ska vara ärliga tror jag nog att det finns båda delarna.
            </seg>
            <seg n="a4ae3972">
              När friskolorna först etablerades var det ofta personal och föräldrar
              som drevs av en pedagogisk idé som startade skolorna. I dag dominerar
              de stora aktiebolagen. Det är inte ovanligt att dessa utbildningskoncerner
              är ägare till femtio skolor. Problemet är då inte att skolornas
              ägare i dag heter Tultra Utbildnings AB, Baggium AB, Learnia AB
              eller Walthers Gymnasium AB. Problemet uppstår, som vi ser det,
              då dessa koncerner ställer höga avkastningskrav på de enskilda
              skolorna, när skattepengar som är avsatta för att investeras i
              våra barns och ungdomars utbildning i stället används till aktieutdelning.
              Är detta verkligen klokt?
            </seg>
            <seg n="9db46bc5">
              Varför säger Moderaterna, Kristdemokraterna, Folkpartiet och
              Centerpartiet inte ett ord om den segregation som ökar i Utbildnings-Sverige?
              Vi kan tydligt se ett växande gap mellan skolor med låg respektive
              hög status. Jag påstår inte att segregationen är friskolornas
              fel. Men jag har sagt det förut och jag säger det igen, den stora
              skiljelinjen i svensk utbildningspolitik går mellan de partier
              som är beredda att försvara alla elevers rätt till en likvärdig
              utbildning och de partier som accepterar att vissa skolor förfaller.
            </seg>
            <seg n="7003cb87">
              Moderaternas krav på en enhetlig skolpeng är det tydligaste exemplet
              på detta. Jag vet inte om vi ska tolka Moderaternas nya besked
              om att skolpengen inte ska införas nästa mandatperiod som ett
              tillnyktrande eller bara en taktisk reträtt. Oavsett Moderaternas
              bevekelsegrunder är det viktigt att se att en nationell skolpeng
              i kombination med vinstdrivande skolkoncerner skapar direkt farliga
              ekonomiska drivkrafter för fristående skolor att välja att ta
              emot bara de mest lönsamma eleverna. Detta marknadstänkande i
              skolan vill vi socialdemokrater motarbeta.
            </seg>
            <seg n="e1759fc8">
              Det var ett tankefel att i så hög grad satsa på friskolorna,
              utbrast Fredrik Reinfeldt på Moderaternas kommundagar i Örebro
              för några veckor sedan.
            </seg>
            <seg n="bd8b346f">
              Fru talman! Jag måste fråga mig på vilket sätt denna Moderaternas
              omsvängning även i den här frågan återspeglas i dagens debatt
              eller i dagens reservationer. Jag ser inte mycket av det. Inte
              ett ord från Tolgfors om de faktiska problem många kommuner har
              runtom i Sverige när det gäller att planera och finansiera skolan
              för alla kommunens elever. Inte ett ord från Moderaterna om krav
              på ökad rättssäkerhet för den enskilde eleven som valt en friskola
              som kanske senare går i konkurs eller läggs ned. Inte ett ord
              om de elever som vi kunde följa på tv för några veckor sedan,
              som inte skulle få sin högskolebehörighet, trots tre års floristutbildning,
              bara för att undervisningen inte motsvarade de nationella kraven.
              Inte ett ord om de elever som i dag kanske inte ens har förstått
              att friskolor i dag inte är skyldiga att spara och arkivera slutbetygen
              bara för att ta några exempel som belyser Moderaternas blinda
              fläckar i skolpolitiken.
            </seg>
            <seg n="7988e93d">
              Om Moderaterna ska vara trovärdiga när det gäller att fristående
              skolor och kommunala skolor ska behandlas likvärdigt krävs mer
              än ett pressmeddelande från en kommunkonferens. Då tycker jag
              att Sten Tolgfors ska orka tala inte bara om alla fördelar med
              friskolor utan faktiskt också om de problem och utmaningar som
              både kommunala och fristående skolor står inför i dag.
            </seg>
          </u>
          <note type="speaker" n="78d62a81">
            Anf. 198 STEN TOLGFORS (m) replik:
          </note>
          <u who="sten_tolgfors_a082a8_w" xml:id="i-19f4bd217cdf0d66-3" n="02ccba15">
            <seg n="64f032a7">
              Fru talman! Låt mig först säga att det är trevligt att Mikael
              Damberg fortfarande finns hos oss här i kammaren. Jag hade möjligen
              tyckt att det varit ännu trevligare om skolministern hade tyckt
              att det var värt att diskutera skolfrågor i riksdagen och inte
              bara på konferenser med särskilt inbjudna personer.
            </seg>
            <seg n="824bf9b3">
              Låt mig också säga att det Damberg sade nyss i talarstolen, att
              Moderaterna skulle förordat en enhetlig skolpeng, är fullständigt
              fel. Thomas Östros, salig i politisk åminnelse i skolfrågorna,
              har här i kammaren tvingats erkänna detta. Det är möjligt att
              Damberg där ligger efter en del. Det gäller i så fall också när
              han påstår att vi inte är för ökad kvalitetsgranskning av alla
              skolor på samma villkor.
            </seg>
            <seg n="0f412b9c">
              Jag konstaterar att vi här i dag ser ett sönderfallande vänsterblock.
              Miljöpartiet gör upp med de borgerliga partierna och kommer att
              fälla Socialdemokraterna i nästa votering vad gäller friskolorna.
              Vänsterpartiet har börjat backa. Skulle varje skola granskas vart
              sjätte år, som regeringen har sagt, eller inte? Det svävar man
              på målet om. Är Socialdemokraterna för att Skolverket inte längre
              ska vara den som granskar friskolor utan att det i stället bara
              ska vara kommunerna, som Vänsterpartiet antytt i dag. Vi ser ett
              sönderfallande vänsterblock.
            </seg>
            <seg n="23e81212">
              Inte ett enda barn kommer att lära sig någonting mer på grund
              av den friskolenegativa politik som regeringen bedriver.
            </seg>
            <seg n="3c63468d">
              Jag måste säga att jag tycker att Mikael Damberg och Socialdemokraterna
              är så underbart inkonsekventa vad gäller synen på skattepengar.
              Det är okej att bygga en skola med skattemedel och att det blir
              vinst på det. Det är okej att möblera skolan, att sälja svarta
              tavlor, att sälja krita och att göra vinst på det. Det är skattemedel.
              Det är okej att städa skolan och få betalt med skattemedel och
              att röja snö. Men Gud nåde den som gör vinst på att man håller
              hög kvalitet i undervisningen. Då är det plötsligt fel att göra
              vinst på skattepengar.
            </seg>
            <seg n="83e4f9aa">
              Följer man konsekvensen av det resonemang som Damberg och Socialdemokraterna
              för ska hela den offentliga upphandlingen avskaffas därför att
              det är fråga om att företag kan göra vinst på skattepengar.
            </seg>
            <seg n="59dd3850">
              Vi pratar bara om kvalitet i undervisningen för barnen. Damberg
              och Vänsterpartiet får hålla på och fixera sig vid huvudmannaskap.
            </seg>
          </u>
          <note type="speaker" n="0dc6cd1a">
            Anf. 199 MIKAEL DAMBERG (s) replik:
          </note>
          <u who="mikael_damberg_dbfe61_w" xml:id="i-5f21b1dca8b22d58-1" n="5d51f842">
            <seg n="a8e08a65">
              Fru talman! Den här debatten handlar kanske inte om sönderfallet
              i vänsterblocket eller den splittring som finns på den borgerliga
              kanten i synen på skolpolitik. Det vore en intressant debatt att
              ta rent allmänt.
            </seg>
            <seg n="c08b9a1b">
              Att Miljöpartiet har gått ihop med de borgerliga partierna i
              en rad friskolefrågor genom åren är knappast ett nytt fenomen.
              Om Tolgfors inte har noterat det är det snarare praxis än en nyhet
              och ett nytt sönderfall.
            </seg>
            <seg n="78713d84">
              Tolgfors och Moderaterna förstår uppenbarligen inte vilka drivkrafter
              det skapar i skolan att man kopplar både vinstkrav och nationell
              skolpeng till eleverna. Om man bygger skolan påverkar inte det
              vilka barn som ska gå i skolan. Om man inreder klassrummet påverkar
              inte det vilka barn man vill ha till skolan.
            </seg>
            <seg n="dca84de1">
              Det som är skillnaden här och som man måste se upp med är när
              man skapar system i skolan, i sjukvården eller på andra ställen
              som gör det lockande och till och med lönsamt att vinna elever,
              som Tolgfors tidigare sade i sitt inlägg, och kanske riskera att
              förlora elever. Jag vill inte vinna elever. Jag vill inte förlora
              elever. Jag tycker att alla elever ska få vara vinnare och att
              inga elever ska sorteras bort bara för att den enskilda skolan
              finner det lönsamt att satsa på vissa elever snarare än ändra.
              Här skiljer vi oss mycket åt ideologiskt.
            </seg>
            <seg n="760f123c">
              Jag förstår att vi inte kommer överens i den frågan, men jag
              tror att svenska folket nog ser ganska oroligt på Moderaternas
              ingångar om att ha en skolpeng, lika för alla oavsett var någonstans
              i Sverige utbildningen bedrivs. Jag vet, Tolgfors, att ni har
              skrivit i er reservation att det ska kunna vara en skillnad, beroende
              på om man har något dokumenterat problem ska man kunna få en högre
              skolpeng. Det är inte det jag talar om.
            </seg>
            <seg n="138b4ea0">
              Jag talar om att skolorna i Sverige kostar olika beroende på
              var någonstans i landet de ligger. I Norrland kostar det på grund
              av avstånden mer att bedriva skolverksamhet. I Helsingfors kostar
              skolorna mer på grund av höga lärar- och lokalkostnader. I segregerade
              bostadsområden måste de få kosta mer, annars får de ungarna inte
              en ärlig chans.
            </seg>
          </u>
          <note type="speaker" n="c4098d7b">
            Anf. 200 STEN TOLGFORS (m) replik:
          </note>
          <u who="sten_tolgfors_a082a8_w" xml:id="i-19f4bd217cdf0d66-4" n="02ccba15">
            <seg n="8021b42c">
              Fru talman! Vi får här flera intressanta besked. Det första är
              att ett sönderfallande vänsterblock är praxis. Det är inte något
              nytt. Det är praxis. Tack för det, Mikael Damberg. Men jag saknar
              dina besked om Vänsterpartiet i reträtt. Hur var det med kvalitetsgranskning
              av skolorna? Står regeringens förslag kvar på vart sjätte år eller
              inte? Är det kommunerna eller Skolverket som ska sköta den?
            </seg>
            <seg n="f78c2970">
              Vi skapar system där kvaliteten är drivkraft. Vilka barn ska
              då gå i friskolor? Det är alla som vill. Vi skickar med resurser
              för att det också ska vara möjligt. Det som är oroväckande för
              oss är att vart fjärde barn i den socialdemokratiska trekvartsskolan
              varje år inte bara ett år går ur grundskolan utan att nå kunskapsmålen.
              Det oroar oss. Vart tionde barn varje år inte bara ett år går
              ur grundskolan utan nationell behörighet för gymnasiet, i den
              socialdemokratiska trekvartsskolan som är till för några men inte
              för alla. Vi kan inte leva med det. Socialdemokraterna lever med
              det varje år.
            </seg>
            <seg n="de5a9a4f">
              Jag kan inte heller leva med en situation där i min hemkommun
              någonstans mellan noll och hälften av eleverna på skolorna går
              ut utan att nå kunskapsmålen, beroende på den segregation som
              en lång rad år av socialdemokratisk politik har skapat. Jag kan
              inte heller leva med den syn på barn som integrationspolitiska
              verktyg som Damberg står för, där man uppifrån kan tala om för
              barnen att de inte trivs i skolan och att den inte fungerar väl,
              men de ska inte få välja bort den. De ska gå kvar. Det har Socialdemokraterna
              bestämt.
            </seg>
            <seg n="3b6ed27a">
              Vi lägger makten och myndigheten hos eleverna. Vi skapar alternativ.
              Vi kvalitetsgranskar. Vi låter barnen finnas i en miljö där alla
              kan växa. Alla skolor ska vara bra, har vi hört Damberg säga upprepade
              gånger. Socialdemokraterna ansvarar för en situation där det inte
              är så. Det finns skolor i Sverige där kanske bortåt två tredjedelar
              av eleverna går ut utan att nå kunskapsmålen. Socialdemokraterna
              ansvarar.
            </seg>
            <seg n="e451268e">
              Det är inte vinst som är hotet. Det är inte friskolor som är
              hotet. Det är en socialdemokratisk skolpolitik som inte fokuserar
              på kunskap. Det har statsministern själv erkänt. Läs TT från december.
              Det handlar om bristande kunskapsfokus.
            </seg>
          </u>
          <note type="speaker" n="aa15a998">
            Anf. 201 MIKAEL DAMBERG (s) replik:
          </note>
          <u who="mikael_damberg_dbfe61_w" xml:id="i-5f21b1dca8b22d58-2" n="5d51f842">
            <seg n="dafb81c7">
              Fru talman! Vem som är på reträtt och vem som kapsejsar i politiken,
              kan man fråga sig. Moderaterna backar på i stort sett alla frågor.
              Just nu backar ni också i den här debatten och säger att den nationella
              skolpengen var feltänkt, förhastat tänkt, inte genomtänkt. Därför
              går det inte att genomföra en nationell skolpeng nu. Eller så
              är det bara taktik, som så många andra av Fredrik Reinfeldts utspel
              verkar vara, det vill säga att skjuta obehagliga frågor framåt.
              Jag förstår varför man gör det. En faktisk debatt om en nationell
              skolpeng i Sverige skulle innebära att Helsingforssregionen skulle
              förlora i snitt 1 miljard kronor. Det är 1 miljard kronor som
              skulle behövas för att förbättra undervisningen i många av de
              segregerade bostadsområden och skolor där kanske 50 % av eleverna
              lämnar skolan utan fullständiga resultat.
            </seg>
            <seg n="cd8e14e2">
              Menar man allvar med en politik som ger alla elever chansen att
              lyckas i skolan, måste man våga omfördela. Man måste prioritera
              resurser. Man kan inte säga att alla skolelever har ett pris och
              smeta ut pengarna överallt.
            </seg>
            <seg n="3221f741">
              Det är, antar jag, samma anledning till varför Moderaterna röstar
              nej till de 225 miljoner kronorna som regeringen har avsatt för
              att stödja just skolutvecklingen i segregerade bostadsområden.
              Det är ytterligare ett exempel på att talet om att alla elever
              ska få samma chans inte är så mycket värt.
            </seg>
            <seg n="47ad3169">
              Man ska ta på allvar de risker som finns med att koppla ihop
              ett vinstbegrepp i skolan med en drivkraft där skolor kan tjäna
              pengar på att ta in elever som är lättare att hantera eller lättare
              att lära. Ser man inte den konflikten som Moderaterna uppenbarligen
              inte gör ser man inte heller vilka risker detta medför. Jag tror
              att svenska folket kommer att se detta och se med oro på en sådan
              utveckling av svensk skola.
            </seg>
          </u>
          <note type="speaker" n="b4a30ba8">
            Anf. 202 INGER DAVIDSON (kd) replik:
          </note>
          <u who="inger_davidson_bee704_w" xml:id="i-162ca638c7bdfcb0-10" n="d2e7d8c2">
            <seg n="409cbc25">
              Fru talman! Hoppas att oppositionen står fast vid att alla skolor
              ska behandlas lika när den nya skollagen kommer, säger Mikael
              Damberg. Jag anar ett undertryckt hot i detta. Jag är ganska säker
              på att det genomförs förhandlingar i dag där man tänker snäva
              in de fristående skolornas villkor i den nya skollagen. Det ska
              bli mycket intressant att se vad man kommer fram till. Här har
              Miljöpartiet, som är med i den förhandlingsgruppen, ett stort
              ansvar för resultatet. Är det på den linjen ni tänker gå i den
              nya skollagen kommer ni inte att få stöd från Kristdemokraterna.
            </seg>
            <seg n="3dcb52ee">
              Jag har en enkel och kort fråga: Varför får inte fristående skolor
              bedriva individuella program?
            </seg>
          </u>
          <note type="speaker" n="7a57aeb0">
            Anf. 203 MIKAEL DAMBERG (s) replik:
          </note>
          <u who="mikael_damberg_dbfe61_w" xml:id="i-5f21b1dca8b22d58-3" n="5d51f842">
            <seg n="6d4d7171">
              Fru talman! Jag tror inte att Inger Davidson behöver beteckna
              det som ett hot. Jag såg det som en möjlighet att vi skulle komma
              överens i kammaren om att hitta ett regelverk och allmänna regler
              både för kvalitet och för insyn som är mer lika än i dag mellan
              fristående skolor och kommunala skolor. Det kanske skulle minska
              en del av misstänksamheten som uppenbarligen finns i debatten.
              Jag ser möjligheter med en skollag som så långt möjligt är likvärdig
              för både kommunala skolor och fristående skolor. Det gäller insyn,
              granskning och kvalitet i skolan.
            </seg>
            <seg n="5f0bbb42">
              Inger Davidson frågade om det individuella programmet. Jag tror
              att det är en sådan fråga som diskuteras nu när det gäller hur
              skollagen ska formuleras. Jag vill inte föregripa det arbetet,
              men anledningen till att vi inte har gått framåt i frågan tidigare
              har berott på att det individuella programmet inte har varit reglerat
              särskilt bra. Vi har sett en skiftande kvalitet på det individuella
              programmet i många skolor, även kommunala skolor. En del kommuner
              har inte gett eleverna rimliga chanser att lyckas med bra kvalitet
              på undervisningen. Det har vi avhjälpt genom att i den föreslagna
              gymnasiereformen garantera eleverna heltidsundervisning. Med det
              stärker man kvalitetskraven. Det är en viktig fråga. Sedan kan
              vi återkomma till frågan om huruvida det ska vara så också på
              fristående skolor.
            </seg>
          </u>
          <note type="speaker" n="28ea55f8">
            Anf. 204 INGER DAVIDSON (kd) replik:
          </note>
          <u who="inger_davidson_bee704_w" xml:id="i-162ca638c7bdfcb0-11" n="d2e7d8c2">
            <seg n="d7f359e2">
              Fru talman! Det fanns en ganska stor samstämmighet i Skollagskommittén
              om många av de förslag som lades fram. Det är därför min misstänksamhet
              är stor när man nu börjar med nya förhandlingar. Den har också
              sin bakgrund i det ständiga misstänkliggörandet av de fristående
              skolorna, som faktiskt kommer från både i hög grad Socialdemokraterna
              och framför allt Vänsterpartiet. Det får vi ta när det kommer,
              så det kan vi lämna därhän.
            </seg>
            <seg n="2f2ba038">
              Detta med det individuella programmet är ett sätt att insnäva
              för de fristående skolorna. Om de inte kan erbjuda det individuella
              programmet kan de inte heller vara öppna för alla elever. Nu säger
              Mikael Damberg att det ska diskuteras i samband med skollagen.
              Vi har aldrig fått något besked om varför det har varit så. När
              förslaget om den nya gymnasiereformen lades fram sade man nej,
              men egentligen utan någon som helst motivering. Det är därför
              jag tycker att det är så intressant att få reda på varför man
              gör så. Det har gått år efter år, och sedan kanske man möjligen
              kommer fram till en skollag i slutet av det här året där det kan
              ges möjlighet för även fristående skolor att bedriva ett individuellt
              program.
            </seg>
            <seg n="e5310b47">
              Jag förstår ärligt talat inte detta. Riksdagen får fatta beslut.
              Riksdagen är överställd regeringen. Om det finns en majoritet
              i riksdagen som tycker så vi vet att Miljöpartiet gör det, det
              skulle gå att genomföra något bra här varför kan inte även socialdemokratiska
              politiker tänka sig att delta i ett sådant resonemang här? Det
              vore spännande.
            </seg>
          </u>
          <note type="speaker" n="a72db844">
            Anf. 205 MIKAEL DAMBERG (s) replik:
          </note>
          <u who="mikael_damberg_dbfe61_w" xml:id="i-5f21b1dca8b22d58-4" n="5d51f842">
            <seg n="868363c4">
              Fru talman! Jag tror att jag står här och deltar i ett sådant
              samtal nu. Jag tror inte att socialdemokrater är rädda för att
              delta i några samtal. Jag vet också att mina partikamrater, inte
              minst i Helsingforssområdet, har tyckt att det är en viktig fråga.
              Man ser att det är en skillnad mellan olika skolor. Det nästan
              skapas en bild av att de fristående skolorna inte behöver ta emot
              elever som har problem medan de kommunala skolorna är skyldiga
              att göra det.
            </seg>
            <seg n="10ccea4f">
              Det här är ingen debatt som inte förs i socialdemokratin eller
              som vi är rädda för att ta här. Däremot ska man ta det hela i
              rätt ordning. Det individuella programmet hade stora problem.
              Vi såg stora problem med undervisningen, nämligen att den inte
              var tillräckligt bra. Nu tog vi ett steg i gymnasiereformen. Nu
              garanteras en undervisningskvalitet på det individuella programmet
              på ett helt annat sätt än tidigare. Då öppnas också möjligheterna
              att titta på hur det går att göra på annat sätt. Då ska det göras
              på ett smart sätt. Man ska gå igenom regelverk och alla frågor
              så att man känner sig säker på att en eventuell reform blir bra.
            </seg>
            <seg n="3121fba6">
              Det här är en fråga som diskuteras, och jag tänker inte föregå
              arbetet inför skollagen ens om Inger försöker få mig att göra
              det.
            </seg>
          </u>
          <note type="speaker" n="249664fb">
            (INGER DAVIDSON (kd):
          </note>
          <u who="inger_davidson_bee704_w" xml:id="i-162ca638c7bdfcb0-12" n="d2e7d8c2">
            <seg n="4de77fa7">
              Jag trodde inte det.)
            </seg>
          </u>
          <note type="speaker" n="e5a86397">
            Anf. 206 ANA MARIA NARTI (fp) replik:
          </note>
          <u who="ana_maria_narti_43d7b2_w" xml:id="i-fd399c340636680a-2" n="81999894">
            <seg n="487120f8">
              Fru talman! Mikael Damberg talar om partier som accepterar att
              vissa skolor förfaller. Det är ett direkt citat jag hann skriva
              ned det. Men ni har haft makten under elva år, och väldigt många
              kommunala skolor har förfallit. Annars skulle vi inte ha de siffror
              vi har i dag. Accepterar ni det inte i ord, men i handling?
            </seg>
            <seg n="c78965ff">
              Det kan inte vara så att just uppkomsten av de fria skolorna
              plötsligt har lett till de mycket diskutabla resultat som skolsystemet
              i Sverige har.
            </seg>
            <seg n="9e6cdd08">
              Det kan inte vara så att den enorma skillnaden mellan Finland
              och Sverige när det gäller elevernas resultat och lärarens status
              i samhället, allt detta, förklaras genom existensen av några få
              fristående skolor i Sverige.
            </seg>
            <seg n="e47917a9">
              Jag tycker att socialdemokratin nu får sluta söka syndabockar,
              och göra friskolorna till syndabockar. Egentligen är syndarna
              just de som sitter i ditt parti.
            </seg>
          </u>
          <note type="speaker" n="53fd92ee">
            Anf. 207 MIKAEL DAMBERG (s) replik:
          </note>
          <u who="mikael_damberg_dbfe61_w" xml:id="i-5f21b1dca8b22d58-5" n="5d51f842">
            <seg n="f0b6f0ae">
              Fru talman! Den som är utan skuld ska kasta den första stenen.
              Jag tror inte att man ska utse syndabockar på det sätt som Ana
              Maria Narti just gjorde när hon sade att de som har ansvaret i
              Sveriges riksdag eller regering är de som bär hela ansvaret för
              skolutvecklingen i Sverige.
            </seg>
            <seg n="0f3b4d4a">
              Inte minst hade Ana Mari Nartis partikamrat Jan Björklund majoren,
              höll jag på att säga skolborgarrådet i Helsingfors under fyra
              års tid ett väldigt stort inflytande över svensk skolpolitik i
              Helsingforssregionen, där jag känner mig hemma. Erfarenheterna
              från de fyra åren var att skolsegregationen ökade, att skillnaderna
              ökade mellan fattiga och rika skolor och att resultaten varierade
              väldigt mycket mellan olika skolor.
            </seg>
            <seg n="f583251e">
              Ytterst det vet Ana Maria Narti är skolpolitiken väldigt lokal.
              De beslut som man fattar om att prioritera resurser men också
              om att satsa på skolan fattas ute i kommunen.
            </seg>
            <seg n="5905c3d1">
              Vi har ett ansvar för att hitta de nationella regelverken, de
              nationella kraven, se till att granskningen fungerar men också
              tillskjuta mer resurser, vilket vi har gjort, och vi har även
              knutit dem till öronmärkta statsbidrag för att kunna anställa
              fler lärare. Jag tycker att vi har tagit ett ansvar för att bidra
              till skolutveckling i Sverige.
            </seg>
            <seg n="8bae5952">
              När det gäller jämförelsen med Finland ska jag säga kort att
              jag inte heller tror att de fristående skolorna i Sverige är huvudanledningen
              till att Sverige halkar efter Finland i kunskapsutveckling, även
              om Finland inte har så många fristående skolor. Jag skulle aldrig
              påstå detta. Jag tror att det finns helt andra och mycket djupare
              anledningar till att Sverige har halkat efter.
            </seg>
          </u>
          <note type="speaker" n="baeb108a">
            Anf. 208 ANA MARIA NARTI (fp) replik:
          </note>
          <u who="ana_maria_narti_43d7b2_w" xml:id="i-fd399c340636680a-3" n="81999894">
            <seg n="1d9a2700">
              Fru talman! Tyvärr kan vi inte gå in på jämförelsen. Vi besökte
              Finland för inte så länge sedan, och det är väldigt mycket som
              man kan lära sig där.
            </seg>
            <seg n="ce11a10a">
              Jag vill bara lyfta fram en annan, mycket intressant socialdemokratisk
              reflexion: Vi har gett pengar till skolan, så många hundra miljoner
              hit och så många miljarder dit. Ja, det är en av de rikaste skolorna
              i världen. Hur förklarar du resultatet?
            </seg>
            <seg n="2b2522ce">
              Om man absolut inte tittar på hur pengarna används i skolan och
              vilka resultat man når kommer man till precis den här mycket otrevliga
              situationen: en enorm kostnad och dåliga resultat.
            </seg>
            <seg n="47a0bea0">
              Pengar är inte allt, brukar Socialdemokraterna säga. Vinst usch,
              usch, usch! Aktiebolag det är en viss potentat på väggen.
            </seg>
            <seg n="f0561fb4">
              Men människor som tänker ekonomiskt använder pengarna förnuftigt
              och får resultat. Att hela tiden kasta ut pengar och inte se hur
              pengarna används, och samtidigt hela tiden gömma sig bakom diskursen
              att vi har gett så många hundra miljoner det hänger inte ihop.
            </seg>
            <seg n="22ac4588">
              Om vinst och pengar är någonting mycket farligt borde man ge
              någonting annat till skolorna. Om pengar inte är en fara borde
              man se att en satsning, en investering, ska ge bra resultat. Det
              tycker jag är logiskt.
            </seg>
          </u>
          <note type="speaker" n="ba8fb414">
            Anf. 209 MIKAEL DAMBERG (s) replik:
          </note>
          <u who="mikael_damberg_dbfe61_w" xml:id="i-5f21b1dca8b22d58-6" n="5d51f842">
            <seg n="0c6ce560">
              Fru talman! Min enda poäng med Finland var att man inte kan tala
              om den skolutveckling som har skett i Finland som ett uttryck
              just för fristående skolors utveckling i Sverige. Finland har
              mycket mindre av fristående skolor och har haft ett mycket mindre
              generöst system än Sverige. Jag tror inte att det är så enkelt
              att man kan förklara skillnaden mellan Sverige och Finland med
              den frågan, ens om det skulle vara frestande att i den här debatten
              göra en poäng av att det då kanske skulle vara tvärtom.
            </seg>
            <seg n="b18df569">
              Jag tror att pengar spelar en väldigt stor roll i skolan. Det
              var just därför vi efter ett 90-tal av ganska kraftiga besparingar,
              större elevgrupper och minskad lärartäthet såg att vi måste göra
              en riktad satsning på skolan, inte bara smeta ut pengarna, inte
              bara ge pengarna i en påse till kommunen, utan öronmärka pengarna
              till fler lärare och specialister i skolan. Det programmet fick
              ganska hård kritik i den här salen, av dem som tyckte att man
              inte fick öronmärka pengar, att vi lade oss i vad pengarna skulle
              användas till.
            </seg>
            <seg n="3dff6ae7">
              Ytterst är det precis som Ana Maria Narti sade: Hur pengarna
              används är väldigt viktigt. Det avgjorde till exempel Jan Björklund
              i Helsingfors under fyra års tid, och jag såg inte mycket resultat
              av den politiken.
            </seg>
          </u>
          <note n="98523b9f">
            Överläggningen var härmed avslutad.
          </note>
          <note n="9f325b32">
            12 § Arbetsmiljö
          </note>
          <note n="697a5676">
            Föredrogs
          </note>
          <note type="speaker" n="fdc17f79">
            Anf. 210 ANN-CHRISTIN AHLBERG (s):
          </note>
          <note n="9eabc7d0">
            Fru talman! Detta betänkande handlar om arbetsmiljö. I betänkandet
            behandlar arbetsmarknadsutskottet Riksrevisionens styrelses framställning
            till riksdagen om Arbetsmiljöverkets tillsyn och 110 motionsförslag
            från den allmänna motionstiden 2003 och 2004.
          </note>
          <u who="unknown" xml:id="i-b95aaa576816a270-2" n="aafb8ec9">
            <seg n="d70e5a5a">
              I riksdagen har ett antal motioner väckts om åtgärder med anledning
              av stormen i södra Sverige i början av året. Några av yrkandena
              har hänvisats till arbetsmarknadsutskottet, och dessa behandlas
              också i betänkandet.
            </seg>
            <seg n="51035250">
              I motionerna från allmänna motionstiden lämnas förslag om åtgärder
              rörande bland annat företagshälsovård, skyddsombudsverksamhet,
              buller, elektromagnetiska fält och insatser för att motverka våld,
              hot och mobbning i arbetslivet och andra förebyggande åtgärder.
              I betänkandet behandlas också vissa lagstiftningsförslag avseende
              arbetsmiljön.
            </seg>
            <seg n="74251dc0">
              Fru talman! Med denna korta inledning överlämnar jag ärendet
              till debattörerna.
            </seg>
          </u>
          <note n="994ecfc9">
            Utskottet avstyrker Riksrevisionens framställning om Arbetsmiljöverkets
            tillsyn och samtliga motionsförslag, bland annat med hänvisning
            till pågående utredningsarbete respektive beredningsarbete inom
            Regeringskansliet och pågående föreskriftsarbete inom Arbetsmiljöverket.
          </note>
          <note type="speaker" n="1e7ec34e">
            Anf. 211 HENRIK WESTMAN (m):
          </note>
          <u who="henrik_westman_f5d861_w" xml:id="i-c292e8e688f9b627-0" n="d9eb438b">
            <seg n="7234a5b0">
              Fru talman! I slutet av 80-talet var jag med om att bygga upp
              en fristående företagshälsovårdscentral. Det var då en självklarhet
              att det förebyggande arbetet skulle hänga ihop med den direkta
              och dagliga driften. När en olycka hade inträffat eller då det
              förebyggande arbetet inte hade lyckats förhindra ohälsa följde
              rehabilitering som en naturlig del.
            </seg>
            <seg n="04823b74">
              Det är naturligt och rätt att hela kedjan hänger ihop och fel
              då den inte får göra det. Detta anses riktigt i de flesta andra
              sammanhang.
            </seg>
            <seg n="bdae8888">
              Vi moderater har således hela tiden tyckt att lagen då den förebyggande
              företagshälsovården skildes från övrig hälso- och sjukvård samt
              rehabilitering har alldeles fel inriktning.
            </seg>
            <seg n="a3f897ee">
              Framtidens syn på och definition av arbetsmiljö, hälso- och sjukvård
              och rehabilitering kommer att ha en avgörande betydelse för utvecklingen
              av företagshälsovården på sikt. För den framtida utvecklingen
              behövs även metod- tjänste- och kompetensutveckling av företagshälsovården.
            </seg>
            <seg n="cb3de188">
              För att ytterligare utveckla företagshälsovården anser vi att
              det är angeläget att den får möjlighet att arbeta även med annan
              hälso- och sjukvård. De tjänster som företagshälsovården erbjuder
              ska styras av utbud och efterfrågan och inte, som i dag, av en
              lagstiftning som förbjuder företagshälsovården att ägna sig åt
              traditionell hälso- och sjukvård. I dagens stressade samhälle
              är det många yrkesverksamma som skulle uppskatta den närhet till
              medicinsk kunskap som företagshälsovården skulle kunna erbjuda
              om den gavs denna möjlighet. Företagshälsovården skulle på så
              sätt kunna avlasta vårdcentraler och andra läkarmottagningar genom
              att utgöra ytterligare en verksamhetsform för hälso- och sjukvårdstjänster.
            </seg>
            <seg n="34061382">
              Faktiskt finns det redan nu företagshälsovårdscentraler som tycker
              att det är viktigt och riktigt att hela kedjan hänger ihop och
              därför erbjuder sina kunder vanlig hälso- och sjukvård kopplad
              med företagshälsovård detta trots att det inte finns något avtal
              med respektive landsting och att kunden, det vill säga arbetsgivaren,
              får betala hela kostnaden.
            </seg>
            <seg n="4c7d09e8">
              Vi föreslår således att företagshälsovården får tillbaka en del
              av sina tidigare uppgifter. Detta skulle kunna medföra en effektivisering
              av arbetsgivarnas arbetsmiljöarbete. Med en utbyggd företagshälsovård
              skulle en rad positiva effekter kunna uppkomma.
            </seg>
            <seg n="a6bf9a34">
              Den omorganisation av företagshälsovården som genomfördes för
              ett decennium sedan var inte lyckad. Företagsläkarna och företagen
              samarbetar inte tillräckligt nära. Tidigare hade företagsläkarna
              möjlighet att ge sjukvårdande behandling på samma villkor som
              läkarna inom landstingen. Företagsläkaren såg tidigt eventuella
              missförhållanden i den fysiska och psykiska arbetsmiljön i företaget
              eller förvaltningen. Beslutsvägarna var ofta kortare, och på så
              sätt kunde dålig arbetsmiljö rättas till. Den socialdemokratiska
              regeringen har begränsat företagshälsovårdens möjligheter att
              bedriva hälso- och sjukvård, vilket har försämrat och försvårat
              verksamheten.
            </seg>
            <seg n="1eff5680">
              På senare tid har arbetsmarknadsministern talat om kampen mot
              ohälsa. Han vill ha en ökad precision vid sjukskrivning. Vore
              det inte naturligare att koppla ihop orsak och verkan med åtgärder
              för de anställda det vill säga förebyggande, vårdande och rehabiliterande
              åtgärder? Hittills har inte företagshälsovården funnits med i
              de ohälsoförslag som presenterats. Varför inte?
            </seg>
            <seg n="1c39c5b9">
              Företagshälsovården ska givetvis även i fortsättningen ha en
              naturlig och förebyggande roll att spela på arbetsplatsen, men
              den bör bli friare och bredare och kopplas mer till den vanliga
              sjukvården.
            </seg>
            <seg n="57cae28c">
              Fru talman! Jag yrkar bifall till reservation 1. Vi har ytterligare
              en reservation, om följderna av den så kallade Gudrunstormen,
              och jag står givetvis bakom den också. Men för tids vinnande yrkar
              jag bifall endast till reservation 1.
            </seg>
          </u>
          <note type="speaker" n="ba3c77da">
            Anf. 212 TINA ACKETOFT (fp):
          </note>
          <u who="tina_acketoft_04f11a_w" xml:id="i-f9db6d5539aa7e2d-0" n="9fc80a69">
            <seg n="e23d8a33">
              Fru talman! Jag vill börja med att yrka bifall till reservation
              1 och instämma i föregående talares inlägg som belyser vikten
              av företagshälsovården.
            </seg>
            <seg n="0b938a76">
              Dagens ämne, arbetsmiljö, omfattar allt från stolen som Kajsa
              sitter på i kassan och luften Kalle i svetsen andas in till skyddskontrollanten,
              företagshälsovårdens förebyggande rehabiliteringsarbete och så
              vidare. Kort sagt: Arbetsmiljö är ett gigantiskt område som egentligen
              är för stort för en debatt.
            </seg>
            <seg n="4cf3ee2d">
              Därför kommer jag att koncentrera mig på en arbetsmiljö: kvinnors.
              På nästan alla områden är kvinnor i dag underrepresenterade, med
              ett undantag, nämligen sjukskrivningar och förtidspensioneringar.
              Det är väl en föga eftertraktad förstaplats, men den innehar vi
              kvinnor.
            </seg>
            <seg n="b431830b">
              I dag fick ungefär 164 000 kvinnor sin försörjning genom sjukpenning,
              att jämföra med 95 000 män. Åren 1993 och 2001 hade 20 % av kvinnorna
              någon form av sjukpenning som sin inkomst. För män var andelen
              15 % 1993 och 12 % 2001. För kvinnor ligger den alltså konstant
              på 20 %, men för männen sjunker den till 12 %. Visst är det märkligt?
            </seg>
            <seg n="d8cf4ea9">
              I alla andra kategorier är vi kvinnor tvåor, men i sjukpenning
              är vi ledande. Vad kan detta bero på?
            </seg>
            <seg n="0fa5748c">
              Fru talman! Bakom sjukskrivningar och ohälsa finns så mycket
              mer än arbetsmiljö. Det är vi alla medvetna om. I grunden handlar
              det om en inställning i samhället. Men den får direkta arbetsmiljöeffekter.
              För de mönster som vi delar in kvinnligt och manligt agerande
              i, där per definition det kvinnliga arbetet blir mindre värt än
              det manliga och behandlas därefter synsättet är att vem som helst
              kan städa och laga mat, ta hand om gamla, sjuka och barn och så
              vidare, fast kvinnor gör det nog helst får förödande effekter
              för kvinnors hälsa.
            </seg>
            <seg n="92eeb7e1">
              Om en man eller snarare: om man har producerat 25 bilar på bandet
              är det något som kan mätas och som man kan sätta en prislapp på.
              Men hur mäter vi tidsåtgång och sätter en prislapp på 25 lyckliga
              ungar som hoppar omkring i en vårpuss? Det går på något märkligt
              sätt alltid att trycka in några ungar till i den där vattenpölen
              utan att man tror att det påverkar arbetsmiljön för kvinnor eller
              för barnen, för den delen. Det går ju inte att mäta, annat än
              att det är drygt 66 000 fler kvinnor än män som är sjukskrivna.
            </seg>
            <seg n="afa4f36c">
              Nästan mer än allt önskar jag att jag hade kunnat tala om förskolepersonal
              som något könsneutralt. Men vi vet, alla som sitter här och alla
              över huvud taget, att det med automatik är kvinnor jag talar om.
              Här har vi en stor del av orsaken till just kvinnors sjukskrivning.
            </seg>
            <seg n="52d5bb72">
              Konsekvenserna av det könssegregerade Sverige drabbar kvinnor
              i betydligt större utsträckning än män. Underordningen med låg
              lön, låg status och minst ett dubbelarbete gör att de flesta kvinnor
              är potentiella sjukskrivningsfall. För att låna min underbart
              tydliga partikollega Marit Paulsens uttryck: Man är kanske inte
              utbränd, men man är åtminstone vidbränd. Och det går omkring ganska
              många vidbrända kvinnor på våra gator i dag. Det är kvinnor som
              på sina arbetsplatser har alldeles för lite möjlighet att själva
              bestämma, kunna påverka och fatta beslut. Det är kvinnor som ständigt
              oroar sig för sin ekonomi eftersom de i dag, år 2005, fortfarande
              inte räknas som egenförsörjare. Lönen räknas fortfarande, både
              av facket och av arbetsgivaren, som något litet bidrag till huvudförsörjarens
              lön, det vill säga mannens.
            </seg>
            <seg n="79b1055e">
              De flesta arbetsrelaterade sjukskrivningar i dag är fortfarande
              orsakade av monotona eller fysiskt tunga jobb. Det ska vi inte
              glömma. Men det är den psykosociala kategorin som har lett till
              de lavinartade sjukskrivningstalen som vi ser nu. Lågt inflytande,
              hög stress och stor press är kännetecknande för de här sjukdomarna.
              Olust att gå till arbetet, sömnsvårigheter och värk är resultaten.
              Känns det igen? Ni har hört det: fibromyalgi, migrän, utbrändhet.
              Ni känner kvinnorna, precis som jag.
            </seg>
            <seg n="921184e7">
              De allra flesta av dessa kvinnor finns i den kommunala monopolsektorn.
              Det är kvinnor med en arbetsplats och en arbetsgivare att välja
              på. Passar inte galoscherna, var så god och byt! Ja, men vad ska
              jag byta? Vart ska jag ta vägen?
            </seg>
            <seg n="24b6ddf2">
              Vet ni att det är kvinnor i kommunal och statlig sektor som är
              dem som i högst grad uttrycker önskan om att få byta jobb och
              arbetsgivare? Men just de är förhindrade att göra det. Till just
              dem säger regeringen med samarbetspartier: Nej, ni får bara en
              att välja på. Svart färg passar alla.
            </seg>
            <seg n="ee60a491">
              Man kallar det välfärdstänkande, har jag fått lära mig. Jag frågar
              mig ständigt: Välfärd för vem? Knappast för de anställda kvinnorna
              i alla fall.
            </seg>
            <seg n="85d11e53">
              Arbetsmiljö handlar om allt det jag räknade upp tidigare: Den
              fysiska utformningen av arbetsplatsen, regler för hantering av
              kemikalier, bullernivå, luftkvalitet, företagshälsovård och så
              vidare. Men där, fru talman, är Sverige faktiskt ett föredöme
              tack vare ett långt och gediget arbete ett samarbete mellan fack,
              arbetsgivare, politiker och forskare.
            </seg>
            <seg n="10241e0a">
              Men den ständigt frånvarande jämställdheten, vad hände med den?
              Det är ju här vi har den största orsaken till kvinnors vid- och
              utbrändhet. Välfärdsstaten Sverige har nu den högsta sjukfrånvaron
              i Europa. Vi leder i den kategorin. Fru talman får ursäkta, men
              för att lösa detta hjälper inga arbetsmiljödebatter i världen.
              Så länge kvinnor anses vara andra klassens medborgare kommer vi
              inte att lösa det här problemet. Vi behöver ett helhetsperspektiv.
              Vi behöver en genusanalys som genomsyrar alla beslut vi fattar
              i denna kammare, från arbetsmarknadens lagstiftning till arbetsmiljö,
              sjukvård, rehabilitering, lönediskriminering, socialförsäkring
              och så vidare. Vi behöver nya lösningar. Vi behöver inte mer av
              de gamla lösningarna som bara låser fast kvinnor i ett ständigt
              stigande sjuktal.
            </seg>
            <seg n="be9ed7ff">
              Fru talman! Det jag har sagt kan bara resultera i en enda sak:
              Vi behöver en ny regering. Ni har hört det förr, och vi kommer
              att säga det ständigt. Och vi kvinnor är faktiskt de som har det
              allra största behovet av en förändring, för det är vi som har
              fått betala priset för att männen har haft sin egen regering alldeles
              för länge.
            </seg>
          </u>
          <note type="speaker" n="bc273587">
            Anf. 213 ANNELIE ENOCHSON (kd):
          </note>
          <u who="annelie_enochson_453ae8_w" xml:id="i-bda2f1917b4af043-0" n="c1f2c934">
            <seg n="274318e2">
              Fru talman! Arbetsplatserna är de platser där vi tillbringar
              mycket av vår vakna tid, och därför är det oerhört viktigt att
              våra arbetsplatser är bra miljöer att vistas i, miljöer som vi
              trivs i och som vi känner oss trygga med.
            </seg>
            <seg n="a2751496">
              Under den tunga industrins uppbyggnad i vårt land så var arbetsmiljöarbetet
              ofta förknippat med olika riskfaktorer på våra arbetsplatser som
              skyddsombuden och arbetsgivarna skulle stävja. Allteftersom vi
              har gått över till ett mera utpräglat tjänstesamhälle så har också
              utformningen av våra arbetsplatser genomgått en förändring, och
              våra arbetsrelaterade sjukdomar är mera av psykosocial karaktär.
              Det kan därför vara på sin plats att införa ett nytt begrepp inom
              arbetsmiljön, och det är begreppet friskfaktorer, det vill säga:
              Vad är det som gör att vi trivs och mår bra på en arbetsplats?
              Jag har sagt det förr, och jag vill säga det igen. Friskfaktorer
              är någonting vi måste börja diskutera.
            </seg>
            <seg n="590c5bf1">
              En arbetsmiljö med många friskfaktorer påverkar människans beteende
              och skapar arbetslust, kreativitet och möjligheter. Den arkitektoniska
              och fysiska miljön är väl så viktig vid utformningen av en arbetsplats
              som de funktionella och mätbara egenskaperna. Detta är inte minst
              viktigt att påpeka med tanke på att detta år är utlyst som ett
              designår.
            </seg>
            <seg n="8a4f7317">
              Fru talman! Förutom den fysiska miljön så är det vi som arbetskolleger
              som utgör varandras arbetsmiljö. Hur vi behandlar varandra påverkar
              den psykosociala hälsan på en arbetsplats. Arbetsplatser med en
              allt kärvare ekonomi, hårdare villkor, större konkurrens, tilltagande
              tystnad, oro och rädsla för att bli av med arbetet och behov av
              att skapa en syndabock allt detta kan leda till vuxenmobbning.
            </seg>
            <seg n="84260924">
              På en arbetsplats har alla ansvar för att skapa trivsel och att
              motverka mobbning. Att få känna sig trygg är en mänsklig rättighet
              för alla. Det är inte i första hand genom lagstiftning man förhindrar
              mobbning utan genom att man på alla nivåer befäster en ömsesidig
              respekt.
            </seg>
            <seg n="5b687d39">
              Arbetsgivaren ansvarar för att forma ett arbetsklimat där människor
              kan behålla hälsa och arbetsglädje även när det sker snabba förändringar
              och arbetstempot är högt. Arbetsgivaren är enligt gällande regelverk
              ålagd att använda så kallad internkontroll för ett aktivt arbetsmiljöarbete.
            </seg>
            <seg n="11e68d79">
              I den socialdemokratiska regeringens värld blir arbetsgivaren
              dock alltmer ensidigt ansvarig för ohälsan och kraven ökar på
              arbetsgivarna. Från den 1 januari ska arbetsgivaren betala hel
              sjuklön de första 14 dagarna och sedan ska de betala 15 % på efterföljande
              hel sjukskrivning oberoende av orsaken till sjukskrivningen. Inte
              undra på att de svenska företagen är de av alla europeiska företag
              som i störst utsträckning flyttar utomlands! Nej, arbetsgivarna
              måste få det nödvändiga stödet från Försäkringskassan för att
              klara sina alltmer tuffa rehabiliteringsuppgifter. Här har staten
              ett stort ansvar att stödja arbetsgivarna med professionell rehabiliteringskompetens
              och att samordna de vitt skilda insatser som kan behövas för att
              få sjukskrivna åter i arbete.
            </seg>
            <seg n="c9877862">
              Det förebyggande arbetet ute på arbetsplatserna är viktigt. Detta
              är arbetsgivarnas ansvar tillsammans med företagshälsovården.
              Här ska arbetsgivarna arbeta med det systematiska arbetsmiljöarbete
              som lagen föreskriver. Den nuvarande arbetsmiljölagstiftningen
              är bra och ger redan i dag arbetsgivarna ett stort ansvar för
              arbetsmiljön, men det måste som sagt andra saker till också.
            </seg>
            <seg n="042bfe55">
              Fru talman! Det är viktigt att företagshälsovården åter får möjlighet
              att utföra sjukvårdande behandlingar. En utbyggd företagshälsovård
              kan bli en viktig resurs i just arbetet med att minska sjukfrånvaron.
              Närheten till arbetsplatsen skulle göra att företagsläkaren lättare
              kan se vilka åtgärder som behöver sättas in när det gäller såväl
              den fysiska som den psykiska arbetsmiljön. Det är slöseri med
              resurser att inte utnyttja företagshälsovården fullt ut och även
              ge den mandat ett ge medicinska behandlingar på samma villkor
              som övriga läkare inom landstingen. Det skulle vara en tillgång
              om företagshälsovården innehöll sjukgymnastik och varför inte
              psykologer och arbetsterapeuter också? I dagens stressade samhälle
              skulle många uppskatta närheten till medicinsk kunskap, som företagshälsovården
              skulle kunna erbjuda om den gavs möjlighet.
            </seg>
            <seg n="56b01f81">
              Till slut vill jag nämna vikten av att alla arbetsplatser ska
              vara drogfria. Utskottet ställer sig bakom Kristdemokraternas
              uppfattning att målet måste vara ett drogfritt arbetsliv. Tyvärr
              konstaterar Arbetsmiljöverket på sin hemsida att alkohol och drogmissbruk
              dessvärre är vanligt i arbetslivet och att en påverkad person
              kan vara en allvarlig arbetsmiljörisk för sig själv och för andra.
              På många arbetsplatser finns en väl fungerande verksamhet för
              att fånga upp arbetskamrater med alkohol- och drogproblem. Strategier
              för en drogfri arbetsplats , som givits ut av Prevent, är ett
              sådant positivt exempel.
            </seg>
            <seg n="f3b8f31f">
              Stat, landsting och kommuner ska föregå med gott exempel när
              det gäller att avglorifiera alkoholkonsumtionen. Det är därför
              rimligt att slå fast att allmänna medel inte ska användas för
              spritkonsumtion. Spritfri representation har i detta sammanhang
              ett stort symbolvärde, speciellt om det sker på normal arbetstid.
            </seg>
            <seg n="9bcd7a3a">
              Fru talman! Den borgerliga gruppen har ett gemensamt yttrande
              där vi framför vår kritik om Arbetsmiljöverkets tillsyn, och jag
              tänker inte ta upp tid med att prata om det, annat än att säga
              att vi stämmer in i det som Riksrevisionsverket har skrivit. Vi
              hoppas att vi snart får se bättring från Arbetsmiljöverket.
            </seg>
            <seg n="cfae3867">
              Avslutningsvis ställer jag mig bakom alla våra reservationer
              och vårt yttrande men yrkar bifall endast till reservation nr
              12.
            </seg>
          </u>
          <note type="speaker" n="c1285cbb">
            Anf. 214 ANDERS WIKLUND (v):
          </note>
          <u who="anders_wiklund_fcc26b_w" xml:id="i-0595c1251f83b83c-0" n="d00de7fd">
            <seg n="89b821a2">
              Fru talman! Jag vill börja med att yrka bifall till förslaget
              i betänkandet men också till reservation 15.
            </seg>
            <seg n="8d469603">
              Egentligen skulle man kunna inleda med att instämma i väldigt
              mycket av Tina Acketofts beskrivning av utvecklingen i arbetslivet
              och de arbetsmiljöproblem som finns i dag. Även kvinnornas utsatthet
              tycker jag är bra beskriven av Tina från talarstolen. Det är också
              lätt att instämma i. Här är det viktigt att vi gemensamt försöker
              se till att vi får ekonomi i kommunsektorn så att man har råd
              att anställa fler människor. En del av orsaken till kvinnornas
              utsatthet är ju naturligtvis att man har för dålig bemanning,
              för dålig organisation, för lite människor för lite armar och
              ben och det krävs pengar och tillskott till kommunerna även framdeles
              om vi ska kunna se till att arbetsvillkoren blir bättre för speciellt
              kvinnorna.
            </seg>
            <seg n="aa2f38c5">
              Men när Tina pratade om att Sverige skulle vara den mest segregerade
              arbetsmarknaden i världen jag tror att jag hörde det förstår jag
              inte riktigt. Det kan nog stämma om man gör en väldigt enkel jämförelse
              med många andra länder. Problemet är bara att i andra länder som
              har en mindre segregerad arbetsmarknad är kvinnorna kvar i hemmet
              i stället, och det tror jag inte är en utveckling som Tina vill
              ha i Sverige. Det var det!
            </seg>
            <seg n="c88245f4">
              Vi har problem med arbetsmiljö, och vi har problem med sjukskrivningar
              i Sverige. Sedan andra halvan av 90-talet har sjukfrånvaron och
              sjuktalen ökat. Nu ser vi en viss minskning, och det är positivt,
              men vi har fortfarande väldigt långt kvar innan vi kan säga att
              vi har nått målet att halvera antalet sjukpenningdagar.
            </seg>
            <seg n="6c2d2dc0">
              Jag ska inte här och nu uppehålla mig vid orsakerna till utvecklingen.
              Det finns naturligtvis många faktorer som påverkar, och människor
              blir sjuka av många olika skäl. Sambanden är minst sagt komplexa.
              Ohälsan ser också väldigt olika ut bland befolkningen, och det
              beror på kön, ålder och klasstillhörighet. Det beror också på
              var man bor i landet och vilket yrke man har. Detta till trots
              bedömer ändå all aktuell forskning att ungefär 50 % av ohälsan
              har arbetsrelaterade orsaker. Senast fick vi detta bekräftat i
              en rapport från Arbetslivsinstitutet som kom häromdagen och som
              jag tror att kollegerna här har noterat.
            </seg>
            <seg n="e341541f">
              Fru talman! Mot den bakgrunden tycker jag att det är rätt logiskt
              att betrakta arbetsplatsen som ett av flera väldigt viktiga slagfält
              i kampen mot ohälsan, inte bara för att faktorer i arbetet spelar
              en viktig roll när det gäller uppkomst av ohälsa utan också därför
              att det är till arbetsplatserna som människor ska återvända efter
              sjukdom och framgångsrik rehabilitering.
            </seg>
            <seg n="b9070678">
              Vem har då ansvaret för att bryta den ofärdsutveckling som vi
              ser i dag? Självklart har arbetsmarknadens parter ett stort ansvar.
              Men inte heller riksdag och regering kan smita undan. Vi vet att
              det fattades en rad politiska beslut under 90-talets krisår som
              minskade resurserna till arbetsmiljöutbildning, företagshälsovård
              och skyddsombudsverksamhet ute i landet. Även om en del av dessa
              resurser har återställts har arbetsmiljöarbetet fortfarande mycket
              att ta igen.
            </seg>
            <seg n="e64c1bb6">
              Arbetsgivarnas roll är givetvis också oerhört central. Om inte
              arbetsgivarna engagerar sig är ju risken överhängande att hela
              det lokala arbetsmiljöarbetet går i stå. Arbetsgivarna och även
              de fackliga organisationerna måste i högre grad i framtiden prioritera
              arbetsmiljöfrågor.
            </seg>
            <seg n="e716e7bc">
              Jag noterar med stor glädje att det är en positiv utveckling
              på gång. Arbetsmiljöfrågorna har lyfts högre upp på dagordningen
              i samtalet mellan partierna. Just nu pågår ett arbete för att
              man ska teckna nya arbetsmiljöavtal över hela arbetsmarknaden.
              Det tycker jag att vi ska hälsa med stor tillfredsställelse.
            </seg>
            <seg n="d790b482">
              Men bristerna i arbetsmiljöarbetet är också en följd av ändrade
              villkor och hårdare effektivitetskrav i både det privata näringslivet
              och den offentliga sektorn. Nya riskfaktorer har ju på bred front
              invaderat arbetsplatserna, och utvecklingen har gått rasande fort.
              Man kan säga att det har skett en förskjutning från riskfaktorer
              i den gamla, fysiska arbetsmiljön till problem som mera har att
              göra med organisation, bemanning, prestationskrav, arbetstempo
              och inflytande.
            </seg>
            <seg n="bcb68ff7">
              Det här är naturligtvis ett problem. När dessa frågor oftare
              än tidigare griper in i verksamheternas ledning och ekonomi ökar
              också riskerna för att arbetsmiljökrav och personalens hälsa hamnar
              på kollisionskurs med lönsamhetskrav och effektivitetskrav. Jag
              tror att det är en del av det problem som vi ser i dag på arbetsmarknaden.
            </seg>
            <seg n="8b24f0e7">
              Därför är uppgiften inte lätt. Det finns inga enkla, snabba lösningar,
              utan det krävs framför allt en helhetssyn på arbetsmiljöfrågorna
              för att man ska kunna vända utvecklingen, alltifrån det förebyggande
              arbetsmiljöarbetet via sjukskrivningsprocessen till rehabilitering.
            </seg>
            <seg n="9d7e0f71">
              Förebyggande insatser är förstås centrala, och de måste prioriteras.
              För att lokala parter och aktörer ska verka för detta tror jag
              att arbetsmiljölagstiftningen behöver stärkas så att den får en
              starkare styrande funktion i förhållande till de nya utmaningarna
              i arbetslivet.
            </seg>
            <seg n="1d39e7c8">
              Arbetsmiljöarbetet måste i högre grad bli en integrerad del av
              verksamhetsstyrningen på alla arbetsplatser. Grunden för det är
              naturligtvis ett effektivare förebyggande arbetsmiljöarbete och
              föreskrifter om systematiskt arbetsmiljöarbete, så kallade Sam.
              Då måste man ju tyvärr konstatera att, trots att vi har haft dessa
              föreskrifter under ett antal år, är det bara ungefär på 40 % av
              alla arbetsplatser i Sverige som det här fungerar.
            </seg>
            <seg n="ca64fe7f">
              Samtidigt tycker jag att det finns behov av att utveckla nya
              föreskrifter i centrala avsnitt i arbetsmiljölagen, framför allt
              i de avsnitt som rör arbetsorganisation, bemanning, ledarskap
              och utbildning. Vi behöver också till föreskrifterna koppla utvidgade
              sanktionsmöjligheter.
            </seg>
            <seg n="78ddb272">
              Inte minst är det stora brister inom arbetsmiljöutbildningen,
              trots stödet i arbetsmiljölagen. På många arbetsplatser görs det
              utbildningssatsningar som är värda all respekt, men det är ändå
              långt ifrån ovanligt att skyddsombud och chefer saknar relevant
              utbildning i dessa frågor.
            </seg>
            <seg n="47c6b5c2">
              En effektivare arbetsmiljölagstiftning skulle ge skyddsombud
              och fackliga organisationer ökad kraft att sätta bakom orden.
              Arbetsgivarna skulle också få starkare incitament att öka sitt
              engagemang i arbetsmiljöfrågorna. Det skulle definitivt underlätta
              för företagshälsovårdens medverkan och minska riskerna framför
              allt för lojalitetskonflikter som lätt uppstår i dag.
            </seg>
            <seg n="87e9ffed">
              Avslutningsvis kommer jag då in på företagshälsovården. Företagshälsovård
              av god kvalitet måste bli en rättighet för alla arbetstagare.
              Det är Vänsterpartiets och min uppfattning. Visserligen är det
              så många som två tredjedelar av landets alla löntagare som i dag
              är anslutna till företagshälsovård, men en tredjedel saknar fortfarande
              den här möjligheten.
            </seg>
            <seg n="0cd00541">
              Problemet är att vi inte med säkerhet vet hur många det är som
              erbjuds företagshälsovård som uppfyller rimligt ställda kvalitetskrav.
              I dag har vi en fri marknad på det här området, och på den marknaden
              finns både seriösa och mindre seriösa aktörer. Man kan naturligtvis
              förmoda att arbetsgivare ibland frestas att välja det billigaste
              alternativet, och då handlar det bara om en enkel och grundläggande
              hälso- och sjukvård.
            </seg>
            <seg n="e6a4c445">
              Vi vill i stället ha företagshälsovård där huvudinriktningen
              ska vara förebyggande och rehabiliterande insatser. Kompetens
              och metoder ska utvecklas i förhållande till de nya riskfaktorerna
              i arbetslivet. Företagshälsovårdens medverkan i det förebyggande
              arbetet är helt avgörande. Därför anser jag att företagshälsovårdens
              roll bör stärkas, och det förutsätter i sin tur en mer oberoende
              ställning och en kvalitetssäkring av verksamheten.
            </seg>
            <seg n="1c373fa9">
              Fru talman! Frågan om systematiskt arbetsmiljöarbete och företagshälsovård
              ligger delvis i några olika utredningar. Närmast till beslut är
              om jag inte tar fel Företagshälsovårdsutredningens förslag som
              är ute på remiss. Jag ser fram emot att diskutera företagshälsovården
              när det finns ett förslag framlagt, och jag får säkert anledning
              att återkomma till den frågan.
            </seg>
          </u>
          <note type="speaker" n="8e87348f">
            Anf. 215 TINA ACKETOFT (fp) replik:
          </note>
          <u who="tina_acketoft_04f11a_w" xml:id="i-f9db6d5539aa7e2d-1" n="9fc80a69">
            <seg n="330f3321">
              Fru talman! Jag vill egentligen bara ha ett klargörande. Anders
              Wiklund sade att jag skulle ha sagt att Sverige var det mest könssegregerade
              landet. Det sade jag faktiskt inte. Jag försöker att inte vara
              kategorisk, även om jag har ett rykte om mig att vara det. Jag
              pratade om det könssegregerade Sverige. Anders Wiklund kan väl
              ändå inte mena att vi inte har ett könssegregerat land? Det, om
              något, trodde jag att hans före detta partiledare hade lärt honom.
            </seg>
            <seg n="8d0afd5b">
              Sedan vill jag tacka för de vänliga orden. Vi har en väldigt
              stor samsyn när det gäller problematiken på kvinnors arbetsmarknad.
              Men jag kan ändå inte låta bli att ifrågasätta varför Vänstern
              alltid blir så förtvivlat rädd när jag säger att jag vill ge kvinnor
              valfrihet på arbetsmarknaden. Jag vill ge de kvinnor som nu uttrycker
              en önskan om att få byta arbetsgivare valfrihet. Den grupp av
              arbetstagare inom landet som i högsta grad vill byta arbetsgivare
              är kvinnor inom kommunal och offentlig sektor.
            </seg>
            <seg n="4be6d207">
              Jag vill ge dessa kvinnor samma valfrihet som Kalle på bilverkstan
              har. När han inte trivs med sin arbetsgivare kan han säga upp
              sig och söka sig ett annat arbete.
            </seg>
            <seg n="af994791">
              Varför blir Vänstern alltid så rabiat när man säger detta? Jag
              skulle vilja ha ett svar på det, nu när vi ändå får talas vid,
              Anders Wiklund.
            </seg>
          </u>
          <note type="speaker" n="68f22d08">
            Anf. 216 ANDERS WIKLUND (v) replik:
          </note>
          <u who="anders_wiklund_fcc26b_w" xml:id="i-0595c1251f83b83c-1" n="d00de7fd">
            <seg n="849a7098">
              Fru talman! Då måste jag inledningsvis be om ursäkt. Jag uppfattade
              din utsaga lite fel. Men jag håller naturligtvis med om att vi
              har en könssegregerad arbetsmarknad i Sverige det är ingen tvekan
              om den saken och det är ett stort problem att kvinnor arbetar
              i en sektor och män huvudsakligen i en annan. Det här är inget
              enkelt problem att lösa. Det tror jag att också Tina känner till.
            </seg>
            <seg n="15114772">
              Jag tror att vi också kan vara överens om att vi har ett stort
              behov av att bryta könssegregeringen.
            </seg>
            <seg n="b68d6716">
              Det är väl bra om man kan byta arbetsgivare, och det kommer det
              säkert alltid att finnas behov av att göra. Men jag tänker framför
              allt på att man ska se till att den vård och den sjukvård som
              vi bedriver i offentlig regi i dag i Sverige har arbetsvillkor
              som gör att kvinnor orkar stanna kvar i arbetslivet och inte känner
              sig tvingade att byta arbetsgivare. Det tycker jag är huvuduppgiften
              för Vänsterpartiet, och det borde det vara också för Folkpartiet.
              Vi måste se till att kommunerna har en sådan ekonomi och sådana
              förutsättningar att de klarar den uppgiften. Det tycker jag är
              det riktigt stora problemet i dag.
            </seg>
            <seg n="61db5800">
              I övrigt tror jag att vi kan vara överens om rätt mycket. Vi
              behöver bryta könssegregeringen på arbetsmarknaden och vi behöver
              se till att förbättra arbetsvillkoren i offentlig sektor för de
              anställda kvinnorna framför allt.
            </seg>
          </u>
          <note type="speaker" n="a3bfaa6d">
            Anf. 217 TINA ACKETOFT (fp) replik:
          </note>
          <u who="tina_acketoft_04f11a_w" xml:id="i-f9db6d5539aa7e2d-2" n="9fc80a69">
            <seg n="98f24ee3">
              Fru talman! Nej, det är inget enkelt problem. Om det hade varit
              det så hade mansskatten redan varit införd och så hade vi varit
              klara med det problemet. Jag kan definitivt hålla med om att arbetsmiljön
              måste förbättras inom kommunal och offentlig sektor. Det är vi
              också överens om. Men vi kommer fortfarande tillbaka till detta
              att oavsett hur god arbetsmiljön än är och om jag som undersköterska
              faktiskt inte vill arbeta i AB Monopolet vart ska jag då ta vägen?
            </seg>
            <seg n="ceeefbeb">
              I alla andra fall är det en demokratisk och mänsklig rättighet
              att kunna välja själv. Vänsterpartiet fråntar majoriteten av de
              svenska kvinnorna i arbetskraften deras valfrihet.
            </seg>
            <seg n="3e7225dc">
              Jag vill också ha en stark kommunal ekonomi; inte minst vill
              jag det som kommuninvånare eftersom arbetsmarknaden nu ser ut
              som den gör med de monopolverksamheter som vi bedriver. Men det
              återstår kanske att se i morgon hur man vill rätta till problemet.
              Den enda möjlighet som jag ser för att vi ska få en stark kommunal
              ekonomi är att vi ska få fler företagande och fler företagare,
              och inte att vi ska ha fler anställda inom den offentliga sektorn.
              Den skatteavkastningen är ju inte genererad genom nya arbetade
              timmar som kommer tillbaka till systemet med skatteinkomster.
            </seg>
            <seg n="ac3684d1">
              Jag reflekterar igen över det faktum att ni vill ha en god arbetsmiljö
              för kvinnor. Det är jättefint. Men det gäller ju bara så länge
              de inte väljer någonting annat än det som ni har valt åt dem.
            </seg>
          </u>
          <note type="speaker" n="ef4d31bd">
            Anf. 218 ANDERS WIKLUND (v) replik:
          </note>
          <u who="anders_wiklund_fcc26b_w" xml:id="i-0595c1251f83b83c-2" n="d00de7fd">
            <seg n="3577cb51">
              Fru talman! Jag delar helt den uppfattningen. Det var väldigt
              vad vi är överens i dag!
            </seg>
            <seg n="e626c66c">
              Men det är klart att vi behöver öka antalet arbetade timmar i
              den privata sektorn om vi i framtiden ska orka med att finansiera
              en offentlig sektor med hälso- och sjukvård i offentlig regi.
              Alldeles givet är det så. Det gäller ännu mer om vi ska ha en
              offentlig sektor som kan erbjuda jobb och anställningsvillkor
              som är bra. Då krävs det ännu mer resurser. Det klarar vi inte
              av om vi inte ser till att vi får jobb i den privata sektorn.
            </seg>
            <seg n="cd2bcd49">
              Sedan är det en fråga om vilka jobb det ska vara. Tina vill ha
              privata sjukvårdsentreprenörer. Det tycker inte jag är någon bra
              idé av många olika skäl.
            </seg>
            <seg n="2db00c26">
              Däremot kan vi vara helt överens om att vi behöver öka antalet
              arbetade timmar, företag och anställningar, minska arbetslösheten
              och höja sysselsättningen. Det gäller framför allt i den privata
              sektorn, om vi ska få råd att ha en bra sjukvård i framtiden.
              Det är vi helt överens om.
            </seg>
          </u>
          <note type="speaker" n="92c87a44">
            Anf. 219 MARGARETA ANDERSSON (c):
          </note>
          <u who="margareta_andersson_506e62_w" xml:id="i-2001f460c38a698c-0" n="1712e040">
            <seg n="38af3bb5">
              Fru talman! Arbetsmiljöfrågor har inte diskuterats med någon
              större energi och kraft på flera år. Nu har det kommit i gång,
              och jag tycker att det är viktigt.
            </seg>
            <seg n="a31fc3f4">
              Systematiskt arbetsmiljöarbete är en fråga som har varit uppe
              och som är ett effektivt medel att förbättra arbetsmiljön överallt
              på våra arbetsplatser. Att företagshälsovården fungerar på ett
              bra sätt är också någonting som är viktigt. Det är viktigt att
              man känner förtroendet och att man vet att det finns någon att
              gå till när det inte fungerar på arbetsplatsen.
            </seg>
            <seg n="c9e9b8dd">
              En annan viktig sak är också att få ett demokratiskt arbetsliv.
              Det är viktigt att vi som arbetstagare och även som arbetsledare
              har möjlighet att få en diskussion och en kommunikation på våra
              arbetsplatser där vi känner att vi blir bemötta och att vi blir
              sedda och att vi vågar tala. Vi måste våga diskutera varför saker
              och ting ser ut som de gör. Vi får inte bli tysta.
            </seg>
            <seg n="6ac60500">
              Tystnaden på våra arbetsplatser att inte våga säga någonting
              och att inte våga ta upp missförhållanden är ett av de stora problem
              som redovisades i den undersökning som kom häromdagen. Män och
              kvinnor reagerar olika på den här tystnaden. Kvinnor tar till
              tystnad; de går sin väg kortsiktigt. De vågar inte ta konflikter
              på arbetsplatsen. Männen blir långtidssjukskrivna och blir på
              det sättet tysta, men det tar lite längre tid.
            </seg>
            <seg n="cd51ef7e">
              Den här tystnaden måste vi hantera på ett annat sätt, för det
              innebär att demokratin inte fungerar. Det finns system och möjligheter.
              Man kan ha andra former av ett demokratiskt arbetsliv. Bland annat
              kan man använda den sociala ekonomins funktioner där vi har en
              demokrati på arbetsplatsen. Det gäller till exempel i ekonomiska
              föreningar och kooperativ verksamhet. Där har man ett annat inflytande.
            </seg>
            <seg n="c4519719">
              I dag ser det annorlunda ut. Den viktigaste delen på många ställen
              är arbetsledningen. Det finns många människor som är i mellanchefssituation,
              och det måste nog vara något av det värsta man kan vara i. Där
              sitter man och har alldeles för många människor att ta hand om,
              att se, att uppmuntra, att handleda och att visa till rätta. Det
              innebär att vi också tappar bort mycket av den kompetens som finns
              i företagen eller den verksamhet man håller på med. Man får tysta
              medarbetare som kanske har idéer om att göra förändringar, men
              de vågar inte föreslå det. Det finns medarbetare som mår dåligt.
              Vi vågar inte tala om det heller. Arbetsledningen är för långt
              borta, och dessutom har man många gånger inte rätt utbildning.
            </seg>
            <seg n="fcd3b741">
              Arbetsledarnas funktion är underskattad i dag. Man behöver satsa
              på dem i olika sammanhang, med bättre utbildning och bättre möjlighet
              att svara mot det här. Våld, hot och mobbning är också saker som
              arbetsgivaren har ett ansvar för att motverka och motarbeta. Med
              en bättre arbetsledning med inte fullt lika många anställda under
              sig skulle de här frågorna kunna undvikas. Man skulle kunna förbättra
              situationen på ett betydligt enklare sätt än vad som sker i dag.
            </seg>
            <seg n="269731b3">
              Diskriminering är också en sådan här subtil fråga, som är svår
              att få tag i. Men med fler arbetsledare med bättre kompetens skulle
              de frågorna också kunna hanteras på ett bättre sätt.
            </seg>
            <seg n="dd2b8253">
              Det här är arbetsgivarnas ansvar. Men jag tror också att det
              är arbetsgivarnas möjlighet. Jag känner att många arbetsgivare
              hanterar de här frågorna som om de enbart vore en kostnad. Men
              vi ser också exempel på andra företag, organisationer och förvaltningar.
              När man där har tagit tag i arbetsmiljöarbetet, när man har genomfört
              det systematiska arbetsmiljöarbetet och när man har fått tillräckligt
              många människor som ser varandra och som tar emot den diskussion
              som finns på arbetsplatsen så har man fått en bättre fungerande
              arbetsmiljö. Det sänker kostnader.
            </seg>
            <seg n="1df77b03">
              Jag är övertygad om att vi skulle kunna ha betydligt lägre kostnader,
              för trots allt betalar vi för dem som är sjukskrivna och förtidspensionerade
              via produktionen i företagen. Men på något sätt räknar man inte
              med det. Höjda skatter och avgifter är någonting som kommer till,
              men varför skatterna och avgifterna måste höjas har man inte diskuterat
              på samma sätt. Där tänker man inte ett steg till.
            </seg>
            <seg n="41898f8b">
              Därför tror jag att med en förbättrad arbetsmiljö på många ställen
              i det här landet så skulle vi också få sänkta kostnader för produktionen
              och för verksamheten. Då skulle vi ha pengar till att göra andra
              saker än det vi gör i dag. Vi skulle också få fördelar på många
              områden om vi hade en förbättrad arbetsmiljö.
            </seg>
            <seg n="47fe99a3">
              Här finns alla möjliga saker som också skulle kunna göras bättre.
              Det gäller bland annat bullerproblemen. Buller är en förorening
              i miljön. Värme är ett problem för många som kör buss, tåg eller
              taxi till exempel. Det är också frågor som det är viktigt att
              vi hanterar, inte minst ur trafiksäkerhetssynpunkt. När man har
              kört bil på sommaren har man ju känt att om man inte har luftkonditionering
              i bilen så blir man dåsig och får huvudvärk. Men man gör ingenting
              åt detta, för man säger att det inte fungerar. Jag tror att det
              finns fler möjligheter att stärka arbetsmiljölagen och att ta
              in fler av problemen i lagstiftningen. Lagstiftningen borde skärpas
              i någon mån. Samtidigt måste vi hantera frågorna på ett bättre
              sätt.
            </seg>
          </u>
          <note n="5c6ddcd8">
            Avslutningsvis, fru talman, yrkar jag bifall till reservationerna
            nr 11 och nr 16.
          </note>
          <note type="speaker" n="a22188e0">
            Anf. 220 ULF HOLM (mp):
          </note>
          <u who="ulf_holm_1dd76d_w" xml:id="i-1d7ff366cd5e9884-0" n="e6a98981">
            <seg n="8340a87f">
              Fru talman! Arbetsmiljöfrågorna är viktiga, och många vackra
              ord har sagts här i dag. Jag kan instämma i vad många av de föregående
              talarna sagt, bland annat i Anders Wiklunds mycket väl valda ord.
              Arbetsmiljöfrågorna är viktiga, inte bara för att de flesta av
              oss dagligen berörs av frågorna på våra arbetsplatser utan också
              för att så många skadas och blir sjukskrivna.
            </seg>
            <seg n="0ed41b8c">
              Ett litet sidospår, fru talman: För några dagar sedan publicerade
              tidningen Dagens Arbete en artikel som på ett slående sätt visar
              dels omfattningen av arbetsolyckorna, dels svårigheterna att få
              någon ställd till ansvar för dessa olyckor. I artikeln redovisas
              att totalt 92 800 arbetsolyckor anmäldes till Arbetsmiljöverket
              år 2003. Av dessa utredde åklagaren misstanke om arbetsmiljöbrott
              i 914 fall, och av dessa hamnade 51 som åtal i en domstol.
            </seg>
            <seg n="277ce4f6">
              Det är alltså inte många fall som går vidare trots att det i
              vissa fall till och med handlar om dödslyckor. Är det då fel på
              lagstiftningen? Det frågar man sig. Nej, så är det nog inte om
              man tolkar artikeln i Dagens Arbete rätt. Visst kan alltid mer
              göras, vilket vi från Miljöpartiet också vill inom några områden.
              Men ett stort problem tycks vara dels att polisen inte prioriterar
              arbetsmiljöbrott, dels att den inte har tillräcklig kunskap för
              att göra bra utredningar. Samtidigt är det en del svårigheter
              med att slå fast vem som har ansvaret för arbetsmiljön på arbetsplatsen.
            </seg>
            <seg n="83720982">
              Just med anledning av artikeln i Dagens Arbete har jag också
              ställt en fråga till justitieministern som ansvarigt statsråd
              om han avser att ta några initiativ för att säkerställa att arbetsmiljöbrott
              bättre prioriteras och utreds av rättsväsendet.
            </seg>
            <seg n="cc7e0c72">
              Men problemet med arbetsmiljön är, som sagts här i kammaren tidigare,
              inte bara direkta olyckor. Många drabbas av förslitningar och
              av den psykosociala ohälsan. Det är något som ökat markant de
              senaste åren. Det gör också att frågor om förebyggande åtgärder
              är viktiga. För Miljöpartiet är en aktiv och offensiv företagshälsovård
              viktig som en komponent bland många för att åstadkomma en bättre
              arbetsmiljö. En del av den ökande ohälsan i samhället går att
              direkt relatera till arbetslivet dock inte alla delar. För väldigt
              många handlar det också om svårigheten att få hela livspusslet
              att gå ihop.
            </seg>
            <seg n="bd663d27">
              Miljöpartiets uppfattning är att det ökade tempot i samhället
              är en av de stora orsakerna till den ökande ohälsan. Det är stressen
              och pressen genom hela livscykeln som gör att ohälsan har ökat
              så katastrofalt mycket. Nya idéer behövs inom det förebyggande
              arbetet. Det är också därför som Miljöpartiet har lagt fram förslag
              om möjligheten att kunna ta ett friår, att man ska kunna ta en
              paus i sitt yrkesliv för att komma ned i tempo och göra något
              annat. Efter att ha gjort ett försök med friåret i några kommuner
              har det nu övergått till en permanent verksamhet i full skala
              i hela landet från den 1 januari 2005.
            </seg>
            <seg n="2547a9c9">
              Erfarenheterna hittills är över förväntan, något som bland annat
              bekräftas av den Amsrapport som kom i går. De som har fått ett
              friår gläds över möjligheten att göra något nytt och varva ned
              lite. Hälften av dem som har fått friåret är mellan 50 och 64
              år just den grupp där förslitningarna är så stora hos många arbetstagare.
              Och de som får gå in som vikarier gläds över att få komma in på
              arbetsmarknaden. Här är hela 41 % personer som har varit inskrivna
              på Arbetsförmedlingen mer än två år, utomnordiskt födda eller
              arbetshandikappade, alltså just de som behöver komma in på arbetsmarknaden,
              för de kan också drabbas av ohälsa om de inte finns på arbetsmarknaden.
              Fakta från Ams bekräftar med all tydlighet de fördelar med friåret
              som Miljöpartiet har fört fram.
            </seg>
            <seg n="79778585">
              En annan fråga som Miljöpartiet drivit är den dagliga arbetstidsförkortningen.
              Också det är ett sätt att minska stressen och pressen i livet.
              När det gäller ohälsan i arbetslivet är enligt min mening de långsiktigt
              viktigaste frågorna förebyggande åtgärder och rehabilitering.
            </seg>
            <seg n="922aab0c">
              När det gäller företagshälsovården vill jag påminna om att Socialdemokraterna,
              Vänsterpartiet och Miljöpartiet under denna mandatperiod har lagt
              in 15 miljoner kronor till Arbetslivsinstitutet för att förstärka
              utbildningen av personal i företagshälsovården. I uppgörelsen
              mellan s, v och mp, det så kallade 121-punktsprogrammet, har vi
              också fastställt som mål för denna mandatperiod att alla anställda
              ska ha rätt till företagshälsovård av hög kvalitet.
            </seg>
            <seg n="894681b6">
              Jag vill från Miljöpartiets sida lyfta upp vårt krav på obligatorisk
              friskvård som en viktig åtgärd för en bättre arbetsmiljö och bättre
              folkhälsa. Genom obligatorisk friskvård på arbetsplatserna skulle
              mycket vinnas i det förebyggande arbetet. Många arbetsgivare har
              börjat med friskvård för sina anställda, och resultaten är på
              många håll goda både i form av bättre individuell hälsa och i
              form av mer attraktiva arbetsplatser. Givetvis måste det vara
              upp till varje arbetsgivare och facklig organisation att utforma
              friskvården så att alla anställda kan delta med sina olika förutsättningar.
            </seg>
            <seg n="b0ce1dc4">
              Fru talman! Det finns ytterligare en punkt som jag vill lyfta
              upp i detta anförande, och det handlar om alla ensamarbeten som
              förekommer. Jag vill att regeringen tar fram ett förslag för att
              begränsa användningen av ensamarbeten. För trots att mycket har
              gjorts när det gäller att genom lagar och föreskrifter förhindra
              ensamarbete på kvällar och nätter tycks inte förekomsten av rån,
              hot och psykisk stress ha minskat. Utvecklingen inom exempelvis
              butiker visar att förekomsten av rån ökar. Trots Arbetsmiljöverkets
              föreskrifter om ensamarbete har brottsligheten inom handeln tilltagit,
              och arbetsmarknadens parter har inte lyckats komma till rätta
              med situationen. Jag anser att ytterligare begränsning av förekomsten
              av ensamarbete på kvällar och nätter borde vara en självklar åtgärd.
            </seg>
          </u>
          <note n="7681095c">
            Fru talman! Jag står givetvis bakom alla Miljöpartiets motioner
            och reservationer som behandlas i detta betänkande, men för att
            vinna tid yrkar jag bara bifall till reservation 5 under punkt
            3 och reservation 14 under punkt 8.
          </note>
          <note type="speaker" n="b6420da7">
            Anf. 221 CINNIKA BEIMING (s):
          </note>
          <u who="cinnika_beiming_4aeb65_w" xml:id="i-c48aa47fd77859a6-3" n="797a3971" next="i-b95aaa576816a270-3">
            <seg n="c4c29827">
              Fru talman! Goda arbetsvillkor och möjlighet till utveckling
              i arbetet är det övergripande målet för arbetslivspolitiken, det
              vill säga att uppnå ett arbetsliv där inte människor slås ut eller
              drabbas av skador eller ohälsa till följd av arbetet. Det betänkande
              vi nu tar ställning till är mycket omfattande och brett och en
              god genomgång av de olika motionsförslag som inkommit. Det vittnar
              också om att målet om goda arbetsvillkor och möjlighet till utveckling
              i arbetet engagerar många av riksdagens ledamöter.
            </seg>
            <seg n="080f8c84">
              Vi har, som många redan varit inne på, en mycket tydlig lagstiftning
              vad gäller arbetsmiljön i Sverige. Enligt arbetsmiljölagen ska
              arbetsinnehållet utformas så att arbetstagaren inte utsätts för
              fysiska eller psykiska belastningar som kan medföra ohälsa eller
              olycksfall. Dessutom ska arbetstagaren ges möjlighet att medverka
              i utformningen av sin egen arbetssituation samt i det förändrings-
              och utvecklingsarbete som rör arbetstagarens eget arbete.
            </seg>
            <seg n="2f8afba1">
              Arbetsmiljölagen är ju en ramlag som anger de grundläggande kraven
              i arbetsmiljöarbetet. Det är i Arbetsmiljöverkets föreskrifter
              som det mer i detalj anges vilka krav och skyldigheter som finns
              i fråga om arbetsmiljön. Det kan exempelvis gälla farliga kemikalier,
              psykiska och fysiska belastningar, användning av personlig skyddsutrustning
              eller det systematiska arbetsmiljöarbetet. Skrifterna utarbetas
              ju också i nära samarbete med arbetsmarknadens parter. Det finns
              en lång tradition i Sverige av att arbetsmiljöfrågorna hanteras
              på det sättet, och därför är många av motionsyrkandena kanske
              inte reellt frågor för kammaren att avgöra.
            </seg>
            <seg n="86b0fa6e">
              Fru talman! Många faktorer har drivit fram förändringar i samhället,
              och då har också arbetslivets förutsättningar förändrats. Det
              är ett uppskruvat tempo, ökade krav på flexibilitet hos arbetskraften
              och neddragning och minskning av personal som har lett till en
              ökad belastning och stress för anställda men också för arbetsledning
              och företagare. Nya, lösare anställningsformer har också många
              gånger lett till mindre inflytande och delaktighet på arbetsplatsen.
            </seg>
            <seg n="f289ac58">
              Internationellt sett är de arbetsrelaterade olyckorna få i Sverige.
              Men ändå inträffar för många dödsolyckor varje år på svenska arbetsplatser.
            </seg>
            <seg n="9fa59430">
              Vi kan, precis som Ulf Holm nämnde, ta del av tidningen Dagens
              Arbetes genomgång av antalet arbetsolyckor med dödlig utgång som
              har lett till fällande domar. Mellan åren 2000 och 2003 dog 185
              arbetstagare till följd av olyckor på arbetsplatsen, varav tio
              olyckor ledde till fällande domar.
            </seg>
            <seg n="04722147">
              Vi har, som sagt, en tydlig lagstiftning som innebär att arbetsgivaren
              har ansvaret. Men det här visar ändå hur svårt det är att fastslå
              ansvaret.
            </seg>
            <seg n="8d481bd5">
              Arbetsmiljöproblemen är mycket komplexa, och för att lyckas med
              att komma till rätta med ohälsan i arbetslivet krävs samverkan
              mellan många aktörer. Som politiker har vi vår roll, individen
              har sin, men ett stort ansvar vilar på arbetsmarknadens parter.
            </seg>
            <seg n="0d1faa1b">
              Det är nämligen på arbetsplatserna som förändringar måste ske
              för att arbetet ska upplevas som positivt och spännande. Människor
              måste orka med ett helt arbetsliv och också kunna ta sig tillbaka
              när de en gång fallit ifrån det aktiva arbetslivet.
            </seg>
            <seg n="dfe64e90">
              Arbetslivet måste anpassas på ett sådant sätt att det också är
              möjligt att kombinera arbetet med familj, fritid och andra intressen
              och samtidigt må bra.
            </seg>
            <seg n="c3f898d1">
              Eftersom ohälsan varierar det vet vi genom många olika undersökningar
              mellan olika arbetsplatser, visar det också tydligt att möjligheterna
              till inflytande och delaktighet är viktiga faktorer om man ska
              trivas på sin arbetsplats. Att kunna påverka arbetets organisation,
              sin arbetstid och hur den ska förläggas är sådant som måste finnas
              med i utvecklingen av ett gott arbetsliv. Ett modernt arbetsliv
              kräver också anpassning till människors livssituation och förutsättningar.
            </seg>
          </u>
          <note n="f338e8d4">
            Fru talman! I betänkandet behandlas också Riksrevisionens framställning
            till riksdagen som innehåller slutsatserna utifrån Riksrevisionens
            granskning avseende Arbetsmiljöverkets tillsyn.
          </note>
          <u who="cinnika_beiming_4aeb65_w" xml:id="i-b95aaa576816a270-3" n="797a3971" prev="i-c48aa47fd77859a6-3">
            <seg n="1b64d87b">
              Riksrevisionen föreslår att riksdagen begär att regeringen ska
              vidta åtgärder för att förbättra styrningen, uppföljningen och
              återrapporteringen till riksdagen vad gäller Arbetsmiljöverkets
              tillsyn.
            </seg>
            <seg n="3d7c1177">
              Vi kan konstatera, vilket också Riksrevisionen själv gör, att
              regeringen har tagit till sig av kritiken och avser att i budgeten
              för 2006 återkomma till riksdagen med en redogörelse för de åtgärder
              som har vidtagits med anledning av rapporten.
            </seg>
            <seg n="b945a58c">
              Arbetsmiljöverket har också vidtagit eller planerar åtgärder
              inom i stort sett alla områden som behandlas i rapporten. Det
              fick också vi i utskottet lyssna till när vi besökte verket i
              början av året.
            </seg>
            <seg n="cd32811c">
              Med hänvisning till den rad åtgärder som redan är vidtagna eller
              planerade ser utskottet inget skäl att i dag tillstyrka Riksrevisionens
              framställning, men vi kommer naturligtvis att följa arbetet.
            </seg>
            <seg n="8aefb70b">
              Jag skulle till sist särskilt vilja beröra ett område i betänkandet
              som många av de andra talarna har varit inne på, nämligen att
              ett hälsosammare arbetsliv måste grundas på ett ambitiöst förebyggande
              och rehabiliterande arbete. Därför är företagshälsovården en viktig
              komponent och en central aktör i stärkandet av det lokala arbetsmiljöarbetet.
              En bra företagshälsovård innebär att man kan bota sjuka arbetsplatser
              i stället för att få sjuka arbetstagare.
            </seg>
            <seg n="ed8036f0">
              Företagshälsovården har omstrukturerats och förändrats, och roll
              och utformning har diskuterats under många år även i denna kammare.
              Regeringen tillsatte hösten 2003 en företagshälsovårdsutredning
              för att se över såväl den framtida omfattningen som kvaliteten
              i företagshälsovården.
            </seg>
            <seg n="a28426b5">
              Utredningen presenterades före jul och remissbehandlas för tillfället.
              Regeringen har redan aviserat att en proposition kommer i september.
              Och i stort sett alla de motionsförslag som finns i detta betänkande
              om företagshälsovården finns också i den utredning som remissbehandlas
              för tillfället.
            </seg>
          </u>
          <note n="4182f4e0">
            Fru talman! Med detta yrkar jag bifall till förslaget i betänkandet
            och avslag på reservationerna.
          </note>
          <note type="speaker" n="41a8320c">
            Anf. 222 ANNELIE ENOCHSON (kd) replik:
          </note>
          <u who="annelie_enochson_453ae8_w" xml:id="i-bda2f1917b4af043-1" n="c1f2c934">
            <seg n="adeab86d">
              Fru talman! I dagarna presenterade regeringen en rapport om Lissabonstrategin.
              Den heter Lissabonstrategin i halvtid . Där står ganska mycket
              intressant att läsa just om arbetsmiljö. Därför skulle jag vilja
              ställa en fråga om den analys som man kommer fram till där. Vad
              tror Socialdemokraterna är orsaken till att sjukfrånvaron inom
              EU är så mycket högre i de nordeuropeiska länderna och högst i
              Europa jämfört med de sydligare länderna samtidigt som antalet
              svåra arbetsolyckor är så många fler i de sydligare länderna?
              Om det enligt regeringen är den dåliga miljön på våra arbetsplatser
              som är orsaken till den höga sjukfrånvaron, varför gäller då detta
              bara i Sverige?
            </seg>
          </u>
          <note type="speaker" n="a4f8e155">
            Anf. 223 CINNIKA BEIMING (s) replik:
          </note>
          <u who="cinnika_beiming_4aeb65_w" xml:id="i-162ca638c7bdfcb0-13" n="797a3971">
            <seg n="42a3b449">
              Fru talman! Jag har tyvärr inte tagit del av det resonemang som
              förs i den rapport som Annelie Enochson refererar till. Däremot
              kan jag spontant bara reflektera på så sätt att jag i mitt anförande
              inte på något sätt försökte lägga orsaken till alla problem med
              ohälsan på arbetsplatsen. Tvärtom är det ett mycket komplext problem.
            </seg>
            <seg n="fe4c8182">
              Som politiker har vi ett stort ansvar att på i stort sett alla
              politiska områden också se till att göra det lite lättare för
              människor. Och jag är den första att skriva under på att den ohälsa
              och den stress som kvinnor många gånger upplever för att få livspusslet
              att gå ihop inte bara handlar om arbetet. Men arbetsplatsen har
              en stor betydelse.
            </seg>
            <seg n="06e42def">
              Men det handlar naturligtvis också om att vi måste vara i ständig
              opposition, som Göran Persson själv uttrycker det, mot orättvisor
              som gör att människor kanske upplever en väldigt stressig vardag.
              Vi kan till exempel inte acceptera att pendeltågen återigen är
              försenade i dag. Vi kan inte acceptera att vi kanske inte har
              möjlighet att förlägga vår egen arbetstid. Vi kan inte acceptera
              att vi får vänta alltför lång tid när vi ringer till olika myndigheter
              och så vidare.
            </seg>
            <seg n="29b33cc2">
              Det finns massor av saker som vi som politiker kan göra för att
              underlätta människors levnadssituation. Men arbetsplatsen har
              en stor betydelse, och det måste jag ändå fortsätta att hävda
              eftersom man gör det lite enkelt för sig genom att säga att arbetsplatsen
              inte har en stor betydelse. Olika undersökningar visar det. Vid
              en jämförelse mellan två arbetsplatser, som i stort sett ser likadana
              ut, kan man se att ohälsan skiljer sig markant åt. Där kan man
              se i arbetsorganisationen att inflytande och delaktighet för de
              anställda har mycket stor betydelse. Det tror jag har stor betydelse
              för den ohälsa som vi ser.
            </seg>
          </u>
          <note type="speaker" n="53f426dd">
            Anf. 224 ANNELIE ENOCHSON (kd) replik:
          </note>
          <u who="annelie_enochson_453ae8_w" xml:id="i-bda2f1917b4af043-2" n="c1f2c934">
            <seg n="ab7136d0">
              Fru talman! Jo, arbetsplatsen spelar absolut roll. Jag vill lite
              grann haka på det som Tina Acketoft var inne på, nämligen att
              det ändå är kvinnorna i dagens Sverige som har den högsta sjukskrivningen
              och att de inte heller har den valmöjligheten som hon var inne
              på. I de sydligare länderna i Europa finns denna valmöjlighet.
              Kvinnor har alltså mycket mer valfrihet på arbetsmarknaden. Och
              det finns mycket fler olika alternativ inom skolan, inom sjukvården
              och inom omsorgen. Kan inte detta vara en av orsakerna till att
              just vi kvinnor har denna stress och oro?
            </seg>
          </u>
          <note type="speaker" n="4be44828">
            Anf. 225 CINNIKA BEIMING (s) replik:
          </note>
          <u who="cinnika_beiming_4aeb65_w" xml:id="i-162ca638c7bdfcb0-14" n="797a3971">
            <seg n="7ec1ce91">
              Fru talman! Nu kom Annelie Enochson in på en väldigt intressant
              frågeställning eftersom hon liksom jag vet att arbetskraftsdeltagandet
              för kvinnor är betydligt större i Sverige än i de sydeuropeiska
              länderna, vilket också kan förklara att kvinnor i större utsträckning
              är sjukskrivna i Sverige.
            </seg>
            <seg n="2c4f8933">
              Men vad jag tror att Annelie Enochson och jag har olika uppfattningar
              om handlar om att kvinnor som vi vet har ett dubbelarbete därför
              att de tar ett mycket större ansvar för hemmet och familjen. Det
              är faktiskt dags att männen börjar göra sitt intåg i hemmet och
              också ser det fantastiska i att dela både vardagens miljöer i
              hemmet och också ta ett lika stort ansvar som kvinnorna för barnen
              när barnen är små. Men det är en helt annan diskussion om föräldraförsäkringens
              utformning, och jag är helt övertygad om att Annelie Enochson
              och jag kommer att landa på helt olika synpunkter.
            </seg>
          </u>
          <note type="speaker" n="84b09ed6">
            Anf. 226 TINA ACKETOFT (fp) replik:
          </note>
          <u who="tina_acketoft_04f11a_w" xml:id="i-f9db6d5539aa7e2d-3" n="9fc80a69">
            <seg n="8310a038">
              Fru talman! 164 000 kvinnor och 95 000 män är sjukskrivna i dag.
              Så stor är skillnaden. Det finns bland annat en TCO-undersökning
              som visar att den största gruppen arbetstagare som anger att de
              inget annat hellre vill än att byta arbetsgivare är kvinnor som
              arbetar i monopolverksamhet, i stat och kommun.
            </seg>
            <seg n="a8f14a23">
              Jag skulle vilja fråga Cinnika Beiming om hon kanske ser något
              samband mellan dessa undersökningar.
            </seg>
          </u>
          <note type="speaker" n="cf9ac6c8">
            Anf. 227 CINNIKA BEIMING (s) replik:
          </note>
          <u who="cinnika_beiming_4aeb65_w" xml:id="i-162ca638c7bdfcb0-15" n="797a3971">
            <seg n="22bed77f">
              Fru talman! Jag lyssnade väldigt intresserat på Tina Acketofts
              inledningsanförande. Precis som Anders Wiklund också nämnde instämde
              jag mycket i den problembild som hon beskrev när det gäller de
              bekymmer som vi har på svensk arbetsmarknad som är väldigt könssegregerad
              också när det gäller sjukskrivningar. Och tro mig, jag tar det
              på fullaste allvar.
            </seg>
            <seg n="e5439f0f">
              Men jag blir lite förvånad när slutsatsen i Tina Acketofts resonemang
              blir att det beror på att kvinnor inte har någon valfrihet när
              det gäller andra arbeten inom offentlig sektor. Då skulle enda
              anledningen till att människor upplever stress och ohälsa på arbetsplatsen
              vara att det är en offentlig arbetsplats. Jag förstår inte riktigt
              det resonemanget.
            </seg>
            <seg n="cb5c45d4">
              Jag skulle vilja vända på frågeställningen: Finns det större
              valfrihet i de borgerligt styrda kommunerna och landstingen?
            </seg>
          </u>
          <note type="speaker" n="144e39d2">
            Anf. 228 TINA ACKETOFT (fp) replik:
          </note>
          <u who="tina_acketoft_04f11a_w" xml:id="i-f9db6d5539aa7e2d-4" n="9fc80a69">
            <seg n="9ad0db5a">
              Fru talman! Jag tackar Cinnika Beiming för det hon sade om problematiken
              med det könssegregerade Sverige och ohälsotalen som så markant
              faktiskt drabbar kvinnor detta sagt med tanke på den regering
              i vilken Cinnika Beimings eget parti sitter. Jag hoppas verkligen
              ja, tror att hon garanterat tar det här på allvar.
            </seg>
            <seg n="941dec74">
              Jag kanske inte ska dra följande parallell men frågar ändå: Kan
              man inte se att det faktum att det finns bara en arbetsgivare
              att välja i en kommun på något sätt skulle kunna ha en inlåsande
              effekt för kvinnor? Kan man över huvud taget inte sträcka sig
              till tanken att det kanske har en effekt för kvinnor? Säg att
              någon som har kommit upp i medelåldern och som hela livet har
              jobbat som undersköterska helt plötsligt inser att vederbörande
              inte har någon valfrihet, inte har någon valmöjlighet. Det skulle
              vara som att ha ett enda parti för alla. Kanske ska man inte säga
              det till er socialdemokrater, för det är möjligt att ni då bara
              tackar och tar emot. Men valfriheten måste gälla i alla delar
              av livet.
            </seg>
            <seg n="05534a0e">
              Varför kan man från socialdemokratiskt håll över huvud taget
              inte diskutera det faktum att kvinnor måste ges samma möjligheter
              till valfrihet som vi ger män? Jag drar parallellen med Kalle
              som jobbar på bilverkstaden igen. Han kan byta arbetsgivare. Jag
              säger inte att detta är enda lösningen det finns ingen enda lösning,
              för det hänger, precis som vi tidigare sagt, ihop med hela livspusslet
              utan det är ett delmoment. Dessutom vet vi att kvinnor inom Kommunal
              och inom offentlig sektor är de som till största delen uttrycker
              en önskan om att få byta arbetsgivare.
            </seg>
          </u>
          <note type="speaker" n="f9d5659c">
            Anf. 229 CINNIKA BEIMING (s) replik:
          </note>
          <u who="cinnika_beiming_4aeb65_w" xml:id="i-162ca638c7bdfcb0-16" n="797a3971">
            <seg n="3bdefdf8">
              Fru talman! Kvinnor i offentlig sektor har fått ta ett väldigt
              stort ansvar för de neddragningar och den nödvändiga sanering
              av Sveriges ekonomi som var under 1990-talet. Båda är vi medvetna
              om att det också har påverkat arbetsmarknaden inom offentlig sektor
              negativt. Vi ser ändå att de satsningar som den socialdemokratiska
              regeringen gör genom att ge mera pengar till landsting och kommuner
              för att dessa ska kunna anställa mer personal inom offentlig sektor
              är ett sätt att helt enkelt se till att dessa kvinnor får mer
              hjälp.
            </seg>
            <seg n="634b76b3">
              Som kommunpolitiker hemma i Södertälje har jag ett lika stort
              ansvar som arbetsgivare det vill säga ett ansvar att se till att
              arbetsplatser i kommunal regi drivs på ett sådant sätt att människor
              upplever att de har ett trivsamt arbete att komma till och att
              de har möjlighet till inflytande över den egna arbetssituationen.
            </seg>
            <seg n="c5be541b">
              Sedan skulle jag vilja återkomma till Tinas resonemang och till
              jämförelsen med killen på bilverkstaden vad han nu hette som kan
              välja en annan bilverkstad. Där skulle jag nog vilja försöka ge
              en bild av verkligheten i många kommuner. Jag tror att Tina kommer
              från Skåne som jag inte kan så mycket om. Jag har mina erfarenheter
              från Helsingforssregionen. Här finns det många möjligheter till
              valfrihet, möjligheter att välja mellan arbetsplatser. Men vad
              skulle Tinas resonemang gå ut på i en kommun där det finns bara
              ett äldreboende? Oavsett om det drevs i kommunal eller om det
              drevs i privat regi skulle det inte finnas något annat äldreboende
              att välja som arbetsplats för de arbetstagarna. Jag tycker att
              Tinas resonemang lite grann faller i och med det.
            </seg>
          </u>
          <note type="speaker" n="ab1020d7">
            Anf. 230 MARGARETA ANDERSSON (c) replik:
          </note>
          <u who="margareta_andersson_506e62_w" xml:id="i-2001f460c38a698c-1" n="1712e040">
            <seg n="775ecc38">
              Fru talman! Jag har en fråga som jag upplever som väldigt allvarlig.
              Det gäller då frågan om vuxenmobbning på arbetsplatserna. Jag
              upplever kanske att vi skulle behöva ta krafttag för att undvika
              sådant här. Har Cinnika Beiming några idéer om hur vi ska kunna
              komma åt de problemen?
            </seg>
          </u>
          <note type="speaker" n="5e2b4ea2">
            Anf. 231 CINNIKA BEIMING (s) replik:
          </note>
          <u who="cinnika_beiming_4aeb65_w" xml:id="i-162ca638c7bdfcb0-17" n="797a3971">
            <seg n="f14aa9fe">
              Fru talman! Först skulle jag vilja tacka Centerpartiet, som väl
              är det parti i den borgerliga alliansen som faktiskt har engagerat
              sig väldigt mycket i arbetsmiljöproblemen, det vill säga den fysiska
              arbetsplatsen. Det ska ni ha en stor eloge för.
            </seg>
            <seg n="2fbf970c">
              Mobbning är många gånger en fråga som handlar om dig och mig,
              det vill säga om hur vi är som personer, hur vi bemöter varandra
              och vilken attityd vi har till varandra. Det gäller egentligen
              inte bara på arbetsplatser, utan det gäller hur vi över huvud
              taget beter oss gentemot varandra och också hur barn beter sig
              mot varandra.
            </seg>
            <seg n="69ec6f72">
              Vuxenmobbningen är ett stort och svårt problem som vi måste ta
              på stort allvar. Jag vet att Arbetsmiljöverket arbetar med sådana
              här frågor i form av sitt föreskriftsarbete.
            </seg>
            <seg n="b4a97fe8">
              Jag tror att vi är helt överens om att det också i ett pressat
              arbetsliv är otroligt viktigt att vi helt enkelt inte accepterar
              att människor blir mobbade på arbetsplatsen.
            </seg>
          </u>
          <note type="speaker" n="5732d807">
            Anf. 232 MARGARETA ANDERSSON (c) replik:
          </note>
          <u who="margareta_andersson_506e62_w" xml:id="i-2001f460c38a698c-2" n="1712e040">
            <seg n="dfb7034f">
              Fru talman! Ja, jag håller med Cinnika Beiming om att det här
              är fråga om väldigt allvarliga problem. Många gånger går sådant
              här ut över den som på något sätt avviker. Det kan gälla en kvinna
              på en manlig arbetsplats. Det kan gälla en funktionshindrad eller
              någon som har en annan etnisk bakgrund än majoriteten på arbetsplatsen.
            </seg>
            <seg n="8b616475">
              Jag känner att den här problematiken sträcker sig över många
              fler områden; diskriminering gränsar till många svåra problem.
              Ibland har jag en känsla av att vi inte riktigt vågar se hur allvarligt
              detta är och vilka väldigt stora skador det här kan medföra för
              den enskilde och därmed för hela samhället.
            </seg>
          </u>
          <note type="speaker" n="ad7ef4d4">
            Anf. 233 CINNIKA BEIMING (s) replik:
          </note>
          <u who="cinnika_beiming_4aeb65_w" xml:id="i-162ca638c7bdfcb0-18" n="797a3971">
            <seg n="f1c513d4">
              Fru talman! Jag delar Margareta Anderssons uppfattning att det
              här är en viktig fråga. Många gånger handlar det nog också om
              upplysning, om en informationsstrategi, för att det ska lyftas
              fram i ljuset att många människor på arbetsplatserna mår dåligt
              just därför att de känner sig utanför, kränkta eller mobbade.
              Det gäller här oerhört viktiga frågor.
            </seg>
          </u>
          <note n="98523b9f">
            Överläggningen var härmed avslutad.
          </note>
          <note n="7962826f">
            13 § Stalking
          </note>
          <note n="697a5676">
            Föredrogs
          </note>
          <note type="speaker" n="b64f35fb">
            Anf. 234 JOHAN PEHRSON (fp):
          </note>
          <u who="johan_pehrson_f0b32c_w" xml:id="i-fa2e12f3af614c85-0" n="643f7b2d">
            <seg n="e4aad6ae">
              Fru talman! Vi ska nu prata om någonting som är ett stort problem
              för många människor. Vi ska prata om människors integritet, frihet
              och livschanser som inskränks till följd av att de är förföljda.
              Staten Sverige lyckas inte upprätthålla vad den är ålagd enligt
              bland annat artikel 8 i Europarådskonventionen om att skydda människors
              rätt till integritet.
            </seg>
            <seg n="6ba0f626">
              Det är många människor som drabbas, inte bara politiker och kändisar
              som vi kan läsa om i tidningarna utan också väldigt många vanliga
              hyggliga medborgare.
            </seg>
            <seg n="8086482c">
              Länspsykiatriskt centrum i Östergötland har till exempel uppskattat
              att 2 % av alla män och 8 % av alla kvinnor i Sverige någon gång
              i livet drabbas av denna terror. Vi talar om 700 000 människor.
            </seg>
            <seg n="1b63da7b">
              Lagstiftningen är i dag helt otillräcklig på detta område. Alla
              ser problemet, och nästan alla kräver åtgärder. De som kräver
              åtgärder är främst de som jobbar med människor och som möter människor.
              Vi pratar då om poliser och om psykiatrin. Vi pratar om forskare
              och om Brottsoffermyndigheten och kvinnojourerna. De möter de
              utsatta människorna. De möter dem som får sina liv förstörda för
              lång tid människor som inte finns i någon statistik. Eftersom
              stalkning inte är något brott finns det ingen statistik, och då
              är detta ett okänt problem.
            </seg>
            <seg n="b5b517ab">
              Dessutom vill jag betona att också de som yttrar sig, till exempel
              från de psykiatriska institutionerna, understryker att det är
              viktigt med åtgärder och en tydlig lagstiftning också för gärningsmännen.
              De fortsätter ju med att ännu mer förstöra sina egna liv inte
              sällan under sin sjukdom. De som håller på med sådant här är i
              regel inte vanliga människor. Man har ju en ganska komplex sjukdomsbild
              och tydliga problem om man ger sig in på att förfölja andra människor.
            </seg>
            <seg n="c4844222">
              Det polisdistrikt i Helsingforss län, Södertörns polisdistrikt,
              som ingår i ett viktigt metodutvecklingsprojekt på området rapporterar
              att bara de har 150200 fall per år. Då ser man hur det ser ut,
              om man vill jobba med detta. Och man måste jobba med detta. Om
              man fokuserar under ytan i en pressad utredningsverksamhet hos
              svensk polis märker man hur omfattande det här är. Men de som
              inte jobbar med det här, Advokatsamfundet, har naturligtvis ingen
              aning. Det framgår också av betänkandet att de inte har några
              synpunkter. Och de som håller på med statistik märker ingenting
              heller, för det finns ingen statistik, för det är inget brott.
              Det är helt naturligt. Dem kan man inte ens lyssna på. De psykiatriska
              institutionerna understryker också att detta sannolikt är ett
              mycket underskattat problem.
            </seg>
            <seg n="e1b9d195">
              Vad bra! Då gör vi någonting åt det här, eller hur? Så tänker
              vän av ordning. Men majoriteten här i riksdagen vill titta ned
              i backen inga åtgärder. Ursäkta, nu är jag lite grov. Så här är
              det: Regeringen förbereder ett uppdrag att ta fram ett kunskapsunderlag.
              Man svimmar nästan av kraftfullhet. Men det här är symtomatiskt
              för den maktkoalition som styr Sverige just nu. Det handlar om
              att prata, säga, vilja men helst inget konkret göra.
            </seg>
            <seg n="b8f8a905">
              Varför är regeringen en bromskloss? Varför vill man inte välja
              sida mellan de utsatta och gärningsmannen i denna fråga? Vad väntar
              man på? Vi vet ju hur det ser ut? Vi har experter på experter
              bland dem som jobbar praktiskt, som möter de sjuka och som forskar.
              Det står här hur problemen ser ut.
            </seg>
            <seg n="bbb3b18e">
              Jag tycker att vi har tagit fram en stark produkt från justitieutskottet,
              och jag tycker att våra duktiga tjänstemän förtjänar allt beröm
              för att man tar fram ett sådant här bra betänkande som visar hur
              situationen ser ut. Det kommer ju inte mycket från regeringen.
            </seg>
            <seg n="d8ac5881">
              Nu krävs det bara att man går från ord till handling. Men varför
              händer ingenting? Vi vet att lagstiftningen brister i dag. Det
              står överallt. Fridsbrotten räcker inte till. Fridskränkningar,
              olaga hot och ofredande räcker inte heller till. Besöksförbud
              är jättesvårt att använda. Om det inte föreligger risk för ett
              konkret brott och det här är inget brott i dag ska man vara ytterst
              restriktiv, enligt dagens lagstiftning.
            </seg>
            <seg n="076d75af">
              Det finns också andra problem med det här spektrumet. Vi vet
              att problem med stalkning kan fortsätta också efter det att en
              person har blivit intagen på en rättspsykiatrisk klinik. Här händer
              väldigt lite. Vi vet att häktade utan restriktioner kan fortsätta
              att förfölja människor även under tiden de är inlåsta. Dessutom
              saknar svensk polis en samlad myndighetsstrategi på det här området.
              Det är tre saker.
            </seg>
            <seg n="168f1f32">
              Det verkar som att regeringen och maktkoalitionen har klara problem
              med tunnelseende när det gäller att välja balanspunkt mellan integritet
              för den förföljda och förföljaren, mellan offer och den som begår,
              som vi ser det, ett övergrepp. Lägger vi sedan frågan på en mer
              demokratisk nivå blir den ännu större. Vi vet att politiker hotas.
              Det kom nyligen en delrapport från en sådan utredning. Vi vet
              att Säpo rapporterar om att det här är ett problem. Man skriver
              vad som kan hända med demokratin om detta får fortsätta, att människor
              förföljs. Det är samma sak här. Här finns det hinder. Säkerhetspolisen
              i Sverige har svårt att få ut information från bland annat socialtjänsten
              om en människa som är erkänt farlig och har hotat tidigare, som
              man behöver för att kunna skydda en politisk förtroendevald på
              hög nivå i Sverige.
            </seg>
            <seg n="fcfa7583">
              Vad är detta för samhälle? Vad är det för signaler vi sänder,
              att vi inte står bakom de hotade, att vi inte står bakom dem som
              bär upp demokratin? Detta är mycket allvarligt.
            </seg>
            <seg n="010e612f">
              Vi har alltså ett problem, och det finns sannolikt ett ganska
              effektivt motmedel. Det handlar om tidigare och tydligare ingripanden
              för att bland annat ge vård. Vi pratar om människor som ofta är
              sjuka. Vi måste skydda de utsatta bättre. En mer genomgripande
              lagstiftning tror vi därför skulle kunna möjliggöra att dessa
              personer blir föremål för psykiatrisk vård, vilket lyssna noga,
              Leif Björnlod sannolikt skulle bespara samhället mycket lidande
              och faktiskt ett icke ringa antal mord. Så säger man från de ansvariga
              på den rättspsykiatriska kliniken i Sundsvall. Det är personer
              som har ett starkt patos för vård men som också är tydliga med
              att samhället behöver skyddas från människor som förstör andras
              liv, och det är bra för båda. Det är ett tydligt perspektiv.
            </seg>
            <seg n="9aa8a6f6">
              Min fråga i den här debatten är: Vad väntar majoriteten på? Ni
              kan inte mena allvar med att man ska förbereda ett uppdrag att
              ta fram ett kunskapsunderlag det betyder ju ingenting. Regeringen
              fick från utskottet för ett år sedan besked om att man skulle
              sätta fart med att ändra det här med otillbörliga medel när det
              gäller människohandel. Ingenting har hänt. Jag har inte sett ett
              officiellt papper. Nu finns det chans att göra livet lite starkare,
              lite tryggare för de utsatta, och vi har ett bra underlag som
              vi själva har tagit fram. Varför vågar inte majoriteten? Varför
              vågar inte maktkoalitionen agera? Det är sorgligt.
            </seg>
            <seg n="0454403b">
              För övrigt, herr talman, yrkar jag självklart bifall till reservationen.
            </seg>
          </u>
          <note type="speaker" n="bcedd842">
            Anf. 235 BEATRICE ASK (m):
          </note>
          <u who="beatrice_ask_0792d1_w" xml:id="i-14f69a6530a4dd4b-0" n="8be0cff2">
            <seg n="75ac59d5">
              Herr talman! Jag börjar med att yrka bifall till reservationen.
            </seg>
            <seg n="793c2e9f">
              Bakgrunden till det här betänkandet är att det saknas tydlig
              lagstiftning för att skydda människor från systematisk förföljelse
              av det slag som Johan Pehrson nyss berättade om. Detta är så pass
              otydligt i dag och nytt som fenomen i Sverige, och att man börjar
              diskutera det, att vi i betänkandet till och med får läsa förklaringar
              när det gäller vad man ska kalla det här fenomenet för.
            </seg>
            <seg n="d8814459">
              Det finns ju ett gränsland där bevisen om hot och förberedelse
              av brott inte är så tydliga men där undertonen i förföljelsen
              är hotfull och upplevs som hotfull av offret. Det är vanligt att
              kvinnor förföljs av före detta partner. Det visar undersökningar,
              och det är inget nytt fenomen. Förmodligen är det tämligen vanligt.
            </seg>
            <seg n="2d0b7ca6">
              Men stalking drabbar inte bara personer som känner en förövare
              eller en förföljare. Det nya, som också finns i detta, är att
              människor kan bli en fix idé för helt obekanta. Det mediesamhälle
              som vi lever i i dag, den utveckling inom medierna som gör att
              kända personer framställs som bekanta, med privatlivet till offentligt
              beskådande, påverkar och berör många människor. Och det finns
              de som får för sig att en människa som är helt obekant är en närstående
              eller någon man har en relation med. Det kanske för en del är
              den enda person man anser sig ha hemma på kvällen vad vet man?
              Och det skapar en fixering som kan bli mycket obehaglig för den
              person som har hamnat i fokus.
            </seg>
            <seg n="d0004c76">
              Det är inte bara kändisar Johan Pehrson påpekade det. Det kan
              räcka med att någon har varit med om en ovanlig händelse, fått
              sin bild publicerad i tidningen eller varit lite för öppenhjärtig
              på en egen webbsida. Eller någon kan ha förekommit i ett sammanhang
              på sin arbetsplats som sedan har förstärkts. För förövarna använder
              också nya medier, IT, för att kommunicera och förfölja människor.
            </seg>
            <seg n="0a4a9fc4">
              Det är naturligtvis inte roligt att börja dagen med ett par hundra
              mejl från en uppvaktande person som man inte är intresserad av
              och där man märker en sjuk underton, åtminstone inte månad ut
              och månad in.
            </seg>
            <seg n="2de870d1">
              Den här typen av problem kan vi inte riktigt hantera i dag. Det
              är ett delvis nytt fenomen. Vad majoriteten gör är att den blundar
              för att detta förekommer, men verkligheten är den att man i andra
              länder redan har lagstiftat. USA gjorde det för ett par år sedan
              efter ett tragiskt mord. Ska vi också vänta tills det händer något
              allvarligt? Vi vet att utvecklingen i Sverige när det gäller medier
              och kultur och mycket annat inte skiljer sig markant från utvecklingen
              i andra länder. Varför tar vi då inte intryck av vad andra har
              ansett är nödvändigt? Vi har ju dessutom nu tagit fram ett underlag
              som visar att många myndigheter och andra som hanterar den där
              typen av frågor ser ett bekymmer.
            </seg>
            <seg n="02bc3c45">
              Jag läste nyss en artikel av en kvinna som arbetar med sådana
              här frågor inom ett stort företag. Hon sade att vår lagstiftning
              är så trubbig att alldeles för många ramlar igenom det ganska
              grovmaskiga nätet.
            </seg>
            <seg n="8ecdf59b">
              När det väl är sagt vill jag gärna säga att det naturligtvis
              är gränsdragningsproblem i den här typen av lagstiftning. Det
              måste bli gränsdragningsproblem. Var går gränsen mellan en trevlig
              uppvaktning och en otrevlig? Det kan man ibland fundera över.
              Och ibland är det roligt i början men tråkigare sedan. Det har
              kanske de flesta varit med om.
            </seg>
            <seg n="7a7d5f8d">
              Det kommer, eftersom det handlar om mänskliga relationer, att
              tvinga fram att man tar ställning till var gränsen går. Det är
              det vi begär. Vi måste sätta upp lite regler, få ordning och reda
              på detta, så att de som drabbas av den här allvarliga förföljelsen
              inte utsätts för brott för jag menar att det är ett brott redan
              i dag utan att vi också kan reglera rättvisan. Det här är ju också
              ett brottsförebyggande arbete. Johan Pehrson var inne på det.
              Men en hel del av den här typen av fall handlar om en accelererande
              utveckling som inte slutar med många mejl, telefonsamtal eller
              personliga uppvaktningar utan slutar någon annanstans. Vad vi
              begär är att samhället ska sätta ned pålarna lite tidigare och
              kanske förhindra tragiska våldsbrott, mord och annat. Vi måste
              kunna agera på ett tidigare stadium.
            </seg>
            <seg n="07bb4e05">
              Majoriteten säger att det verkar som att det kan behövas en sådan
              här lagstiftning möjligen. Man ska nog titta på det. Och regeringen
              har ju delat ut en hel del uppdrag som liksom ligger i kanten
              av vad det här kan handla om. Men ingenting i sak kommer ni med.
              Ni lägger inget rent förslag som innebär att man tar tag i just
              detta som är stalking och plockar fram ett underlag. Det har retat
              upp mig. Vi moderater inser att en lagstiftning måste beredas
              noggrant. Vi vet att vi dessvärre i det här landet inte har tagit
              reda på exakt hur problematiken ser ut och utrett det noggrant.
              Men i ett regeringsuppdrag att lägga fram ett förslag ligger faktiskt
              beredningen.
            </seg>
            <seg n="15c87c4b">
              Vi vill att riksdagen ska skicka ett tydligt uppdrag till regeringen
              att börja jobba. För skulle det mot all förmodan det vore underbart
              om det vore så visa sig att när regeringen har plockat fram sitt
              underlag man kan visa att det här är alldeles onödigt är det ju
              en enkel sak för riksdagen att tacka nej och säga att vi struntar
              i detta, det behövs inte. Vi på den borgerliga kanten känner ingen
              prestige om regeringen kan visa att en sak är helt onödig, men
              ni vill inte ens ta fram ett förslag så vi får titta på hur vi
              ska hantera ett problem som växer och som drabbar många oskyldiga
              människor i dag. Vi kan förmoda att det kommer att öka eftersom
              mediefokuseringen ökar hela tiden och människor umgås på nätet
              på ett ganska frimodigt sätt, vilket skapar kontaktytor som kan
              ge svårigheter. Låt oss snabbt ta fram ett regelverk så att vi
              kan hantera detta inom rättsskipningen!
            </seg>
          </u>
          <note n="da2e1543">
            Jag yrkar bifall till reservationen.
          </note>
          <note type="speaker" n="70acc302">
            Anf. 236 PETER ALTHIN (kd):
          </note>
          <u who="peter_althin_e6dce4_w" xml:id="i-0decc5c4b08be92b-0" n="34d5e879">
            <seg n="6e48be65">
              Herr talman! Ärade ledamöter! Åhörare! Jag hade även hälsat justitieministern
              om han hade haft möjlighet att vara här, vilket jag tycker att
              han ska vara i större utsträckning än vad han är.
            </seg>
            <seg n="ae50836d">
              Jag ska göra det här ganska kort, vilket kan upplevas som njutbart
              bara det i den sena kvällen. Det som har sagts nu av mina kamrater
              i alliansen är ju det som rimligen kan sägas. Jag instämmer i
              vad som har framförts av både Johan och Beatrice.
            </seg>
            <seg n="c8645ef3">
              Jag yrkar alltså bifall till reservationen.
            </seg>
            <seg n="fd5471ca">
              Det är ganska intressant när man pratar om vad man ska kalla
              det. Beatrice kallar det för stalking . Om man tittar på själva
              betänkandet ska man rimma på halka, så det ska heta stalka möjligen,
              eller möjligen förföljelsesyndrom eller systematisk förföljelse.
              Det finns väldigt många namn för detta som ju är ett beteende
              som inte är nytt, men det är inte lagstiftat. Därför har vi inte
              hittat någon riktigt bra rubricering. Jag tycker att förföljelsesyndrom
              är bra och omfattar vad det är frågan om.
            </seg>
            <seg n="c2d1db7a">
              För vad är det frågan om? Man kan beskriva det som en medveten,
              illvillig och upprepad förföljelse och trakassering. Jag har själv
              varit utsatt för det, kan jag säga, så jag vet att det inte är
              något roligt. Det är inte svårt, tycker jag, att se en skillnad
              på var gränsen går för en trevlig och mindre trevlig uppvaktning.
              Det är faktiskt ganska enkelt när denna upprepade illvilliga hela
              tiden håller på och jagar en.
            </seg>
            <seg n="1ce2f5c6">
              Problemet är att det i dag inte finns någon egentlig lagstiftning
              för detta. Det behöver inte vara hänsynslöst beteende. Därmed
              är det inget ofredande. Det behöver inte heller vara ett verbalt
              hot. Därmed är det inget olaga hot. Det här ligger sammantaget
              någonstans mellan stolarna och växer.
            </seg>
            <seg n="827195e6">
              Som det har sagts här finns det i andra länder. Det finns i USA,
              Australien och Kanada, så det är inget nytt på det sättet. JK
              tycker att det är alldeles utmärkt. De flesta remissinstanser
              tycker att det här är bra och att det finns underlag för en lagstiftning
              på det här området. Man har pekat bland annat på Brottsoffermyndigheten
              som tycker att det finns ett behov av lagstiftning. Då är det
              ju märkligt att vi inte sätter fart. Det är hög tid att man gör
              någonting åt den här situationen, att man inför en brottsrubricering,
              ett lagrum för just det här. Det borde man kunna göra ganska snabbt,
              tycker jag.
            </seg>
            <seg n="0b6080fd">
              Det märkligaste är, herr talman, att om man tittar på majoriteten
              vänsterkartellen tycker jag är ett samlande namn på dem och deras
              överväganden så håller de ju faktiskt med. De håller med hela
              vägen fram till skottet. Jag kan läsa några saker från utskottsmajoritetens
              överväganden.
            </seg>
            <seg n="5b9697f5">
              Sammanfattningsvis, säger man, anser den övervägande delen av
              remissinstanserna att det finns problem på detta område, bland
              annat genom att systematisk förföljelse inom rättssystemet ofta
              bedöms i delmoment och som olika brott och inte i sin helhet.
            </seg>
            <seg n="da495ff2">
              Så lägger man till: Utskottet vill till att börja med framhålla
              att det är angeläget att den som utsatts för systematisk förföljelse
              ges samhällets fulla stöd.
            </seg>
            <seg n="92bdce58">
              Javisst. Vad händer? Ingenting. Man fortsätter ytterligare och
              säger: Utskottet vill understryka att frågan om ökat skydd för
              den som drabbats av systematisk förföljelse inte kan avvakta.
            </seg>
            <seg n="696653ef">
              Det kan inte avvakta. Det är det vi säger. Kom nu till skott!
              Vi är alltså överens. Jag kan läsa flera punkter av vad man själv
              säger:
            </seg>
            <seg n="909f6d81">
              Det är ett område som man bör kriminalisera. Flera remissinstanser
              anser att det finns utrymme för ny lagstiftning.
            </seg>
            <seg n="d551a9f8">
              Om man läser detta och inte vet slutet ofta ska man läsa böcker
              framifrån och sedan se hur det kommer att sluta säger man: Vad
              kommer här? Det kommer alltså att hända. Vi ska inte avvakta.
              Det finns i andra länder. Remissinstanserna säger: Kom till skott
              nu och gör en lagstiftning! Då kommer det som Johan Pehrson på
              ett sådant bildligt sätt uttryckte och som är svårt att göra bättre.
              I bästa fall blir det lika bra. Därför ska jag läsa upp vad man
              säger. Slutsatsen när man står inför detta blir att man ska förbereda
              först skulle man planera och sedan ändrade man det att lämna ett
              uppdrag. Av bara det ser man att man inte har kommit upp i hissen
              än. Efter att man har gjort detta ska man möjligen ta fram ett
              kunskapsunderlag. Det kan låta som om jag ironiserar, och det
              gör jag ju faktiskt märker jag själv. Jag har anledning att göra
              det. Varför gör man inte detta? Varför kommer man inte fram till
              någon punkt? Varför ska Sverige ligga långt efter andra länder
              när hela materialet finns? Det finns tid för det. De flesta remissinstanserna
              ställer upp på det.
            </seg>
            <seg n="9aa9f0f4">
              Herr talman! Jag yrkar bifall till reservationen. Regeringen
              måste nu få i uppdrag att skyndsamt, inte i avvaktande, återkomma
              till riksdagen med ett lagförslag. Det är ingenting att vänta
              på. Jag hoppas att man från regeringen och dess stödpartier har
              tagit till sig vad jag, Johan och Beatrice har sagt och kommer
              upp och säger: Vi håller med.
            </seg>
            <seg n="85e56915">
              (Applåder)
            </seg>
          </u>
          <note type="speaker" n="3dddd0f3">
            Anf. 237 JOHAN LINANDER (c):
          </note>
          <u who="johan_linander_016836_w" xml:id="i-e15694fe67f8de50-0" n="39330bc2">
            <seg n="b690905d">
              Herr talman! Jag har personligen inga erfarenheter av stalking,
              eller stalkning, och det är jag mycket tacksam för. Vid en första
              anblick kan stalkning, eller vad vi ska kalla det, jag väljer
              att kalla det förföljelse, verka oförargligt. Men ganska många
              människor har upplevt att intresset för dem har övergått från
              normalt kändisskap till en plåga som faktiskt gör att livskvaliteten
              sjunker betydligt.
            </seg>
            <seg n="3ebc7591">
              Som vi har hört är det inte bara offentliga personer som kan
              råka ut för detta. Jag hörde exempelvis talas om en kund som hade
              blivit så oerhört betuttad i kvinnan som satt i kassan i mataffären.
              Det gick så långt att det var ett tydligt fall av förföljelse,
              som emellertid inte är olaglig enligt den lagstiftning vi har
              i dag.
            </seg>
            <seg n="9f3ca9f8">
              I det betänkande vi debatterar nämns några olika varianter på
              hur förföljelsebrottet ser ut i andra länder. Jag tycker att det
              är intressant att se hur man har löst det i Australien, England
              och Kanada.
            </seg>
            <seg n="b9148a2a">
              I Australien krävs det att gärningsmannen, det vill säga förföljaren,
              har haft som uppsåt att orsaka allvarlig psykisk skada eller väcka
              allvarlig oro eller rädsla. Problemet med den lagstiftningen är
              ju att den psykiskt sjuka person som förföljer oftast inte har
              haft som avsikt att skada på något sätt, utan tycker att man gör
              saker som är ganska snälla. Idoldyrkan har gått över styr.
            </seg>
            <seg n="20d9992e">
              I England och Wales krävs det att gärningsmannen insett eller
              borde ha insett att offret känner det som trakasseri eller ofredande.
              Det borde täcka upp fler situationer än den australiensiska lagstiftningen,
              men det är fortfarande svårt att visa vad en psykiskt sjuk person
              förstått eller borde ha förstått.
            </seg>
            <seg n="68180b3b">
              I Kanada har man valt en modell som jag tycker verkar mer tilltalande.
              Det är att gärningsmannen ska ha känt till att den utsatta personen
              kände sig ofredad eller, som det står, ha varit likgiltig för
              följderna av sitt handlande. Då räcker det att den som känner
              sig förföljd på något sätt har sagt till personen i fråga: Jag
              vill inte att du står utanför min dörr på kvällen när jag kommer
              hem. Jag vill inte att du ska skicka mer blommor. Jag vill inte
              att du ska uppvakta mig på något sätt.
            </seg>
            <seg n="3fe29338">
              Det skulle räcka för att det kan vara fråga om ett förföljelsebrott.
            </seg>
            <seg n="ff1bd83f">
              Det jag försöker göra nu är att hjälpa majoriteten. Ni ska se
              att det inte behövs så otroligt mycket förberedelse för framtagande
              av material för utredning, som ni har hört Peter berätta om på
              ett så bra sätt tidigare.
            </seg>
            <seg n="d3148457">
              Som jag ser det finns det tre sätt att lagstifta om det här förföljelsebrottet.
              Det första är att vi gör ett nytt brott i brottsbalkens 4 kap.
              Det skulle till exempel kunna heta olaga förföljelse. Det kanske
              är det enklaste sättet.
            </seg>
            <seg n="c36fe7eb">
              Den andra varianten som också nämns bland remissinstanserna är
              att utöka brottet ofredande som finns i 4:7 i brottsbalken. En
              hel del av de här förföljelsefallen kan tendera att vara ett ofredande,
              men ofredandet kräver, som brottsrubriceringen nu är, att det
              handlar om ett hänsynslöst beteende. Att ständigt ringa till någon,
              stå utanför porten och vänta eller skicka blommor är knappast
              något hänsynslöst beteende i det enstaka fallet. När det blir
              en kedja av händelser kan det vara mycket obehagligt för den som
              råkar ut för det.
            </seg>
            <seg n="58f6be89">
              Det kan vara något svårare att utöka ofredandebegreppet, som
              jag ser det.
            </seg>
            <seg n="ae3fd9b8">
              Det tredje sätt man skulle kunna välja det var också Johan Pehrson
              inne på är att förändra när ett besöksförbud kan dömas ut. Då
              skulle man kunna ge besöksförbud även när det inte är ett brott
              som begås mot en person utan det skulle räcka med förföljelse.
              Personen skulle dömas för överträdelse av besöksförbudet, men
              det kräver att vi utökar straffsatserna betydligt eftersom det
              i dag tyvärr är obetydliga straff för överträdelse av besöksförbud.
            </seg>
            <seg n="04166bd7">
              Det finns tre olika möjligheter. Det behövs inte så oerhört mycket
              mer arbete för att majoriteten skulle kunna komma fram till ett
              förslag och regeringen skulle kunna lägga fram en proposition
              till oss i riksdagen så att vi faktiskt kan komma till skott.
              Tyvärr har inte majoriteten så bråttom som vi i den borgerliga
              alliansen. Det beklagar vi. Därför yrkar även jag bifall till
              reservationen.
            </seg>
          </u>
          <note type="speaker" n="6690928a">
            Anf. 238 KERSTIN ANDERSSON (s):
          </note>
          <u who="kerstin_andersson_06a1cf" xml:id="i-2ad2e9510bef6e32-0" n="3a8d4177">
            <seg n="4a9944d3">
              Herr talman! Jag vill börja med att yrka bifall till förslaget
              i betänkandet och avslag på reservationen.
            </seg>
            <seg n="16030f53">
              I det betänkande som vi i dag debatterar i kammaren behandlar
              utskottet ett under allmänna motionstiden väckt motionsyrkande
              rörande behovet av ett nytt lagrum mot stalkning.
            </seg>
            <seg n="25b5c688">
              För det fenomen som betänkandet tar upp saknas ett vedertaget
              svenskt ord. Därför har det engelska ordet stalking ofta kommit
              till användning. Ett svenskt uttryck skulle kunna vara förföljelsesyndrom.
            </seg>
            <seg n="9e54f5d7">
              Riksdagens språkexpert har framfört att man också kan tänka sig
              att använda ordet systematisk förföljelse. Det är det ord jag
              kommer att använda. Då tror jag att människor också förstår vad
              debatten handlar om.
            </seg>
            <seg n="0a5e1204">
              I såväl den svenska som den utländska diskussionen omfattar systematisk
              förföljelse en rad beteenden som alla går ut på att en person
              vid upprepade tillfällen kontaktar, övervakar eller förföljer
              en närstående, en bekant eller en helt främmande person mot dennes
              vilja.
            </seg>
            <seg n="42edaade">
              I internationell forskning framgår det emellertid att det är
              högst ovanligt att en person utsätts för systematisk förföljelse
              av en total främling. Oftast rör det sig i stället om en person
              som den utsatta har haft en nära relation med eller på annat sätt
              är bekant med.
            </seg>
            <seg n="d51cb209">
              Vad systematisk förföljelse består i är inte alldeles lätt att
              definiera. Det kan, som tidigare talare har sagt, röra sig om
              allt från ovälkomna gåvor eller telefonsamtal till kontinuerlig
              övervakning och förföljelse, skadegörelse och våldsanvändning.
              Systematisk förföljelse är därför ett samlingsnamn för en rad
              beteenden och motiven kan vara många.
            </seg>
            <seg n="65e77e19">
              Vi vet till exempel att förföljelse, hot och upprepat våld förekommer
              efter det att en kvinna brutit upp från en våldsam man. Det är
              också ett av forskningen välkänt mönster och en allvarlig del
              av mäns våld mot kvinnor.
            </seg>
            <seg n="0a30638d">
              Vi vet också att varje dag tar personer runtom i vårt land emot
              hot, oönskade gåvor, ovälkomna påhälsningar och rättshaveristiska
              skrivelser från personer som förföljer dem. Kändisar, politiker,
              tjänstemän, journalister alla i vårt samhälle kan vara offer för
              detta.
            </seg>
            <seg n="d60e1dc7">
              Den minsta gemensamma nämnaren för de beteenden som åsyftas är
              att de alla innehåller återkommande kontakter som av den utsatta
              personen är oönskade och upplevs som besvärande eller hotfulla
              och som försämrar livskvaliteten.
            </seg>
            <seg n="fc985109">
              Begreppet är mycket komplext. Detta gör såväl omfångsstudier
              som strategi- och lagstiftningsfrågor svårhanterliga. Justitieutskottet
              har därför med anledning av det aktuella motionsyrkandet inhämtat
              synpunkter från ett antal myndigheter och institutioner.
            </seg>
            <seg n="55030c16">
              De frågor som har ställts är vilken kännedom de har om fenomenet,
              om de har någon strategi för att motverka det och om de anser
              att det föreligger ett lagstiftningsbehov.
            </seg>
            <seg n="ad31034d">
              Övervägande delen av remissvaren lyfter just fram begreppets
              komplexitet. Ett antal av remissinstanserna anser att det finns
              problem genom att systematisk förföljelse inom rättssystemet ofta
              bedöms i delmoment där handlingarna var och en för sig inte alltid
              utgör ett brott.
            </seg>
            <seg n="357a249f">
              Andra synpunkter som tas upp från remissinstanserna är att hot-
              och riskbedömningarna måste bli bättre och att samverkan mellan
              psykiatri och polis måste utvecklas.
            </seg>
            <seg n="e0da1e2b">
              Herr talman! I den folkpartistiska motion som ligger till grund
              för betänkandet beskrivs problemet med systematisk förföljelse
              som betydande. I reservationen som också delas av moderater, centerpartister
              och kristdemokrater skrivs att remissvaren tydligt talar för att
              det finns ett lagstiftningsbehov.
            </seg>
            <seg n="a3c29ead">
              Ja, sammanfattningsvis anser ett antal av remissinstanserna att
              det finns utrymme för ny lagstiftning avseende systematisk förföljelse.
              Men om man ser till helheten av de inlämnade remissvaren anses
              det också att systematisk förföljelse närmare måste definieras
              samt att det inte är helt klart hur stor omfattningen är av problemet
              är eller hur nuvarande lagstiftning används. Jag är ganska säker
              på att även reservanterna anser att vi ska ha en bra och rättssäker
              lagstiftning, och då ska vi också kräva ett gott kunskapsunderlag.
            </seg>
            <seg n="eb201320">
              Herr talman! Utskottet konstaterar att remissvaren inte ger något
              säkert underlag för att bedöma omfattningen av systematisk förföljelse
              och att ett bättre underlag behövs för ett kommande ställningstagande
              om eventuell lagstiftning. Därför är det bra att Brottsförebyggande
              rådet nu får i uppdrag att närmare definiera begreppet och göra
              en kartläggning av fenomenet och dess omfattning, något som vi
              socialdemokrater menar ska ha en hög prioritet.
            </seg>
            <seg n="3d8f55eb">
              Det pågår även arbete på andra håll som kan ligga till grund
              för att öka denna kunskap och som också kan ligga till grund för
              lagstiftning. Jag beklagar att inte alliansen ser det som pågår
              och tar till sig det.
            </seg>
            <seg n="bc11dc64">
              Rikspolisstyrelsen har gett Polismyndigheten i Kalmar län och
              Polismyndigheten i Helsingforss län i uppdrag att i samarbete
              med professor Henrik Belfrage vid Rättspsykiatriska regionkliniken
              i Sundsvall bedriva metodutveckling avseende bedömning om åtgärder
              vid systematisk förföljelse med hjälp av polisiära hot- och riskbedömningar.
            </seg>
            <seg n="44de6fb1">
              Dessutom hoppas jag att alliansen känner till att det just nu
              inom Justitiedepartementet bereds andra lagförslag som ska öka
              skyddet för personer som utsätts för hot och våld.
            </seg>
            <seg n="34f98418">
              Nya rutiner och riktlinjer för polisens arbete med besöksförbudsärenden
              har precis arbetats fram. Brå har i uppdrag att genomföra en utvärdering
              av hur lagstiftningen om besöksförbud tillämpas.
            </seg>
            <seg n="c8e956f9">
              Kommittén om hot och våld mot förtroendevalda arbetar och ska
              om cirka ett år lämna ett förslag.
            </seg>
            <seg n="4ffb5e8c">
              Med detta vill jag ha sagt att det är nödvändigt att se till
              helheten och vänta in det arbete som bedrivs parallellt med att
              Brå nu får detta uppdrag. All kunskap och alla fakta ska finnas
              med den dagen bedömning görs av om lagen eller lagar ska skrivas
              om.
            </seg>
            <seg n="c1245f1e">
              Folkpartiet ställde frågan: Vad väntar ni på? Det är detta vi
              väntar på.
            </seg>
            <seg n="3fe40903">
              Herr talman! Jag ska nu bli lite ödmjuk. Jag vill slutligen säga
              att utskottets ställningstagande absolut inte handlar om att bagatellisera
              vare sig motionen eller fenomenet systematisk förföljelse och
              de människor som utsätts för det, tvärtom. Det är bra att vi får
              den här debatten. Det är bra att vi uppmärksammar det komplexa
              fenomen som systematisk förföljelse ändå är. Men vi måste veta
              mer innan vi tar till lagstiftning. Om behov av lagstiftning föreligger
              ska jag vara den första att förespråka detta.
            </seg>
          </u>
          <note type="speaker" n="d44c6311">
            Anf. 239 JOHAN PEHRSON (fp) replik:
          </note>
          <u who="johan_pehrson_f0b32c_w" xml:id="i-fa2e12f3af614c85-1" n="643f7b2d">
            <seg n="34cb37c6">
              Herr talman! Människor förstår begreppet systematisk förföljelse,
              ja. Jag vill lova Kerstin Andersson att de som är förföljda förstår
              vad det handlar om.
            </seg>
            <seg n="1136cb52">
              Däremot verkar inte majoriteten förstå hur viktigt detta är.
              Det hänvisas till utredningar; det hänvisas till att det måste
              analyseras mer. Då vill jag bara säga några korta fakta.
            </seg>
            <seg n="730fd4b1">
              Det finns ju några som inte har sett något problem här. Det kan
              till exempel gälla någon åklagarkammare som hade yttrat sig. Men
              åklagarna får ju aldrig detta på sitt bord. Dessa förundersökningar
              leder inte till åklagare då detta inte är något brott i dag. Är
              det ett brott blir det ofredande eller olaga hot och det kan bli
              besöksförbud; annars kommer det aldrig till åklagare. De ser inte
              detta.
            </seg>
            <seg n="3e04a54e">
              Att Sveriges Advokatsamfund inte har sett det kan förvåna mig.
            </seg>
            <seg n="930a39a2">
              Sedan gällde det omfattningen. Det polismästardistrikt i Helsingfors,
              Södertörn, som tittat på detta och fått i uppdrag att börja granska
              det har fått 150200 fall på ett distrikt! Hur ser det då ut i
              hela Sverige?
            </seg>
            <seg n="82741667">
              För oss liberaler för oss i alliansen, vill jag påstå är det
              svårt att se att det skulle vara för lite människor att skydda
              om denna lagstiftning kan vara ett sätt att möta problemet. Det
              är säkert tusentals människor i Sverige som berörs om det är 150200
              bara i ett distrikt på ett år.
            </seg>
            <seg n="e28665d8">
              Nu ska man ställa samma frågor till experterna och filtrera detta
              via Brottsförebyggande rådet. Är det någon sorts orakel i Delfi?
              Ställer Brottsförebyggande rådet samma frågor till alla poliser
              som jobbar med detta, psykiatrin, forskarna, Brottsoffermyndigheten,
              kvinnojourerna och andra kommer man att få samma svar. Vi har
              ju fått svaren. Detta är ett problem. Det måste lösas med lagstiftning.
              Vi har tre olika lagstiftningslinjer att välja på. Det är nästan
              färdigskrivna lagar som står här. Men man vill inte agera, och
              det förvånar mig. Det bygger väl på att man inte tar sin lagstiftarroll.
              Det är ju vi som bestämmer.
            </seg>
            <seg n="92f48761">
              Herr talman! Jag vädjar till majoriteten att bifalla reservationen
              vid omröstningen.
            </seg>
          </u>
          <note type="speaker" n="45ed986f">
            Anf. 240 KERSTIN ANDERSSON (s) replik:
          </note>
          <u who="kerstin_andersson_06a1cf" xml:id="i-2ad2e9510bef6e32-1" n="3a8d4177">
            <seg n="d5710183">
              Herr talman! Frågan är ju: Föreligger lagstiftningsbehov? Låt
              mig, Johan Pehrson, citera några av remissvaren.
            </seg>
            <seg n="9d13c0b8">
              Justitiekanslern: Det kan föreligga ett visst behov av lagstiftning.
              Sundsvalls tingsrätt: om man efter en djupare undersökning finner.
              City åklagarkammare i Helsingfors: Om problemet visar sig tillräckligt
              stort kan det övervägas. Åklagarkammaren i Sundsvall: Ja, det
              kanske bör övervägas.
            </seg>
            <seg n="f7016a3f">
              Så här skulle jag kunna hålla på. Läser man remissvaren ser man
              att de flesta remissinstanser säger precis det vi säger: Låt oss
              utreda frågan vidare. Remissinstanserna säger definitivt inte
              det reservanterna säger, att det tydligt talar för en lagstiftning.
            </seg>
            <seg n="5d1e17a0">
              Uppdraget att utreda vidare behövs, Johan Pehrson. Därför kan
              regeringen inte göra detta snarast. Jag skulle gärna vilja fråga
              Johan Pehrson: Vad menar ni när ni i reservationen skriver snarast?
              Är det inte klokt att vänta in allt det arbete som pågår just
              nu, som jag hoppas att Johan Pehrson känner till och som jag tog
              upp i mitt anförande? Är det inte bra om vi kan ta ett helhetsgrepp
              om den här frågan som jag och mitt parti tycker är oerhört viktig?
              Det är inget sätt att nonchalera frågan, absolut inte!
            </seg>
          </u>
          <note type="speaker" n="4ad12230">
            Anf. 241 JOHAN PEHRSON (fp) replik:
          </note>
          <u who="johan_pehrson_f0b32c_w" xml:id="i-fa2e12f3af614c85-2" n="643f7b2d">
            <seg n="4b34c3c8">
              Herr talman! Jag misstror inte Kerstin Anderssons äkta engagemang.
              Men jag misstror slutsatsen, för det är något lurt där.
            </seg>
            <seg n="88b966d3">
              Här pratas det om behov. Jag vill understryka: Åklagarna får
              ju inte detta på sitt bord! Om man inte ser någonting förstår
              man inte att det är ett problem. Man ser det inte. Förundersökningarna
              leder aldrig till åtal, för det är ju inget brott som begås. Och
              justitiekanslern har fullt upp med mordfall.
            </seg>
            <seg n="253fe560">
              Poliserna ser detta. De möter trasiga, skräckfyllda människor.
              Kvinnojourerna ser detta. Brottsoffermyndigheten ser detta. Forskarna
              ser detta. De psykiatriska klinikerna ser detta. Det är ju de
              som möter alla människor, och de kommer att svara samma sak när
              Brottsförebyggande rådet och regeringen ställer samma frågor.
              De kommer inte att ändra uppfattning. Det kommer snarare att kunna
              bli värre med fler människor som fått sina liv förstörda och är
              illa däran.
            </seg>
            <seg n="85e0d9fe">
              Detta är ju klarlagt. Det står till hundra procent klart att
              det finns ett behov.
            </seg>
            <seg n="40294b2d">
              Sedan är det många andra saker som behöver till. Jag håller med
              om att metodutveckling är någonting vi ska hålla på med hela tiden.
              Vi vet ju att om polisen ringer upp och tar in förföljarna på
              förhör kan de sluta. Men det finns ingen systematisk metodik för
              detta i regeringens ledning av polisen i dag, vilket jag beklagar.
              Detta måste fram.
            </seg>
            <seg n="d6279ed4">
              Vi ska vänta, säger Kerstin Andersson. Vi har väntat och vi har
              hört. Det har bluddrats och bladdrats, inte minst från regeringshåll,
              om att det ska göras saker mot våld mot kvinnor, våld mot barn,
              vardagsbrott och alla möjliga saker, men det händer väldigt lite.
            </seg>
            <seg n="e86a7fac">
              Den 12 maj beslutade justitieutskottet, och då var vi överens,
              att regeringen skulle ta krafttag och snabba på när det gällde
              otillbörliga medel i människohandel för att hindra att unga kvinnor
              våldtas kväll ut och kväll in på bordeller i Sverige. Det har
              inte hänt någonting på ett år, och det var prioriterat! Det kommer
              inte att hända någonting med detta heller. Ni har ett track record
              som är förfärligt. Det är sämre än ja, jag vet inte vad jag ska
              jämföra med, något lag i gärdsgårdsserien.
            </seg>
          </u>
          <note type="speaker" n="972814cc">
            Anf. 242 KERSTIN ANDERSSON (s) replik:
          </note>
          <u who="kerstin_andersson_06a1cf" xml:id="i-2ad2e9510bef6e32-2" n="3a8d4177">
            <seg n="46de92d2">
              Herr talman! Jag fick inget svar från dig, Johan Pehrson. Vad
              menar du med skyndsamt? Varför har ni inte tid att vänta in allt
              det viktiga arbete som pågår just nu? Det kommer förhoppningsvis
              att hjälpa de här människorna framöver, när man ser vilka åtgärder
              som behöver vidtas, vilka eventuella lagstiftningsbehov som finns.
              Vi kanske ska ändra befintlig lagstiftning eller skapa en helt
              ny lagstiftning. Men jag får fortfarande inget svar på min fråga:
              Vad menar du med skyndsamt?
            </seg>
            <seg n="a387b92f">
              Sedan känner jag lite grann att Johan Pehrson tror att vi inte
              tar det här på allvar eller inte har synpunkter över huvud taget
              på hur angelägen den här frågan är.
            </seg>
            <seg n="3f90ca80">
              För det första är det angeläget att de som utsätts för den systematiska
              förföljelsen får samhällets fulla stöd, såväl när det gäller straffrättsligt
              skydd som i fråga om stödinsatser från myndigheter. Brottsoffrens
              psykiska reaktion och graden av behov av stöd, hjälp och krishantering
              beror naturligtvis på många omständigheter. Därför måste det i
              varje enskilt fall göras en värdering av både skada och lidande
              av professionella människor som möter brottsoffren. Det är en
              del arbete utanför lagstiftningen som måste göras.
            </seg>
            <seg n="28ce8313">
              För det andra måste polisen bli bättre på att förebygga systematisk
              förföljelse. Nya rutiner och de riktlinjer vid besöksförbud som
              nu har tagits fram tycker jag är ett mycket bra sätt. Hot- och
              riskbedömningar måste bli bättre, och där väntar jag bland annat
              på det arbete som pågår just nu som just gäller systematisk förföljelse.
            </seg>
            <seg n="daf61c4a">
              Visst måste utöver en eventuell lagstiftning mycket annat till.
              Vi är väl medvetna om det i majoriteten.
            </seg>
          </u>
          <note type="speaker" n="ce8b2c22">
            Anf. 243 BEATRICE ASK (m) replik:
          </note>
          <u who="beatrice_ask_0792d1_w" xml:id="i-14f69a6530a4dd4b-1" n="8be0cff2">
            <seg n="2bba0536">
              Herr talman! Jag har en väldigt obehaglig känsla av att majoriteten
              har satt sig i ett Babels torn. Man är bekymrad över att människor
              inte skulle veta vad stalking är. Jag känner väldigt många som
              mycket väl vet vad det här handlar om. Förföljelse och systematiska
              trakasserier som inte riktigt håller för ingripande från rättsväsendets
              sida är ingenting som är svårt för vanligt folk att känna till.
            </seg>
            <seg n="f9279e40">
              Min mamma har damfrisering, och jag kan tala om för dig att där
              får man ofta höra talas om kvinnor som utsätts gång efter gång.
              Alla är helt förvånade över att ingen kan göra något. Det som
              är förvånande här i dag är ju att det uppenbarligen är något alldeles
              ovanligt som nog inte förekommer. Den här känslan förstärks, Kerstin
              Andersson, när den enda hållbara punkt som majoriteten har är
              utredningen om hot mot politiker.
            </seg>
            <seg n="cc657991">
              Ni ser bara bekymren för oss politiker och i bästa fall superkändisar
              som blir trakasserade därför att vi har varit i tv. Men de många
              människorna som uppenbarligen drabbas av detta och där vi med
              en tydlig lagstiftning skulle kunna förebygga grövre brott av
              olika slag lämnar ni därhän.
            </seg>
            <seg n="c060d66a">
              Nu skulle jag vilja ställa en konkret fråga: När tror Kerstin
              Andersson att Socialdemokraterna kan ha fått fram ett underlag
              för att eventuellt lägga fram något slags förslag som har att
              göra med den här systematiska förföljelsen?
            </seg>
          </u>
          <note type="speaker" n="1db08c91">
            Anf. 244 KERSTIN ANDERSSON (s) replik:
          </note>
          <u who="kerstin_andersson_06a1cf" xml:id="i-2ad2e9510bef6e32-3" n="3a8d4177">
            <seg n="29762542">
              Herr talman! Jag tycker att det är beklagligt att inte Beatrice
              Ask hörde att jag vid ett flertal tillfällen i mitt anförande
              upprepade alla de uppdrag som man i dag jobbar med. Och de handlade
              ju inte enbart om hot och våld mot förtroendevalda. De handlar
              bland annat om det som just nu bereds i Justitiedepartementet
              och som gäller alla de människor som utsätts för hot och våld.
              Det ska ge ett ökat skydd just för dessa personer.
            </seg>
            <seg n="de03a87f">
              Det gäller utvidgad sekretess för dem som kan komma att utsättas
              för hot och våld. Det handlar också, som jag tror är mycket viktigt,
              om den utvidgade regeln om ett sekretessgenombrott inom sjukvård
              och socialtjänst. Vi måste emellanåt ha ett sekretessgenombrott
              just för att polis och inte minst psykiatri ska kunna samarbeta
              i dessa så viktiga frågor, ta in kunskap av varandra och kunna
              förebygga. Jag tycker att det är beklagligt att inte Beatrice
              Ask hörde att det inte enbart handlar om förtroendevalda.
            </seg>
            <seg n="5f61f759">
              Jag hoppas också att Beatrice Ask hörde att vi tar det här på
              största allvar, att Beatrice Ask också hörde att jag är den första
              att skriva under på en eventuell lagstiftning om det visar sig
              att det finns behov av det.
            </seg>
          </u>
          <note type="speaker" n="710296af">
            Anf. 245 BEATRICE ASK (m) replik:
          </note>
          <u who="beatrice_ask_0792d1_w" xml:id="i-14f69a6530a4dd4b-2" n="8be0cff2">
            <seg n="93daa3db">
              Herr talman! Jag fick ändå inget svar på när Socialdemokraterna
              tror att man har det underlag som krävs för att fatta beslut om
              man ska lägga in detta i lagstiftningen.
            </seg>
            <seg n="689da36e">
              Jodå, jag hör väldigt bra. Men det jag hör är att det anses pågå
              ett arbete på departementet där det för mig förefaller rätt naturligt
              att lägga in också detta. Om man ändå håller på med detta borde
              det väl vara lagom att plocka in också den del som handlar om
              systematisk förföljelse. Jag förstår inte varför det ska läggas
              åt sidan eftersom det uppenbart är så intimt förknippat med det
              övriga. Det är som att hantera verkligheten både styckevis och
              delt.
            </seg>
            <seg n="d4e65bf0">
              Det andra jag hörde var att det var så viktigt med hot- och riskbedömningar.
              Jag förstår mycket väl vad det handlar om, och det är bra. Problemet
              är ju att det finns många behandlare som konstaterar att den här
              personen kommer att fortsätta ringa varje morgon, fortsätta att
              ställa sig utanför varje port den förföljda kommer ut genom. Det
              värsta är att de ofta är så extremt finurliga att de kan hålla
              sig precis i kanten av vad lagen tillåter. Det hjälper inte med
              riskbedömning när det inte är olagligt att bete sig på det viset.
              Det är ju det som är poängen med vårt förslag.
            </seg>
            <seg n="ff422e7f">
              Men när, Kerstin Andersson, kommer riksdagens kammare, om Socialdemokraterna
              mot all förmodan skulle få sitta kvar ett tag, att få ett förslag
              som gör att vi i Sverige slipper ligga efter på det här området?
            </seg>
          </u>
          <note type="speaker" n="4129cf2b">
            Anf. 246 KERSTIN ANDERSSON (s) replik:
          </note>
          <u who="kerstin_andersson_06a1cf" xml:id="i-2ad2e9510bef6e32-4" n="3a8d4177">
            <seg n="8b1de22d">
              Herr talman! Jag kan inte svara Beatrice Ask på när den här lagstiftningen
              kommer, om den nu behövs. Låt oss göra det arbete som nu görs.
              Det görs ju på många olika sätt. Jag har beskrivit det. Det pågår
              massor av olika utredningar. Det pågår ett arbete hela tiden.
              Och givetvis ser jag och majoriteten de uppdrag som nu pågår också
              som en parallell del i att komma åt hot och våld när det gäller
              just det vi pratar om, systematisk förföljelse. Egentligen är
              det ett arbete som bedrivs parallellt. Så ser jag det.
            </seg>
            <seg n="0931108a">
              Jag sade att bilden var så komplex, och jag tror att det är viktigt
              att man tittar på vad forskarna säger. De delar in de här människorna
              i tre grupper. De talar om de som systematiskt förföljer kändisar,
              de som systematiskt förföljer okända och de som systematiskt förföljer
              dem som har stått i nära relation.
            </seg>
            <seg n="f08e2ba9">
              När det gäller det sista, nära relation, har vi i dag vår kvinnofridslagstiftning.
              Det har man inte i USA, som Beatrice Ask bland annat talade om.
              Där har man ju inte den lagstiftningen. Ändå visar det sig att
              deras stalkningslagstiftning till två tredjedelar används just
              för mäns våld mot kvinnor, när man har överträtt besöksförbud
              och så vidare.
            </seg>
            <seg n="b3a1ddea">
              Jag kan upplysa Beatrice Ask om att allting går sakta men säkert
              framåt. Den redovisning av sitt uppdrag som Brå skulle lämna 2007
              vad gäller besöksförbudet kommer de redan den 1 september att
              lämna en delrapport om som avser fotbojor och besöksförbud.
            </seg>
            <seg n="e3a6e9d2">
              Allting går framåt, och jag känner ändå att ett steg är bättre
              än ingenting. Vi i majoriteten är beredda att ta alla de steg
              som inte minst kan hjälpa de människor som utsätts för hot och
              våld.
            </seg>
          </u>
          <note type="speaker" n="24221d66">
            Anf. 247 PETER ALTHIN (kd) replik:
          </note>
          <u who="peter_althin_e6dce4_w" xml:id="i-0decc5c4b08be92b-1" n="34d5e879">
            <seg n="d17ec70a">
              Herr talman! Kerstin Andersson sade i början av sitt anförande
              ungefär så här: Jag kommer att kalla det här för systematisk förföljelse
              så att folk förstår och kan ta del av debatten.
            </seg>
            <seg n="095c1fd6">
              Jag tror att de flesta vet precis vad systematisk förföljelse
              eller förföljelsesyndrom är. Folk vet mycket väl. Men jag undrar
              i övrigt om folk om de är intresserade av att lyssna på debatten
              förstår vad Kerstin Andersson säger.
            </seg>
            <seg n="000016f7">
              Jag är helt övertygad om att alla socialdemokrater tar detta
              på allvar. Det skulle vara mig främmande att misstro detta. Jag
              är övertygad om att man vill komma till rätta med problemet. Men
              det som är fullständigt obegripligt och lyssna nu, Kerstin Andersson,
              det här finns i protokollet, och det tror jag inte blir felskrivet
              är att Kerstin Andersson säger att hon är den första att skriva
              under ett lagförslag om behov finns. Sedan kan vi titta på sammanfattningen
              i betänkandet, näst sista stycket: Sammanfattningsvis anser den
              övervägande delen av remissinstanserna att det föreligger behov
              av lagstiftning med direkt inriktning på systematisk förföljelse.
              De flesta säger att behovet finns. Det är bara att skriva på nu,
              Kerstin Andersson, till exempel genom att rösta för reservationen
              tillsammans med de andra socialdemokraterna. Det finns ett behov,
              säger den övervägande delen av remissinstanserna. Vad väntar vi
              då på?
            </seg>
          </u>
          <note type="speaker" n="f8d4fa5c">
            Anf. 248 KERSTIN ANDERSSON (s) replik:
          </note>
          <u who="kerstin_andersson_06a1cf" xml:id="i-2ad2e9510bef6e32-5" n="3a8d4177">
            <seg n="864bf92f">
              Herr talman! Det jag försökte beskriva när jag inledningsvis
              sade systematisk förföljelse är att vi talar om stalkning. Jag
              har under de senaste veckorna talat med många människor, och när
              jag har nämnt ordet stalkning tittar alla förvånat på mig och
              säger: Vad är det för något? I stället för att använda ordet stalkning
              kommer jag att lyda riksdagens språkexpert och använda orden systematisk
              förföljelse.
            </seg>
            <seg n="e1b42d48">
              Nu tappade jag bort mig. Du ställde en fråga?
            </seg>
          </u>
          <note type="speaker" n="a80c4872">
            (PETER ALTHIN (kd):
          </note>
          <u who="peter_althin_e6dce4_w" xml:id="i-0decc5c4b08be92b-2" n="34d5e879">
            <seg n="61a6f10f">
              Bara håll med, så går det snabbare!
            </seg>
            <seg n="baad479d">
              Jag läste upp att den överväganden delen inte de flesta utan
              de allra flesta av remissinstanserna anser att det föreligger
              ett behov av lagstiftning. Det är precis det de säger.)
            </seg>
            <seg n="1bc26f3b">
              Herr talman! Det står jag fortfarande fast vid. Jag står fast
              vid det som står i betänkandet. Jag försökte förklara, inte minst
              i replikskiftet med Johan Pehrson, att det visst är så. Men de
              flesta remissinstanserna vill också se en utredning, att man ska
              titta vidare, de tycker att omfattningen inte är helt klar, och
              definitionen för stalkning är inte helt klar. Jag kan räkna upp
              hur mycket som helst som remissinstanserna säger. De ger också
              olika förslag på var i lagstiftningen det kan göras ändringar.
            </seg>
            <seg n="2bf4ce76">
              Det finns många frågor som söker svar. Jag är helt övertygad
              om att alla de arbeten som pågår just nu, alla de utredningsuppdrag
              som ligger ute, som berör hot och våld mot inte bara förtroendevalda
              utan också mot människor i vårt samhälle, kommer att ge resultat.
            </seg>
          </u>
          <note type="speaker" n="37faedce">
            Anf. 249 PETER ALTHIN (kd) replik:
          </note>
          <u who="peter_althin_e6dce4_w" xml:id="i-0decc5c4b08be92b-3" n="34d5e879">
            <seg n="b3f12153">
              Herr talman! Hot och våld är redan utrett. Det finns lagrum om
              detta. Det behöver ni inte hålla på och utreda en gång till. Det
              här är en specifik liten nisch som ligger någonstans emellan ofredande
              och olaga hot och där det inte finns någon lagstiftning. Sluta
              att tala om våld och hot. Det finns redan reglerat.
            </seg>
            <seg n="b50cedc7">
              Jag försöker hitta någon förklaring till varför Kerstin Andersson
              inte kan ställa upp på detta när vi tycker så lika: behovet finns,
              vi tar det på allvar och vi ser på detta med stort engagemang.
            </seg>
            <seg n="54f5194a">
              Kerstin Andersson säger att man vill ta ett helhetsgrepp. Det
              verkar som om man inte tar något grepp alls. I alla fall kommer
              man ingenstans. Kerstin Andersson säger att det går sakta men
              säkert fram. Ja, det går i alla fall sakta. Om det går säkert
              får vi möjligtvis se om vi står här om ett år igen.
            </seg>
            <seg n="4ad97459">
              Det finns underlag. Andra länder har lagstiftningen. De flesta
              remissinstanserna säger att det finns ett behov. Då är det något
              annat som ligger bakom som jag inte har hittat om varför man inte
              kommer till skott.
            </seg>
            <seg n="b577f154">
              Jag skulle vilja ställa en fråga innan tiden rinner ut i det
              här ämnet: Hur långt har man kommit i förberedelserna från regeringens
              sida angående uppdraget till Brottsförebyggande rådet?
            </seg>
          </u>
          <note type="speaker" n="11081365">
            Anf. 250 KERSTIN ANDERSSON (s) replik:
          </note>
          <u who="kerstin_andersson_06a1cf" xml:id="i-2ad2e9510bef6e32-6" n="3a8d4177">
            <seg n="2f5d778b">
              Herr talman! Det finns lagrum, säger Peter Althin. Kanske är
              det så att vi ska ställa oss frågan som också några remissinstanser
              har ställt om vi inte tillämpar den lagstiftning vi har i dag.
              Det är väl också bra om vi kan utreda det? Riksåklagaren säger
              något mycket intressant i sitt remissvar. Han säger att ändringarna
              i straffskalorna för ofredande och olaga hot som infördes år 1993
              innebär ökade möjligheter att använda dem just vid straffmätning
              när man bedömer omfattningen av systematiska trakasserier och
              hot. Då bör vi väl också utreda om vi inte tillämpar den lagstiftning
              vi har i dag. Det är fortfarande många frågor som söker svar.
            </seg>
            <seg n="61bb977e">
              Sedan var det frågan om andra länder. Ja, många andra länder
              har så kallad stalkningslagstiftning. Men jag återkommer igen:
              När man i USA gjorde en uppföljning i delstaterna visade det sig
              att i två tredjedelar av staterna användes lagen just när det
              gällde mäns våld mot kvinnor och överträdelse vid besöksförbud
              med mera.
            </seg>
            <seg n="86500203">
              Hur ser omfattningen ut hos oss i Sverige? Är det också fråga
              om två tredjedelar när det gäller mäns våld mot kvinnor? I så
              fall är det säkert kvinnofridslagstiftningen som ska förbättras.
            </seg>
          </u>
          <note type="speaker" n="a80c4872">
            (PETER ALTHIN (kd):
          </note>
          <u who="peter_althin_e6dce4_w" xml:id="i-0decc5c4b08be92b-4" n="34d5e879">
            <seg n="9cf4f6ca">
              Jag får inte svar.)
            </seg>
          </u>
          <note type="speaker" n="e35d05b8">
            Anf. 251 NINA LUNDSTRÖM (fp):
          </note>
          <u who="nina_lundstrom_50c435_w" xml:id="i-9dce8d35e39480dd-0" n="e438cf75">
            <seg n="2ba8c6da">
              Herr talman! Jag har anmält mig till debatten för att framför
              allt fokusera på brottsoffrens situation. Det perspektivet har
              inte synts alltför mycket i debatten i alla fall inte i tillräcklig
              omfattning.
            </seg>
            <seg n="d61cc7ac">
              Förföljelsesyndrom eller så kallad stalkning, stalking , vad
              man än må kalla det har inget lagrum i dag i Sverige, såsom debatten
              har visat i dag. Men det finns i USA, Storbritannien, Kanada och
              Australien. Erfarenheterna finns också hur detta faktiskt påverkar
              brottsoffren. Stalking , förföljelsesyndrom, innefattar ovälkomna
              kontaktförsök som kan variera i intensitet och innehåll men som
              leder till att brottsoffret är förföljt och utsatt.
            </seg>
            <seg n="82e0dd05">
              I justitieutskottets betänkande beskrivs problemet väl i många
              avseenden. Men hoppet om en förändring släcks i slutsatsen i betänkandet
              angående motionen. Man hänskjuter frågan om lagstiftning till
              att det behövs ett ökat kunskapsunderlag. Därför kan man inte
              i dag yrka bifall till motionen.
            </seg>
            <seg n="2212f084">
              Samtidigt kan man konstatera i ett citat från betänkandet vad
              gäller Brottsoffermyndighetens svar att man där framför allt framhåller
              att det vore välkommet att samtidigt med Rikspolisstyrelsens projekt
              också utreda och jobba på med lagstiftningsfrågan för att inte
              tappa tid.
            </seg>
            <seg n="3898afc4">
              Det finns också citat i betänkandet från en av Sveriges främsta
              kunniga personer inom stalking , förföljelsesyndrom, Martin Grann,
              docent i våldsprevention på Karolinska Institutet. Han ger ett
              mycket kort svar på behovet av lagstiftning, s. 30. Han svarar:
              Ja.
            </seg>
            <seg n="4d90ac81">
              Utifrån de internationella siffror som finns angående detta kan
              man konstatera att sannolikt 5 % av Sveriges befolkning någon
              gång under sin livstid kan komma att drabbas. Majoriteten av dessa
              är i så fall också kvinnor. Rikspolisstyrelsen uppskattar i yttrandet
              att 150200 personer drabbas per år, som Johan Pehrson var inne
              på.
            </seg>
            <seg n="27e13e53">
              Förföljarna gör det ibland till sin livsuppgift att förfölja
              någon. Tidiga ingripanden från samhällets sida är en viktig stävjande
              faktor. Men i dag leder varje enskild händelse och brott sällan
              till några åtgärder.
            </seg>
            <seg n="5a56d80c">
              Kreativiteten från gärningsmannens sida kan vara mycket stor.
              Metoderna för att få uppmärksamhet kan variera från så kallad
              uppvaktning till hot av olika slag eller innehålla båda delarna
              ett drama där helheten består av dramats alla scener, inte varje
              scen var och en för sig, ett drama med i värsta fall dödlig utgång.
            </seg>
            <seg n="30d6e67f">
              De omskrivna exemplen återfinns bland offentliga personer, men
              det är också vanligt folk som drabbas. Ytterst få vill dock uttala
              sig om brotten, genom risken för att uppmuntra till fortsatt förföljelse.
              Man behöver inte vara högprofilerad, känd person för att råka
              illa ut. Det kan vara personer kända på lokal nivå eller grannen
              bredvid som drabbas.
            </seg>
            <seg n="a33a3a3f">
              Mordet på en skådespelare i USA var i början av 1990-talet startskottet
              för införandet av lagstiftning mot så kallat förföljelsesyndrom.
            </seg>
            <seg n="a61790f7">
              Brottsoffrens situation borde sättas i centrum, med tanke på
              de omfattande konsekvenser som brotten eller det som inte är brott
              i Sverige förorsakar offren. Det har också den internationella
              forskningen påvisat vad gäller viktimisering av offren och de
              omfattande konsekvenserna.
            </seg>
            <seg n="683db614">
              Det krävs att Sverige också får ett lagrum för stalking . Det
              kanske är så att man själv måste ha vissa erfarenheter för att
              förstå omfattning, konsekvenser och behov av lagrum.
            </seg>
          </u>
          <note type="speaker" n="4ded6348">
            Anf. 252 LEIF BJÖRNLOD (mp):
          </note>
          <u who="leif_bjornlod_5cfd34_w" xml:id="i-767844ec563b75f8-2" n="48261c95">
            <seg n="539cece0">
              Herr talman! Efter Kerstin Anderssons mycket klargörande framställning
              här i kammaren kan jag vara väldigt kortfattad.
            </seg>
            <seg n="0b678e5e">
              Jag vill bara påpeka att det finns ytterligare ett problem när
              det gäller det här ännu icke definierade brottet, nämligen att
              det icke är definierat. Vi vet faktiskt inte vilka delar som ska
              räknas in i begreppet förföljelsesyndrom. Det nämns i utskottets
              betänkande att en del skådespelare har uppfattat närgångna journalisters
              uppvaktning, som säkert inte har varit hotfull, i alla fall inte
              avsiktligt hotfull, som en form av förföljelse som har drabbat
              dem. Jag behöver bara säga ordet paparazzi så förstår ni det också.
            </seg>
            <seg n="2bee64d1">
              Det handlar om olika motiv. Jag vet att lagstiftningen i första
              hand vill rikta in sig på de personer som gör detta på grund av
              psykiska störningar. Uppenbarligen kommer det att omfattas av
              den här lagstiftningen. Det är en svårighet att definiera begreppet.
            </seg>
            <seg n="8936946d">
              Därför tror jag att innan man lägger upp en färdig lagstiftning
              på bordet, så att Johan Pehrson blir nöjd eftersom han har önskat
              sig detta, är det viktigt att man tar reda på och definierar vad
              det är man lagstiftar om. Det här kan vi alltså inte fatta beslut
              om på ett enkelt sätt. Det är precis som Kerstin Andersson säger,
              att pratar man om stalking med folk så vet de inte riktigt vad
              det är. Förföljelsesyndrom kan ta sig väldigt många olika uttryck.
              I övrigt är det redan lagstiftat om den negativa, hotfulla förföljelsen.
            </seg>
          </u>
          <note type="speaker" n="2c680240">
            Anf. 253 JOHAN PEHRSON (fp) replik:
          </note>
          <u who="johan_pehrson_f0b32c_w" xml:id="i-fa2e12f3af614c85-3" n="643f7b2d">
            <seg n="a90834ef">
              Herr talman! Jag har inte valt att kandidera till riksdagen,
              bli vald och arbeta för svensk lagstiftning och trygghet i Sverige
              för att göra Leif Björnlod glad. Jag hoppas att han inte heller
              är i riksdagen för att göra mig glad. Vi arbetar här för att göra
              Sverige till ett ännu bättre land. Vi hoppas att det ska bli bättre.
              Är det något vi kan vara överens om?
            </seg>
            <seg n="06db1386">
              Nu vet jag att det finns ett problem. Vi vet att det finns ett
              motmedel som till viss del kan begränsa det här. Vi vet att det
              finns ett omfattande behov och ett stöd hos alla dem som kan vara
              remissinstanser i framtiden. Men Leif Björnlod kanske tror att
              när ni ska skicka ut det här på remiss och segdra den här frågan
              ska ni skicka remisser till Post- och telestyrelsen, Rymdstyrelsen
              och Glesbygdsverket. Ska de yttra sig? Det är ju de som har yttrat
              sig nu som kommer att yttra sig igen och säga samma sak. Alla
              forskare och experter har ju sagt sitt. De kan inte säga något
              annat. Det är snarast så att man underskattar problemet.
            </seg>
            <seg n="32d87172">
              Det enda vi begär är att Leif Björnlod och de andra i maktkoalitionen
              tar sitt ansvar som lagstiftare och inte låter sig hunsas. Jag
              vet precis hur det går till, herr talman. Nu ska jag vara mycket
              ärlig, trots att det tas till protokollet: Det går ut på att det
              är regeringen som ska göra det här! Det är det som det handlar
              om. Det är inte vi i riksdagen som ska få göra det vi är ju bara
              enkla lagstiftare.
            </seg>
            <seg n="34360aa4">
              Vi har från riksdagen beställt att regeringen ska ändra otillbörliga
              medel när det gäller människohandel. Det gick bra för Leif Björnlod.
              Vi har beställt att regeringen ska se över rattfylleridråp och
              att man ska kunna döma för det. Det har vi varit ense om. Men
              här ska man undra, för man ser inte att det finns ett behov.
            </seg>
            <seg n="89b0bde0">
              Leif Björnlod är osäker det är ett mysterium. Det är som att
              säga att klockan är fem över åtta. Är det ett mysterium? Det står
              ju rätt upp och ned, och du är osäker. Det är helt fantastiskt.
            </seg>
            <seg n="e640bf2c">
              Nej, bättre kan du, Leif Björnlod.
            </seg>
          </u>
          <note type="speaker" n="b0f41b96">
            Anf. 254 LEIF BJÖRNLOD (mp) replik:
          </note>
          <u who="leif_bjornlod_5cfd34_w" xml:id="i-767844ec563b75f8-3" n="48261c95">
            <seg n="aef77eb3">
              Herr talman! Jo, jag har noterat att Johan Pehrson inte är här
              i kammaren för att göra mig glad.
            </seg>
            <seg n="06863048">
              Jag tänker inte stå här och raljera om Rymdstyrelsen. Vi pratar
              faktiskt om allvarliga problem. Vi inser problemet. Vi vill definiera
              det för att kunna sätta in de motåtgärder som behövs på ett adekvat
              sätt. Vi vill inte komma hit till kammaren och vifta med armarna
              och säga att det är klart att vi ska stifta en lag, för nu ska
              vi göra det. Javisst, men vi ska veta vad vi stiftar den mot,
              och vi vill veta hur den verkar. Vi vill höra problemet tydligt
              och klart från många håll, inte bara hämta det från en persons
              synpunkter och uppgifter.
            </seg>
          </u>
          <note type="speaker" n="10df5383">
            Anf. 255 JOHAN PEHRSON (fp) replik:
          </note>
          <u who="johan_pehrson_f0b32c_w" xml:id="i-fa2e12f3af614c85-4" n="643f7b2d">
            <seg n="4dd224b3">
              Herr talman! Det blir lite förvirrat. Det kanske är blodsockerhalterna
              som sjunker.
            </seg>
            <seg n="6c9f771b">
              En enda person, säger Leif Björnlod. Det här kommer att stämplas,
              och det kommer att stå Brå på det. Det kommer att vara samma svar,
              att det föreligger ett behov. Det kommer inte från åklagarna de
              har inte sett det, för det är inget brott i dag, och det blir
              inget åtal.
            </seg>
            <seg n="e585204f">
              Jag hoppas att Leif Björnlod inser att vi har ett ansvar som
              lagstiftare. Det är inte framför allt att passa in i regeringsmaskineriet.
              Det är att tala om när vi känner ett personligt ansvar och att
              det finns ett behov. Det finns ett ansvar att försöka göra någonting
              åt detta för att göra tillvaron lite lättare för de många människor
              som i dag får sina liv förstörda, sin integritet nollad och sina
              livschanser i spillror.
            </seg>
            <seg n="d6ec3177">
              Detta engagerar mig djupt, och jag är helt övertygad om att det
              som står här från alla experter är sant. Men Leif Björnlod måste
              då fråga några andra experter, som ska komma fram till någon annan
              slutsats. Då undrar jag vilka det är. Det var därför jag nämnde
              några andra myndigheter. Vem ska Leif Björnlod fråga för att få
              ett annat svar?
            </seg>
            <seg n="5d1f88b0">
              De som jobbar med detta forskarna, poliserna, brottsoffermyndigheterna,
              de psykiatriska institutionerna vill alla ha detta, men inte åklagarna,
              för de har inte sett det. På Brå håller de på med statistik, och
              de har inte heller sett det. Advokatsamfundet jobbar uppenbarligen
              inte med de här frågorna. Det är ju inget brott, så de får inga
              målsägandebiträden till detta. Det är så det är. Är det inget
              brott så finns det inte det är därför att de inte har sett något.
            </seg>
            <seg n="b7c596b7">
              Leif Björnlod måste också inse det och lyssna på dem som jobbar
              med frågorna. Där är alla helt entydiga. Läs på!
            </seg>
          </u>
          <note type="speaker" n="189afc60">
            Anf. 256 LEIF BJÖRNLOD (mp) replik:
          </note>
          <u who="leif_bjornlod_5cfd34_w" xml:id="i-767844ec563b75f8-4" n="48261c95">
            <seg n="3ecdcdd5">
              Herr talman! Det där med blodsockerhalten kanske jag kan hålla
              med om, att det är det som pågår. Plötsligt vill alla göra det,
              utom Advokatsamfundet, utom dem och utom dem. Och så åberopar
              Johan Pehrson dem som säger att det inte finns något behov av
              den här lagstiftningen. Jag tror att det finns ett sådant behov.
              Jag tror att det är viktigt att vi gör de definitionerna.
            </seg>
            <seg n="2bff28d3">
              Men att remissvaren skulle vara så entydiga som Johan Pehrson
              framhåller kan inte jag utläsa ur den här skriften, speciellt
              inte där vi klart från en åklagarkammare får besked om att det
              inte finns något behov.
            </seg>
            <seg n="026a2add">
              Här finns det alltså olika uppfattningar, och det gäller att
              komma fram till en klar definition om vad det är som ska straffbeläggas
              och kallas för brott. Hittills är det inte klart. Vi kan ju inte
              stifta lagar som vi inte riktigt vet vad de ska omfatta.
            </seg>
            <seg n="98b8cc37">
              Föregående talare talade om att sätta fokus på brottsoffren.
              Det tror jag också är en viktig sak. Det är något som också måste
              komma med i det här arbetet, men vi måste få utreda det först.
            </seg>
          </u>
          <note type="speaker" n="840215a0">
            Anf. 257 ROLF OLSSON (v):
          </note>
          <u who="rolf_olsson_189248_w" xml:id="i-b318ec20a7253a01-0" n="5b81e9ac">
            <seg n="81405e7f">
              Herr talman! Jag ska fatta mig kort.
            </seg>
            <seg n="68e504b7">
              Jag vill instämma i mycket av det som Kerstin Andersson och Leif
              Björnlod har sagt från den här talarstolen. Jag vill naturligtvis
              i likhet med alla andra partiföreträdare i kväll ge min bild av
              att detta är ett utomordentligt allvarligt problem för dem som
              är drabbade. Vi ska allvarligt undersöka den här samhällsföreteelsen
              för att kunna motarbeta den.
            </seg>
            <seg n="8f02f96d">
              För de flesta av oss är stalkning ett nytt begrepp. Här vill
              jag hålla med Kerstin. Företeelsen är något som har kommit mig
              till kännedom under senare tid. Det är dessutom närbesläktat med
              och gränsar till andra brott.
            </seg>
            <seg n="88e8c0b9">
              Någon sade att det för denna för de flesta av oss nya företeelse
              är hundraprocentligt klart att det finns ett behov av lagstiftning.
              Det tycker jag inte riktigt att jag kan hålla med om med tanke
              på vad som framgår av den relativt breda remissomgången. Det finns
              remissinstanser som har kommit till den slutsatsen, men det finns
              också gott om remissinstanser som säger nej till lagstiftning,
              och det finns de som är tveksamma. Jag tycker inte att vi kan
              avfärda de tveksamma eller negativa som om de vore mindre vetande.
              Det är inte rättvist.
            </seg>
            <seg n="840e68f7">
              Jag tycker att remissvaren visar på att det fortsatt finns ett
              behov av kunskapsunderlag, kunskapsinhämtning och fortsatt beredning.
              Jag tycker att den gamla, hävdvunna metoden att avvakta just kunskapsunderlag
              innan beslut om lagstiftning läggs fram är fortsatt en riktig
              och bra arbetsmetod. Vi måste veta vad vi ska lagstifta om. Sedan
              ska vi naturligtvis ta det på djupaste allvar att människor upplever
              stora problem.
            </seg>
            <seg n="7ec71e8c">
              Men vi måste alltså veta vad vi gör. Jag instämmer i det som
              konstateras i sista avsnittet i betänkandet, att remissvaren inte
              ger något säkert underlag för att bedöma omfattningen av systematisk
              förföljelse. Utskottet välkomnar därför uppdraget till Brottsförebyggande
              rådet att ta fram ett kunskapsunderlag. Det är vad vi måste göra
              här.
            </seg>
          </u>
          <note type="speaker" n="4f202785">
            Anf. 258 BEATRICE ASK (m) replik:
          </note>
          <u who="beatrice_ask_0792d1_w" xml:id="i-14f69a6530a4dd4b-3" n="8be0cff2">
            <seg n="b7cf8c0a">
              Herr talman! Rolf Olsson säger att vi måste veta vad vi lagstiftar
              om. Man kan inte undgå att tycka att det är väldigt inkonsekvent.
            </seg>
            <seg n="20d15d57">
              Vänsterpartiet är stup i kvarten berett att gå med på beslut
              om EU-ramlagar utan att ha en susning om vad de betyder för svensk
              lagstiftning. Men nu, när det faktiskt handlar om enskilda människor
              som är utsatta för systematisk förföljelse, är det plötsligt nödvändigt
              att få ett otroligt omfattande underlag innan man ens kan tänka
              tanken att skicka en signal till regeringen om att något måste
              göras. När det gäller EU-lagstiftning, där vi ska harmonisera
              oss med hela Europa, går det väldigt lättvindigt att skicka en
              signal till regeringen om vad som ska göras.
            </seg>
            <seg n="1b413642">
              Jag förstår inte riktigt hur ni tänker och varför det just i
              detta fall, när det i så hög grad handlar om utsatta kvinnor,
              helt plötsligt har blivit så oerhört väsentligt att ha ett gediget
              underlag. Det brukar vara helt ombytta roller, vill jag säga.
            </seg>
            <seg n="74622c60">
              Jag menar att vi har ett underlag som visar att det finns en
              allvarlig lucka i svensk lagstiftning. Det är därför jag vill
              att vi sänder en signal till regeringen att man ska göra något
              åt det. I regeringens uppdrag ligger då att ta fram eventuellt
              underlag om det inte finns. Det är ju så en regering arbetar.
              Men det går fortare om man vet att majoriteten i riksdagen tycker
              att detta ska bli gjort.
            </seg>
          </u>
          <note type="speaker" n="aa1f4c42">
            Anf. 259 ROLF OLSSON (v) replik:
          </note>
          <u who="rolf_olsson_189248_w" xml:id="i-b318ec20a7253a01-1" n="5b81e9ac">
            <seg n="24a38cd5">
              Herr talman! Det som gäller ramlagstiftning är en helt annan
              diskussion. Jag vill erinra om att vi i oktober lade fram ett
              förslag om avslag på just en sådan ramlag, men det ville Moderaterna
              inte ställa upp på. Jag tror att det här mest är ett sätt för
              Beatrice Ask att få till en liten retorisk vändning. Vi är kritiska
              till ramlagstiftning och vill ha ordentlig reda innan vi går med
              på det.
            </seg>
            <seg n="505e01f8">
              Debatten i dag gäller stalkning. Här vill vi, liksom i alla andra
              frågor, ha ett gediget underlag. Det är självklart för oss att
              vi i alla väsentliga frågor inför en ny lagstiftning vill ha ett
              gediget underlag. Jag tycker att det verkar stå illa till med
              läskunnigheten om man inte kan konstatera att det faktiskt massor
              av mycket kvalificerade remissinstanser som sätter i fråga om
              det verkligen föreligger ett behov av lagstiftning eller är osäkra
              på det. Därför tycker jag att det är naturligt att vi låter Brottsförebyggande
              rådet arbeta vidare med detta.
            </seg>
            <seg n="bdc1605d">
              Som sagt: Jag tillhör dem som tycker att detta är en så allvarlig
              fråga att jag har svårt att skämta om detta från talarstolen.
              Jag ser naturligtvis att detta framför allt drabbar kvinnor.
            </seg>
            <seg n="1a2d8f94">
              Men för att vi ska komma fram till något för det är också mycket
              allvarligt att ha ansvaret och vara lagstiftande församling måste
              vi alltid ha ett gediget underlag, Beatrice Ask.
            </seg>
          </u>
          <note type="speaker" n="06150fc3">
            Anf. 260 BEATRICE ASK (m) replik:
          </note>
          <u who="beatrice_ask_0792d1_w" xml:id="i-14f69a6530a4dd4b-4" n="8be0cff2">
            <seg n="a3d5ada7">
              Herr talman! Jag vet ju att Vänsterpartiet säger att man är kritisk
              till att anta ramlagar utan att man har underlag, och det är just
              därför som jag bli så otroligt förvånad över att man helt plötsligt
              har en helt annan inställning i den här frågan. Det är inkonsekvent,
              speciellt på ett område som detta, som handlar så mycket om utsatta
              kvinnor.
            </seg>
            <seg n="b8677107">
              Ett parti som så länge har sagt att man är feministiskt kan inte
              undgå att känna till det här fenomenet och ha ett underlag om
              vilken bekymmersam situation detta är för många människor. Om
              riksdagen röstar för reservationen i dag innebär det inte att
              lagen är färdig. Vad vi fattar beslut om är ju att berätta för
              regeringen att vi vill ha en sådan lagstiftning. Det är så det
              går till. Man måste hålla ordning på det hela.
            </seg>
            <seg n="1f8f5300">
              Jag menar att det finns ett gediget underlag om behovet. Vi vet
              vad som behöver göras. Man behöver ringa in problemet och definiera
              hur det ska formuleras. Det är inte så märkvärdigt.
            </seg>
            <seg n="0f3fd5a6">
              Men just i det här fallet är Vänsterpartiet uppenbarligen helt
              inkonsekvent och glömmer de principer som man annars brukar hävda
              vara viktiga. Det beklagar jag.
            </seg>
          </u>
          <note type="speaker" n="30f17df7">
            Anf. 261 ROLF OLSSON (v) replik:
          </note>
          <u who="rolf_olsson_189248_w" xml:id="i-b318ec20a7253a01-2" n="5b81e9ac">
            <seg n="cf52b3ee">
              Herr talman! Nej, jag tycker inte att det är att vara inkonsekvent
              om man vill ha ett gediget underlag innan man säger sig vara beredd
              till en lagstiftning. Jag tycker att detta är en mycket tydlig
              signal till Brottsförebyggande rådet att vi förväntar oss, som
              ett prioriterat uppdrag, ett rejält kunskapsunderlag för vidare
              beredning. Det är självklart att det inte sedan ska ligga i en
              byrålåda, utan man ska arbeta vidare med det. Vi är nog rätt många
              i den här kammaren som kommer att arbeta för det och se till att
              det inte blir någon hyllvärmare. Det är självklart.
            </seg>
            <seg n="a34d6363">
              Vi måste kunna vänta oss och det gör jag att regeringen så fort
              som möjligt kommer att arbeta vidare med underlaget i det tempo
              som krävs.
            </seg>
          </u>
          <note n="98523b9f">
            Överläggningen var härmed avslutad.
          </note>
          <note n="2a9d54c0">
            14 § Hemlig teleavlyssning, m.m.
          </note>
          <note n="697a5676">
            Föredrogs
          </note>
          <note type="speaker" n="4535b763">
            Anf. 262 CECILIA MAGNUSSON (m):
          </note>
          <u who="cecilia_magnusson_3f6d22_w" xml:id="i-a9b6edf90bd5117e-0" n="b2213acd">
            <seg n="b1d07747">
              Herr talman! Ja, det är viktiga frågor som vi har att debattera
              här i dag. Den debatt som nu vidtar handlar om regeringens skrivelse
              till riksdagen angående uppnådda resultat med användande av oerhört
              integritetskränkande medel som hemlig telefonavlyssning, hemlig
              teleavlyssning och hemlig kameraövervakning vid förundersökning
              i brottmål som gjorts under 2003.
            </seg>
            <seg n="cc8875d9">
              Sveriges förtroendevalda, riksdagen, har gett myndigheter rätt
              att använda sig av hemliga tvångsmedel för att beivra och avslöja
              grov brottslighet. De skrivelser som vi får är till för att vi,
              valda ombud för Sveriges folk, ska kunna följa upp om de tvångsmedel
              som får användas har använts på rätt sätt en viktig kontrollfunktion
              som vi har att uppfylla. Vi anser inte att vi kan göra den kontrollen
              utifrån det underlag som regeringen har gett oss.
            </seg>
            <seg n="fbfdfcae">
              Det är en oerhört integritetskränkande åtgärd att låta avlyssna
              en persons telefontrafik. Tyvärr är det nödvändigt många gånger.
              Varje gång man ska vidta en sådan åtgärd är den avvägning som
              ska göras väsentlig mellan det lagstadgade skyddet för varje medborgares
              fri- och rättigheter och det samhällsintresse som finns för att
              bekämpa grov organiserad brottslighet. Vår uppgift är att följa
              myndigheterna inom rättsområdet så att de gör dessa avvägningar
              och att de gör det på rätt sätt. Det kan vi tyvärr inte göra,
              herr talman. Vi kan inte fullgöra våra skyldigheter som folkvalda
              med det regeringen presenterar för oss.
            </seg>
            <seg n="745173ce">
              Det är en av anledningarna till att vi nu tröttnat på regeringens
              segdragenhet och ovilja att förbättra den här skrivelsen. Förra
              året fick vi en sådan här skrivelse. Året innan fick vi en sådan
              här skrivelse. Utskottet har uttalat att vi inte är nöjda med
              detta. Vi vill att regeringen ska förbättra detta. Regeringen
              sade förra året att den skulle bli klar med detta innan året var
              slut, men vi har fått en likadan skrivelse igen, och vi kan inte
              utläsa de resultat som man har åstadkommit.
            </seg>
            <seg n="a6637665">
              Vi vill inte fortsätta vänta på att de här redogörelserna förbättras.
              Vi kräver att vi nästa år måste få ett mycket bättre kontrollunderlag
              än vad man har åstadkommit.
            </seg>
            <seg n="ea0ba9f8">
              En annan anledning till att det är så viktigt att vi faktiskt
              har offentlig insyn i det här är att den grova brottsligheten
              ökar markant. Vi önskar, och rättsväsendets myndigheter kräver,
              fler och bättre verktyg för att komma åt den här brottsligheten.
              Och för att det ska kunna bli möjligt med fler och bättre verktyg
              så måste vi kunna garantera allmänheten att vi har en insyn och
              en möjlighet till kontroll av att de här verktygen, som är så
              integritetskränkande, faktiskt används på det sätt som är avsett.
              Det finns många fler anledningar till att vi nu kräver en betydande
              förbättring från regeringens sida, men jag ska låta mina kolleger
              här i riksdagens kammare utveckla detta vidare och nöjer mig med
              att yrka bifall till reservationen.
            </seg>
          </u>
          <note type="speaker" n="bc7ff739">
            Anf. 263 JAN ERTSBORN (fp):
          </note>
          <u who="jan_ertsborn_d023c0_w" xml:id="i-3fd6c78c982249f2-0" n="725c6bee">
            <seg n="bb772f2d">
              Herr talman! Partierna i alliansen är överens om att vi behöver
              ha de här mycket ingripande tvångsmedlen för att kunna bedriva
              en effektiv brottsbekämpning i det här landet. Då gäller det inte
              bara grova narkotikabrott, som är det vanligaste, utan det gäller
              naturligtvis också grova våldsbrott och till exempel mord. Personligen
              har jag på mycket nära håll fått se hur man löste ett taximord
              nere i Halland för ett par år sedan just genom att använda teleavlyssningsinstrument.
            </seg>
            <seg n="0b61858e">
              Vi vill alltså behålla dessa medel, men vi måste ha ordentlig
              kontroll över dem. Riksdagen har då att utföra en parlamentarisk
              kontroll, och det ska vi göra med utgångspunkt från en skrivelse
              från regeringen.
            </seg>
            <seg n="153f85f2">
              Jag har tittat tillbaka några år på tidigare skrivelser och tidigare
              debatter och kan konstatera att det är väldigt mycket av repriser.
              Men det sker en del förändringar, även om det går sakta. En del
              av de här förändringarna är vi mycket tillfredsställda över. Det
              är de offentliga ombuden som har kommit in i bilden. Det ska bli
              intressant att se, när vi så småningom får redovisningar från
              den här tidsperioden, vad det kommer att betyda. Vi är naturligtvis
              också tillfredsställda över att man har tillsatt en kommitté om
              integritetsskyddet, och nyligen kom en proposition om överskottsinformationen.
              De här sakerna kan man alltså se i protokollen åtskilliga år tillbaka,
              då de har varit uppe till debatt.
            </seg>
            <seg n="6277b44d">
              Det som återstår är då själva utformningen av den här skrivelsen
              från regeringen. Vad är det då som gör att det inte sker någon
              förändring trots löften, mycket klart uttalade löften, i debatter
              år efter år? Nedprioriterar man arbetet i regeringen? Vill man
              inte, eller kan man inte? Jag vet inte.
            </seg>
            <seg n="ec470efd">
              I rättegångsbalkens 27 kap. 20 § står det om teleavlyssning att
              åtgärden ska vara av synnerlig vikt för utredningen. Det här begreppet
              finns ju inte i skrivelsen över huvud taget, vilket innebär att
              vi inte kan göra några som helst jämförelser om just detta rekvisit.
            </seg>
            <seg n="29b544f7">
              Vi har försökt fråga oss: Vad menas med att åtgärden haft betydelse
              för förundersökningen? Är det någon som kan svara på vad man egentligen
              menar där? Är det ett rimligt resultat att mellan 40 och 50 %
              av fallen har betydelse för förundersökningen? Ja, det är för
              oss omöjligt att svara på. Vi skulle vilja veta hur många fall
              av teleavlyssning som leder till åtal och fällande dom. Det vet
              vi ingenting om. Vi skulle gärna vilja veta om brottsrubriceringen
              vid tillståndsgivningen överensstämmer med den brottsrubricering
              som kommer vid fällande dom. Det vet vi ingenting om.
            </seg>
            <seg n="de298ac5">
              Det är alltså många frågor och inga svar. Jag menar att riksdagen
              helt enkelt inte kan fullgöra den kontroll som vi har i uppdrag
              att utföra. Vi bara måste ha förbättringar från regeringens sida
              på den här punkten. Det kommer säkert att också i dag utlovas
              att det ska bli förbättringar till kommande år, men kan vi få
              höra något konkret om vad som ska komma innan vi står här igen
              om ett år och ser en skrivelse som i stort sett är en kopia av
              tidigare års skrivelser? Det skulle vara väldigt bra.
            </seg>
            <seg n="f7830b63">
              Jag yrkar bifall till reservationen i det här ärendet.
            </seg>
          </u>
          <note type="speaker" n="5612d3c9">
            Anf. 264 PETER ALTHIN (kd):
          </note>
          <u who="peter_althin_e6dce4_w" xml:id="i-0decc5c4b08be92b-5" n="34d5e879">
            <seg n="0d676deb">
              Herr talman! I den förra rundan om det betänkande som behandlades
              här strax innan utlovade jag att hålla mig ganska kort. Jag vet
              inte om jag levde upp till det riktigt eller nådde ända fram det
              var nog ett gränsfall. Här kan jag säga att jag ska hålla mig
              mycket kort, och den här gången ska jag försöka uppfylla mitt
              löfte till talmannen och till övriga här.
            </seg>
            <seg n="c593a0fa">
              Vi behandlar nu alltså den här skrivelsen. Jag har inte varit
              med i riksdagen så länge, men jag känner igen de här skrivningarna,
              det vill säga att de inte har blivit bättre fastän man hela tiden
              har utlovat att bli bättre. Det är rätt viktigt ändå att veta
              så att vi ska kunna göra en genomgång av det hela. Antalet avlyssningar
              har ju stigit. 2003 var det alltså fler tillstånd än under den
              sista tioårsperioden. Det är en stor inskränkning, och det blir
              fler och fler fall, och då måste vi veta vad resultatet av detta
              har blivit.
            </seg>
            <seg n="44279c88">
              Precis som sades här strax innan konstaterar man i 46 % av fallen
              2003 hade teleavlyssningen haft betydelse för förundersökningen.
              Det innebär att mer än hälften har inte haft någon betydelse alls.
              Vi måste då få veta vad det beror på. Och när det gäller betydelsen,
              har det haft avgörande betydelse för åtal, domar och så vidare?
            </seg>
            <seg n="0e473b01">
              Herr talman! Vi måste få en bättre redovisning för att själva
              kunna ta ställning till detta, och vi är ganska överens med majoriteten
              som också vill ha det. Det är bara takten även här som är helt
              annorlunda. Vi kan inte vänta längre. Vi har väntat så många år,
              men utskottsmajoriteten tycker att vi kan vänta ytterligare.
            </seg>
            <seg n="4dac1d4d">
              Jag yrkar bifall till den gemensamma alliansreservationen.
            </seg>
          </u>
          <note type="speaker" n="8823af96">
            Anf. 265 JOHAN LINANDER (c):
          </note>
          <u who="johan_linander_016836_w" xml:id="i-e15694fe67f8de50-1" n="39330bc2">
            <seg n="0cf6d1eb">
              Herr talman! Som lagstiftare måste vi alltid fundera på om en
              tvångslag är så väl motiverad att en kränkning av den personliga
              integriteten är nödvändig. Vid all tvångsmedelsanvändning måste
              en avvägning ske mellan vilken nytta den kan föra med sig och
              graden av intrång i den enskildes personliga integritet.
            </seg>
            <seg n="836b4f49">
              Vi diskuterar nu hemlig teleavlyssning, hemlig teleövervakning
              och hemlig kameraövervakning. Det är de hemliga tvångsmedel som
              polisen i Sverige kan använda för att avslöja grova brott.
            </seg>
            <seg n="342009f0">
              För mig råder det ingen tvekan om att det finns mycket goda skäl
              till att kränka vissa människors integritet för att lösa brott
              och för att få tag i grova brottslingar. Polisen behöver de tvångsmedel
              som vi nu talar om och skulle också behöva ytterligare tvångsmedel,
              till exempel hemlig rumsavlyssning, det vill säga buggning.
            </seg>
            <seg n="1c5536b1">
              Buggning har vi debatterat hur många gånger som helst i den här
              kammaren. Det enda som jag tänkte säga i dag är detsamma som jag
              sade i motsvarande debatt i februari förra året: Vi väntar fortfarande
              på ett förslag från regeringen.
            </seg>
            <seg n="3e465252">
              Herr talman! Även om jag och säkert många av mina borgerliga
              kolleger vill att polisen ska få använda bättre metoder för att
              åtminstone ha en chans i kapplöpningen mot den organiserade brottsligheten
              vill vi ändå värna om rättssäkerheten för alla människor. Vi vill
              ha effektivare metoder som säkert kan betecknas som tuffare och
              hårdare tag, men vi vill inte tumma på rättssäkerheten.
            </seg>
            <seg n="5c5dcc28">
              En del av rättssäkerheten är regeringens redovisning till oss
              i riksdagen för hur de hemliga tvångsmedlen har använts. Denna
              skrivelse ska regeringen lämna en gång per år. Man skulle kunna
              tro att den skrivelse som vi diskuterar handlar om 2004, men så
              är det inte. Vi debatterar nu det som hände 2003 och ligger alltså
              nästan två år efter. Så lång tid tog det för regeringen att komma
              med den här skrivelsen som i princip är en kopia av föregående
              års skrivelse. Man har bara ändrat siffrorna.
            </seg>
            <seg n="becf3f53">
              Ännu allvarligare är att regeringen år efter år lovar att man
              ska förbättra redovisningen för att vi ska kunna utöva den parlamentariska
              kontroll som lagen säger att vi ska göra. Men jag uppfattar det
              så att regeringen inte har hållit sitt löfte.
            </seg>
            <seg n="344d878a">
              Från Justitiedepartementet säger man även denna gång att man
              arbetar med frågan. Men jag har tappat tron på att regeringen
              ska göra detta utan en ordentlig påtryckning från riksdagen, och
              nu ser det faktiskt ut som att det skulle kunna bli en påtryckning
              eftersom vi är fem partier som står bakom reservationen. Fungerar
              bara kvittningen, vilket den tyvärr inte gjorde tidigare i dag
              vid några tillfällen, ska vi få majoritet för reservationen, och
              det känns bra.
            </seg>
            <seg n="d29cf898">
              Med detta vill jag yrka bifall till reservationen under punkt
              2 angående redovisningens innehåll.
            </seg>
          </u>
          <note type="speaker" n="dcf1c7ba">
            Anf. 266 MARGARETA SANDGREN (s):
          </note>
          <u who="unknown" xml:id="i-162ca638c7bdfcb0-19" n="aafb8ec9">
            <seg n="2abcc25b">
              Herr talman! I det här betänkandet behandlas skrivelsen om hemlig
              teleavlyssning, hemlig teleövervakning och hemlig kameraövervakning
              vid förundersökning i brottmål under 2003. Den här skrivelsen
              överlämnades 2004 till riksdagen, så man har ju inte tagit lång
              tid på sig.
            </seg>
            <seg n="2bb065df">
              I skrivelsen redovisas i vilken omfattning dessa hemliga tvångsmedel
              har använts, vid vilka slags brott och i hur många fall användandet
              har haft betydelse för förundersökningen.
            </seg>
            <seg n="f7ee2eed">
              Att avlyssna någons telefon, att övervaka vilka telefonkontakter
              som har tagits med en misstänkts telefon eller att i hemlighet
              övervaka någons göranden eller låtanden med kamera är omgärdat
              med ett regelverk och får inte användas om det inte finns ett
              behov, om det inte finns ett ändamål eller om det inte är en proportionerlig
              åtgärd. Åtgärden får alltså ej användas om inte skälen för den
              uppväger det intrång som det innebär för den misstänkte.
            </seg>
            <seg n="08872b2e">
              I den reservation som är fogad till betänkandet krävs att redovisningen
              måste vara utförligare och av större kvalitet. I reservationen
              efterlyser man bland annat en redovisning som svarar på om åtgärderna
              haft sådan betydelse i förundersökningen att det lett till åtal
              och fällande dom.
            </seg>
            <seg n="e8d1c230">
              Jag medger gärna att en sådan information vore bra. Det skulle
              ge riksdagen ett bättre underlag för den parlamentariska kontrollen
              över tvångsmedlens användning. Men jag är inte beredd att delta
              i ett beslut om ett tillkännagivande eftersom uppdraget om en
              utförligare redovisning än den som vi nu har för handen redan
              har givits till berörda myndigheter.
            </seg>
            <seg n="6b8e51e4">
              Arbete pågår för att väsentligt förbättra redovisningen. Exakt
              på vilket sätt man ska eller kan förbättra den är för tidigt att
              säga. Jag har inte den kunskapen, utan den besitter man ju naturligtvis
              på departementet tillsammans med de berörda myndigheterna.
            </seg>
            <seg n="5cfc7672">
              Vissa förändringar och förbättringar har genomförts under de
              senaste åren. Sedan 2002 beskrivs orsaken till varför avlyssning
              inte hade någon betydelse för förundersökningen. Sedan 2003 anges
              hur många avlyssningar som gjorts med stöd av lagen om internationell
              rättslig hjälp vid brottmål.
            </seg>
            <seg n="468160d0">
              När man läser oppositionens reservation och lyssnar på era anföranden
              kan en utomstående nog få uppfattningen att ingenting har hänt
              under de senaste åren på det här området. Men det har det, och
              det har ju också Jan Ertsborn erkänt. Det har ändå hänt något,
              även om det inte går så fort som man från högeralliansen önskar.
            </seg>
            <seg n="2209f6f3">
              Redovisningen har blivit något bättre. Jag säger inte att den
              är fullständig, men den är bättre. Offentliga ombud som har att
              bevaka enskildas integritetsintressen i allmänhet har inrättats.
              Regler har förtydligats. Viss utvidgning av användandet har genomförts.
            </seg>
            <seg n="55340203">
              I antågande är behandlingen av regeringens proposition om reglering
              av överskottsinformation. Dessutom har en parlamentarisk kommitté
              om skyddet för den personliga integriteten tillsatts och allt
              detta inom loppet av bara några år. Oppositionen kan naturligtvis
              hävda att man har framfört dessa krav gång på gång. Javisst, under
              denna mandatperiod äger det en viss sanning. Men jag kan också
              påstå att inför denna mandatperiod ställdes inga krav, väcktes
              inga motioner, fanns inga reservationer från oppositionen i denna
              riktning med anledning av regeringens skrivelse.
            </seg>
            <seg n="f6158c12">
              Förändringar av det slag som jag har redovisat här tar trots
              allt några år, både att mejsla ut problemen och att därefter föreslå
              åtgärder till förbättringar. Förändringar har skett och förändringar
              kommer att ske. Vi kommer att fortsätta att arbeta för att redovisningen
              ska bli tydligare och för att förstärka den parlamentariska insynen
              i tillämpningen av tvångsmedel.
            </seg>
            <seg n="d6b93f09">
              Det finns krav på att buggning och användandet av mer verkningsfulla
              åtgärder ska tillåtas i bekämpningen av den grova, gränsöverskridande
              brottsligheten. Om detta kunde man läsa ibland annat Dagens Nyheter
              för en kort tid sedan. Det är frågor som vi säkert får ta ställning
              till så småningom.
            </seg>
            <seg n="79600ba3">
              Som sagt: Förändringar kommer att ske, och det kommer att ta
              tid att genomföra en del av dem. Rättssäkerheten och integritetsaspekterna
              är viktiga och måste noggrant beaktas.
            </seg>
            <seg n="813fceed">
              Herr talman! Jag vill yrka bifall till förslaget i betänkandet
              och avslag på reservationerna med motiveringen att pågående arbete
              bör avvaktas.
            </seg>
          </u>
          <note type="speaker" n="1f288b5f">
            Anf. 267 CECILIA MAGNUSSON (m) replik:
          </note>
          <u who="cecilia_magnusson_3f6d22_w" xml:id="i-a9b6edf90bd5117e-1" n="b2213acd">
            <seg n="6a889665">
              Herr talman! Det här är en viktig fråga. Jag skulle vilja ställa
              två frågor till Margareta Sandgren eftersom hon, precis som jag,
              är folkvald i Sveriges riksdag.
            </seg>
            <seg n="c9858c75">
              Anser Margareta Sandgren att hon kan utöva en parlamentarisk
              insyn och kontroll med det underlag som vi har fått? Vi har från
              utskottets sida och inte bara från oppositionens sida tidigare
              år uttalat vikten av att skrivelsen förbättras. Vi har alltså
              varit eniga om att om vi måste ha ett bättre underlag om vi ska
              kunna utöva vår kontrollskyldighet. Min första fråga är alltså:
              Anser Margareta Sandgren att hon inför sina väljare kan säga att
              hon har kontroll över och insyn i att det här sköts på ett bra
              sätt?
            </seg>
            <seg n="1696a1ed">
              Jag går nu över till frågan om skrivelsen och tiden. I augusti
              2004 kom detta från Rikspolisstyrelsen. Det kan ju regeringen
              påverka och skynda på om den anser att det är en viktig fråga.
              Men sedan har det tagit åtta månader för regeringen att i princip
              byta ut årtal på skrivelserna. Nu har man lovat detta. Anser Margareta
              Sandgren då att det är tillfredsställande att man inte uppfyller
              de löften som man faktiskt har ställt ut till riksdagen från regeringen
              sida? Det var den andra frågan.
            </seg>
          </u>
          <note type="speaker" n="43c1b436">
            Anf. 268 MARGARETA SANDGREN (s) replik:
          </note>
          <u who="unknown" xml:id="i-162ca638c7bdfcb0-20" n="aafb8ec9">
            <seg n="0a214a71">
              Herr talman! Det beror på vilken parlamentarisk kontroll det
              gäller. Jag tror aldrig att man i varje skede och i varje detalj
              kan ha fullständig kontroll, vare sig i det här ärendet eller
              i andra.
            </seg>
            <seg n="2c1221f6">
              Jag tycker att redovisningen ska bli bättre. Jag har ställt mig
              bakom det som utskottet har uttalat; jag tycker att det ska bli
              bättre. Det har ställts krav på det här under senare år. Under
              den förra mandatperioden så tror jag att det bara var Vänsterpartiet
              som uttalade sådana krav. Jag har gått tillbaka och tittat på
              redovisningen, så jag är ganska säker på att det är på det sättet.
            </seg>
            <seg n="64e560e7">
              Men det spelar ingen roll nu. Jag tycker kanske inte att man
              har fullständig kontroll med den redovisning som vi har för handen
              här. Men jag litar också på att arbetet pågår. Jag kan inte säga
              något om skälen till att man inte kan göra det här snabbare. Vissa
              förändringar och förbättringar har trots allt skett. En hel del
              andra åtgärder har också vidtagits med anledning av hemliga tvångsmedel,
              vilket jag också redovisade i mitt anförande.
            </seg>
            <seg n="b997394d">
              Men detta måste ges tid. Man kan inte, Cecilia Magnusson, ställa
              krav i snart vartenda ärende, som ni gör. Ni frågar: Varför har
              regeringen inte kommit fram med något? Bryr sig inte regeringen?
              Ni pratar om segdragenhet och ovilja. Ni frågar om man inte vill
              göra någonting. Det finns en rad ärenden ganska tunga lagstiftningsärenden
              som ska fram till riksdagens bord. Det måste få ta tid och det
              måste få bearbetas. Allting kan inte ha första prioritet.
            </seg>
          </u>
          <note type="speaker" n="ace14072">
            Anf. 269 CECILIA MAGNUSSON (m) replik:
          </note>
          <u who="cecilia_magnusson_3f6d22_w" xml:id="i-a9b6edf90bd5117e-2" n="b2213acd">
            <seg n="76155e81">
              Herr talman! Margareta Sandgren tycker att det här är en viktig
              fråga, och det är det ju eftersom våra väljare har gett oss uppdraget
              att kontrollera vägningen mellan den personliga integriteten,
              de intrång som tvångsmedlen gör möjliga för myndigheterna och
              samhällsintresset. Det är vår skyldighet att kontrollera det här.
              Vi ska ställa höga krav på att vi kan sköta den kontrollen.
            </seg>
            <seg n="e1c64792">
              Det måste bli bättre, sade Margareta Sandgren. Då blir det lite
              konstigt med det yttrande som Socialdemokraterna har valt att
              avge. Det står om regeringens årliga skrivelse att kvaliteten
              vidmakthålls och om möjligt förbättras. Man kan ju undra vem det
              är som tror på regeringens förmåga. Är det dess eget parti, Socialdemokraterna,
              som verkar tveksamma, eller är det vi, som kräver och tror att
              en regering kan åstadkomma bättre än det som den har lyckats med?
            </seg>
            <seg n="d7d6a31a">
              Det här är allvarliga frågor. Det gäller inte bara i förhållandet
              gentemot våra väljare i det här skedet utan utifrån det som många
              har talat om i sina anföranden. Vi behöver fler verktyg när det
              gäller integritetskränkande. Ser inte Margareta Sandgren att om
              inte den parlamentariska kontrollen kan upprätthållas och ökas
              så riskerar vi att allmänheten inte ger oss möjlighet att använda
              de verktyg som de rättsvårdande myndigheterna behöver för att
              bekämpa brottsligheten?
            </seg>
          </u>
          <note type="speaker" n="6e43433e">
            Anf. 270 MARGARETA SANDGREN (s) replik:
          </note>
          <u who="unknown" xml:id="i-162ca638c7bdfcb0-21" n="aafb8ec9">
            <seg n="2a7098ae">
              Herr talman! Ja, vi ska ha en parlamentarisk kontroll. Redovisningen
              är en del av den kontrollen. Den andra delen är inrättandet av
              ett offentligt ombud. Den tredje är också ett slags parlamentarisk
              kontroll en kontroll över att man hanterar tvångsmedlen på ett
              sätt som har en integritetsaspekt för medborgarna.
            </seg>
            <seg n="6725c529">
              Det handlar också om hur man reglerar överskottsinformationen.
              Vi har ställt krav på det, och regeringen har lagt fram ett förslag
              om detta. Det kommer vi att få ta ställning till så småningom.
              Vi har alltså flera olika möjligheter att utöva den här insynen
              och kontrollen.
            </seg>
            <seg n="85e1a82a">
              Vi har skrivit ett särskilt yttrande därför att vi vet att vi
              inte har majoritet i riksdagen här. Ni kommer möjligen med Miljöpartiets
              hjälp att få igenom er reservation. Det innebär att vi vill förklara
              att vi tycker att man ska avvakta. Det pågår ett arbete, och jag
              tycker att regeringens arbete i de här frågorna har stor tillförlitlighet.
            </seg>
            <seg n="126264cf">
              Vi har också sagt att man även ska titta på hur man ska förstärka
              den parlamentariska kontrollen. Det tror vi på, och det är därför
              vi har skrivit det särskilda yttrandet till ärendet.
            </seg>
          </u>
          <note type="speaker" n="41891b3e">
            Anf. 271 ROLF OLSSON (v):
          </note>
          <u who="rolf_olsson_189248_w" xml:id="i-b318ec20a7253a01-3" n="5b81e9ac">
            <seg n="81fac335">
              Herr talman! Det finns stor anledning att kontinuerligt och kritiskt
              granska och diskutera användningen av de hemliga tvångsmedlen.
              Det handlar i detta sammanhang om hemlig teleavlyssning, hemlig
              teleövervakning och hemlig kameraövervakning. Vänsterpartiet har
              avgett ett särskilt yttrande till dagens betänkande. Jag vill
              ytterligare utveckla några tankar om tvångsmedlen.
            </seg>
            <seg n="98c8317b">
              Vänsterpartiet har i många andra sammanhang tidigare uttalat
              kritiska synpunkter, som Margareta Sandgren berörde, på utformning
              och tillämpning av lagstiftning om hemliga tvångsmedel, även om
              vi förstår att det kan vara nödvändigt. Vår kritik och våra farhågor
              handlar om värnandet av grundläggande rättsäkerhetsaspekter och
              skydd av den personliga integriteten. Jag vill gärna understryka
              att dessa kritiska synpunkter också har uttalats från andra organisationer
              och andra partier.
            </seg>
            <seg n="4e8bc6b6">
              Under senare år har användningen av hemlig teleavlyssning och
              hemlig teleövervakning tydligt ökat. Det kan vi ta del av i skrivelsen.
              Vi menar att det är avgörande att ständigt vara medveten om att
              all tvångsmedelsanvändning måste vägas noggrant mot rättssäkerhetsaspekterna
              och skyddet av personlig integritet. Grundläggande principer med
              bäring på innehållet i regeringsformen ska gälla vid alla beslut
              om användning av tvångsmedel. Således ska befogenheterna att använda
              tvångsmedlet vara bundet till den ändamål för vilket tvångsmedlet
              beslutats. Tvångsmedlet ska dessutom användas bara när det finns
              ett påtagligt behov och det inte räcker med en mindre ingripande
              åtgärd. Slutligen ska tvångsåtgärden till utformningen stå i rimlig
              proportion till vad som går att vinna med åtgärden. Det är utomordentligt
              centrala och viktiga principer att hela tiden hålla i minnet.
            </seg>
            <seg n="6b833baf">
              Herr talman! Det tycks råda ganska stor enighet om vikten av
              att förbättra dagens redovisning av användningen av hemliga tvångsmedel.
              Vissa smärre förbättringar har vidtagits. Men som många påpekar
              finns det fortsatta behov av förtydliganden och åtgärder på en
              rad områden. Det handlar bland annat om precisering av vad som
              menas med uttrycket i skrivelsen att tvångsmedel var av betydelse
              för undersökningen. Vi förväntar oss till exempel också att det
              kommer förklaringar och kommentarer till att så relativt få ansökningar
              om tvångsmedel avslås.
            </seg>
            <seg n="bc3b9a4b">
              Herr talman! Vissa smärre förbättringar har alltså gjorts. Vi
              ser fram emot fler. Jag vill i sammanhanget för fullständighetens
              skull också understryka att Vänsterpartiet ser det som positivt
              att Integritetsskyddskommittén nu börjar sitt arbete. Det blir
              allt viktigare med en heltäckande genomlysning av hur integritetsskyddet
              fungerar och överväganden om ifall det behöver förstärkas. Som
              ett led i förstärkningen av rättssäkerheten bör också noteras
              att systemet med offentliga ombud i dessa ärenden infördes den
              1 oktober 2004.
            </seg>
            <seg n="a9481511">
              Herr talman! Vänsterpartiet anser dock inte att det räcker med
              dessa åtgärder, och inte heller med aldrig så genomarbetade förändringar,
              förbättringar, av den årliga skrivelsen om hemlig teleavlyssning
              med mera som naturligtvis är nödvändiga.
            </seg>
            <seg n="21d96711">
              Vi ska ha klart för oss att det arbetas för fullt med frågor
              som på olika sätt anknyter till de hemliga tvångsmedlen. En sådan
              fråga är propositionen om överskottsinformation som vi har framför
              oss att behandla här i kammaren, som flera har varit inne på.
              Därutöver diskuteras också i olika sammanhang införande av ytterligare
              nya tvångsmedel, lagring av trafikdata med mera. Behovet av förstärkt
              parlamentarisk kontroll är redan nu mycket påtagligt anser vi
              i Vänsterpartiet. Det kommer också att växa om den nuvarande användningen
              av hemlig teleavlyssning och teleövervakning fortsätter att öka
              och det dessutom tillkommer nya varianter av tvångsmedel. Vänsterpartiet
              anser att det behövs ett bättre helhetsgrepp över tvångsmedelsanvändningen,
              som är vidare än enbart en årlig skrivelse, för att förstärka
              tillsynen och den parlamentariska kontrollen av användningen av
              hemliga tvångsmedel.
            </seg>
            <seg n="669cde75">
              Herr talman! Vänsterpartiet har i tidigare motioner tagit upp
              kravet på förstärkt parlamentarisk kontroll av tvångsmedlen. Vi
              fortsätter att driva detta. Vi kan tänka oss att detta kan ske
              genom exempelvis ett brett parlamentariskt sammansatt kontroll-
              och tillsynsorgan. Jag har i dagarna lämnat en skriftlig fråga
              om detta till justitieministern. Jag vill understryka att dessa
              tankar inte står i motsättning till utveckling och förbättring
              av skrivelsen, bland annat på de punkter som jag tidigare berört
              och som jag förutsätter att vi kommer att få se. Men den parlamentariska
              kontrollen och tillsynen bör alltså vidgas till något mer än en
              årlig skrivelse.
            </seg>
          </u>
          <note type="speaker" n="23154a6b">
            Anf. 272 JAN ERTSBORN (fp) replik:
          </note>
          <u who="jan_ertsborn_d023c0_w" xml:id="i-3fd6c78c982249f2-1" n="725c6bee">
            <seg n="d4f4c06e">
              Herr talman! Jag har med mycket stort intresse försökt att följa
              vad Rolf Olsson egentligen menar i det här anförandet, och jag
              kan inte förstå annat än att vi faktiskt är väldigt överens.
            </seg>
            <seg n="89cda2f2">
              I det särskilda yttrandet har Vänsterpartiet skrivit att man
              väljer att inte reservera sig för att man vet att det pågår ett
              arbete med att förbättra redovisningen. Jag skulle vilja börja
              med att fråga: Vad är det Vänsterpartiet vet som vi inte har fått
              reda på här i dag och som gör att man intog den inställningen
              när man justerade betänkandet i utskottet?
            </seg>
          </u>
          <note type="speaker" n="3a87bda6">
            Anf. 273 ROLF OLSSON (v) replik:
          </note>
          <u who="rolf_olsson_189248_w" xml:id="i-b318ec20a7253a01-4" n="5b81e9ac">
            <seg n="6a282636">
              Herr talman! Jag tycker att Margareta Sandgren här redogjorde
              för det vi vet kring regeringens arbete på de här områdena. Jag
              har inte så mycket mer att tillägga när det gäller kunskaper om
              det exakta arbetsläget. Jag är övertygad om att det kommer förbättringar.
              Det är en förtröstan och en tillit som jag har till samarbetspartiet,
              Socialdemokraterna i det här fallet.
            </seg>
          </u>
          <note type="speaker" n="14c2e11d">
            Anf. 274 JAN ERTSBORN (fp) replik:
          </note>
          <u who="jan_ertsborn_d023c0_w" xml:id="i-3fd6c78c982249f2-2" n="725c6bee">
            <seg n="1e2af3bb">
              Herr talman! Det är kanske något märkligt, för vad Vänsterpartiet
              har framfört här är ju egentligen krav som går längre än vad något
              av de övriga partierna i debatten har. Här vill man inte nöja
              sig med att skrivelsen ska göras utförligare. Här ska tas helt
              nya grepp beträffande hur man ska ansvara för integriteten beträffande
              de här mycket ingripande tvångsmedlen.
            </seg>
            <seg n="5c9f0ac9">
              Jag är mycket förvånad över Vänsterpartiets inställning och att
              man inte i detta läge väljer att ställa sig bakom en reservation
              och verkligen tala om för regeringen att här är det dags att göra
              någonting.
            </seg>
          </u>
          <note type="speaker" n="028a2827">
            Anf. 275 ROLF OLSSON (v) replik:
          </note>
          <u who="rolf_olsson_189248_w" xml:id="i-b318ec20a7253a01-5" n="5b81e9ac">
            <seg n="fb96066e">
              Herr talman! Jag kan försäkra Jan Ertsborn att vi i Vänsterpartiet
              talar om för regeringen vad vi vill göra på det här området. Jag
              lämnade som sagt också in en fråga i dagarna där jag förtydligar
              och vill ha svar på ett antal frågor kring hur man kan förstärka
              den parlamentariska kontrollen.
            </seg>
            <seg n="d77254be">
              Jag kan inte se, måste jag ärligt säga, de avgörande skillnaderna
              mellan innehållet i reservationen och det som man i betänkandet
              kommer fram till. Jag tycker att det finns, tydligt uttryckt i
              betänkandet, en strävan att utveckla, förbättra och förtydliga
              innehållet i den årliga skrivelsen. Det finns en del områden som
              jag tycker att reservanterna pekar på förtjänstfullt och som jag
              definitivt anser kan ingå i de här förbättringarna. I Vänsterpartiet
              har vi som sagt sedan ett antal år tillbaka också idéer om att
              ytterligare utveckla den parlamentariska kontrollen. Det var i
              det sammanhanget jag nämnde ett parlamentariskt tillsyns- och
              kontrollorgan som vi, som sagt, kommer att fortsätta arbeta med
              i dialog med regeringen och Socialdemokraterna naturligtvis.
            </seg>
          </u>
          <note type="speaker" n="744c7fee">
            Anf. 276 LEIF BJÖRNLOD (mp):
          </note>
          <u who="leif_bjornlod_5cfd34_w" xml:id="i-6f6a1ff1426b3b30-2" n="48261c95" next="i-eaa95181b673ba4e-2">
            <seg n="d89b83f3">
              Herr talman! Det har sagts väldigt mycket, och jag lovar att
              vi ska vara klara med debatten före klockan nio. Jag tycker att
              det i det här fallet faktiskt verkar som att det sju partier som
              är helt överens. I sak har vi kommit väldigt långt, och jag tycker
              att det känns lite grann som att vi har dragit den här frågan
              en bit i positiv riktning.
            </seg>
            <seg n="c04e92e5">
              Nu ska jag säga det jag skulle säga: Polisen har fått utökade
              möjligheter att kontrollera och övervaka medborgarna, företrädesvis
              de kriminella, men även dem som är helt oskyldiga men har en viss
              anknytning till kriminella. Då kan man följa den gamla romerska
              regeln att det är viktigt att väktarna övervakas. Då tycker jag
              att den här reservationen är ett steg för att förbättra den parlamentariska
              kontrollen, för att se till att väktarna inte övervakar fel.
            </seg>
            <seg n="bc96935a">
              Därför yrkar jag bifall till den reservation som vi gemensamt
              har skrivit.
            </seg>
          </u>
          <note n="98523b9f">
            Överläggningen var härmed avslutad.
          </note>
          <note n="9c9bb2e3">
            15 § Särskild utlänningskontroll
          </note>
          <note n="697a5676">
            Föredrogs
          </note>
          <note n="751ad404">
            Talmannen konstaterade att ingen talare var anmäld.
          </note>
          <note n="971a468a">
            16 § Bordläggning
          </note>
          <note n="4239ad0a">
            Anmäldes och bordlades
          </note>
          <note n="18610604">
            17 § Anmälan om interpellationer
          </note>
          <note n="91d5f874">
            Anmäldes att följande interpellationer framställts
          </note>
          <note n="b46e86b5">
            den 13 april
          </note>
          <note n="40ba9d00">
            Marita Aronson
          </note>
          <note n="e0175103">
            Cecilia Magnusson
          </note>
          <note n="77ae4984">
            Lars Tysklind
          </note>
          <note n="52d63377">
            Interpellationerna redovisas i bilaga som fogats till riksdagens
            snabbprotokoll tisdagen den 19 april.
          </note>
          <note n="0129aa2e">
            18 § Anmälan om frågor för skriftliga svar
          </note>
          <note n="5e195d32">
            Anmäldes att följande frågor för skriftliga svar framställts
          </note>
          <note n="b46e86b5">
            den 13 april
          </note>
          <note n="22f3530e">
            Ronny Olander
          </note>
          <note n="5be8832e">
            Rolf Olsson
          </note>
          <note n="c0c11bfe">
            Sven-Erik Sjöstrand
          </note>
          <note n="5331c772">
            Magdalena Andersson
          </note>
          <u who="leif_bjornlod_5cfd34_w" xml:id="i-eaa95181b673ba4e-2" n="48261c95" prev="i-6f6a1ff1426b3b30-2">
            <seg n="d9270315">
              Luciano Astudillo
            </seg>
            <seg n="d9270315">
              Luciano Astudillo
            </seg>
          </u>
          <note n="64a84fd8">
            Tina Acketoft
          </note>
          <note n="444d0411">
            Mariam Osman Sherifay
          </note>
          <note n="984e572b">
            Ann-Marie Fagerström
          </note>
          <note n="273ba5f5">
            Frågorna redovisas i bilaga som fogats till riksdagens snabbprotokoll
            tisdagen den 19 april.
          </note>
          <note n="a4d07bf4">
            19 § Anmälan om skriftliga svar på frågor
          </note>
          <note n="b914d941">
            Anmäldes att skriftliga svar på följande frågor inkommit
          </note>
          <note n="f9e8d624">
            den 30 mars
          </note>
          <note n="2439b97c">
            Harald Nordlund
          </note>
          <note n="b46e86b5">
            den 13 april
          </note>
          <note n="b29a7811">
            Elina Linna
          </note>
          <note n="b905a047">
            Ulf Sjösten
          </note>
          <note n="d9ff0741">
            Inger René
          </note>
          <note n="c6271540">
            Carina Hägg
          </note>
          <note n="581c6ddd">
            Veronica Palm
          </note>
          <note n="83553597">
            Anita Sidén
          </note>
          <note n="2439b97c">
            Harald Nordlund
          </note>
          <note n="5eac8b52">
            Ulrik Lindgren
          </note>
          <note n="f6582b97">
            Helena Bargholtz
          </note>
          <note n="2439b97c">
            Harald Nordlund
          </note>
          <note n="77368a9d">
            Krister Hammarbergh
          </note>
          <note n="83553597">
            Anita Sidén
          </note>
          <note n="b2f08332">
            Tobias Krantz
          </note>
          <note n="f00b4ffb">
            Marietta de Pourbaix-Lundin
          </note>
          <note n="136b38c3">
            Rolf Gunnarsson
          </note>
          <note n="7fd5123a">
            Jan-Olof Larsson
          </note>
          <note n="b905a047">
            Ulf Sjösten
          </note>
          <note n="0f6c9796">
            Margareta Sandgren
          </note>
          <note n="b9c6ad78">
            Staffan Danielsson
          </note>
          <note n="79b5b597">
            Lennart Fremling
          </note>
          <note n="9f47441f">
            Tasso Stafilidis
          </note>
          <note n="590f85b9">
            Fredrik Olovsson
          </note>
          <note n="b905a047">
            Ulf Sjösten
          </note>
          <note n="64a84fd8">
            Tina Acketoft
          </note>
          <note n="401cde2d">
            Cecilia Wigström
          </note>
          <note n="0ae7dfcd">
            Claes Västerteg
          </note>
          <note n="b2897b06">
            Lars-Ivar Ericson
          </note>
          <note n="401cde2d">
            Cecilia Wigström
          </note>
          <note n="f4b302f3">
            Svar på fråga 2004/05:1303 redovisas i bilaga som fogats till
            riksdagens snabbprotokoll tisdagen den 5 april.
          </note>
          <note n="35687fbe">
            Svar på övriga frågor redovisas i bilaga som fogats till riksdagens
            snabbprotokoll tisdagen den 19 april.
          </note>
          <note n="e4f238a2">
            20 § Kammaren åtskildes kl. 20.56.
          </note>
          <note n="fc0cbd73">
            Förhandlingarna leddes
          </note>
          <note n="cc9a5463">
            /Monica Gustafson
          </note>
        </div>
      </body>
    </text>
  </TEI>
</teiCorpus>
